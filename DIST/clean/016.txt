欽定四庫全書 本草綱目卷九目録 金石之三 石類上三十二種 丹砂 本經 水銀 本經 水銀粉 嘉祐粉 即輕 粉霜 綱目 銀朱 綱目 靈砂 證類 雄黄 本經 雌黄 本經 石膏 本經石即寒水石附 玉火 龍石膏 理石 本經附白 肌石 長石 本經 方解石 别録 滑石 本經 不灰木 開寳附 松石 五色石脂 本經 桃花石 唐本 爐甘石 綱目 井泉石 嘉祐 無名異 開寳 蜜栗子 綱目 石鍾乳 本經 孔公孽 本經 殷孽 本經石石骨 石牀 花附 土殷孽 别録 石腦 别録 石髓 拾遺 石腦油 嘉祐附 地溲 石炭 綱目附 然石 石灰 本經 石麫 綱目 浮石 日華附 暈石 石芝 綱目 右附方舊六十九新三百一十七 本草綱目卷九目錄
欽定四庫全書 本草綱目卷九 明 李時珍 撰 金石之三 石類上三 十二種 丹砂 本經 上品 釋名朱砂 時珍曰丹乃石名其字從井中一㸃象丹 在井中之形義出許慎説文後人以丹為 朱色之名 故呼朱砂 集解 别錄曰丹砂生符陵山谷采無時光色如雲母 可拆者良作末名真朱𢎞景曰即今朱砂也俗 醫别取武都仇池雄黄夾雌黄者名為丹砂用之謬 矣符陵是涪州接巴郡南今無復采者乃出武陵西 川諸蠻夷中皆通屬巴地故謂之巴砂仙經亦用越 砂即出廣州臨漳者此二處並好惟須光明瑩徹為 佳如雲母片者謂之雲母砂如樗蒱子紫石英形者 謂之馬齒砂亦好如大小豆及大塊圓滑者謂之豆 砂細末碎者謂之末砂此二種粗不入藥用但可畫 用爾朱砂皆鑿坎入數丈許雖同出一郡縣亦有好 惡地有水井勝火井也仙方煉餌最為長生之寳㳟 曰丹砂大畧二種有土砂石砂其土砂復有塊砂末 砂體並重而色黄黒不任畫用療瘡疥亦好但不入 心腹之藥然可燒之出水銀乃多也其石砂有十數 品最上者為光明砂云一顆别生一石龕内大者如 雞卵小者如棗栗形似芙蓉破之如雲母光明照徹 在龕中石臺上生得此者帶之辟惡為上其次或出 石中或出水内形塊大者如拇指小者如杏仁光明 無襍名馬牙砂一名無重砂入藥及畫俱善俗間亦 少有之其磨 新井别井水井火井芙蓉石末石堆 豆末等砂形類頗相似入藥及畫當擇去其襍土石 便可用矣别有越砂大者如拳小者如雞鴨卵形雖 大其襍土石不如細而明凈者經言末之名真朱者 謬矣豈有一物以全末殊名乎斆曰砂凡百等不可 一一論有妙硫砂如拳許大或重一鎰有十四靣靣 如鏡若遇隂沉天雨即鏡靣上有紅漿汁出有梅柏 砂如梅子許大夜有光生照見一室有白庭砂如帝 珠子許大面上有小星現有神座砂金座砂玉座砂 不經丹竈服之而自延壽次有白金砂澄水砂隂成 砂辰錦砂芙蓉砂鏡靣砂箭鏃砂曹末砂土砂金星 砂平靣砂神末砂等不可一一細述也頌曰今出辰 州宜州階州而辰砂為最生深山石崖間土人采之 穴地數十丈始見其苗乃有石謂之朱砂牀砂生石 上其大塊者如雞子小者如石榴子狀若芙蓉頭箭 鏃連牀者紫黯若鐡色而光明瑩澈碎之嶄岩作墻 壁又似雲母片可拆者真辰砂也無石者彌佳過此 皆淘土石中得之非生於石牀者宜砂絶有大塊者 碎之亦作墻壁但罕有類物狀而色亦深赤為用不 及辰砂葢出土石間非白石牀所生也然近宜州鄰 地春州融州皆有砂故其水盡赤每烟霧鬱蒸之氣 亦赤黄色土人謂之朱砂氣尤能作瘴癘為人患也 階砂又次之不堪入藥唯可畫色爾凡砂之絶好者 為光明砂其次謂之顆塊其次謂之鹿簌其下謂之 末砂惟光明砂入藥餘並不用宗奭曰丹砂今人謂 之朱砂辰州砂多出蠻峒錦州界狤獠峒老鴉井其 井深廣數十丈先聚薪于井焚之其青石壁迸裂處 即有小龕龕中自有白石牀其石如玉牀上乃生砂 小者如箭鏃大者如芙蓉光明可鑑研之鮮紅砂泊 牀大者重七八兩至十兩晃州所出形如箭鏃帶石 者得自土中非此比也承曰金州商州亦出一種砂 色微黄作土氣陜西河東河北汴東汴西並以入藥 長安蜀州研以代銀朱作漆器又信州近年出一種 砂極有大者光芒墻壁畧類宜州所産然有砒氣破 之多作生砒色若入藥用見火恐殺人今浙中市肆 往往貨之不可不審時珍曰丹砂以辰錦者為最麻 陽即古錦州地佳者為箭鏃砂結不實者為肺砂細 者為末砂色紫不染紙者為舊坑砂為上品色鮮染 紙者為新坑砂次之蘇頌陳承所謂階州金商州砂 者乃陶𢎞景所謂武都雄黄非丹砂也范成大桂海 志云本草以辰砂為上宜砂次之然宜州出砂處與 湖北大牙山相連北為辰砂南為宜硃地脉不殊無 甚分别老者亦出白石牀上蘇頌乃云宜砂出土石 間非石牀所生是未識此也别有一種色紅質嫩者 名土坑砂乃土石間者不甚耐火邕州亦有砂大者 數十百兩作塊黑暗少墻壁不堪入藥唯以燒取水 銀頌云融州亦有今融州無砂乃邕州之訛也臞仙 庚辛玉冊云丹砂石以五溪山峒中産者得正南之 氣為上麻陽諸山與五溪相接者次之雲南波斯西 胡砂並光潔可用柳州一種砂全似辰砂唯塊圎如 皂角子不入藥用商州黔州土丹砂宣信州砂皆内 含毒氣及金銀銅鉛氣不可服張果丹砂要訣云丹 砂者萬靈之主居之南方或赤龍以建號或朱鳥以 為名上品生於辰錦二州石穴中品生於交桂下品 生於衡邵名有數種清濁異體真偽不同辰錦上品 砂生白石牀之上十二枚為一座色如未開蓮花光 明耀日亦有九枚為一座七枚五枚者次之每座中 有大者為主四圍小者為臣朝䕶四面雜砂一二斗 抱之中有芙蓉頭成顆者亦入上品又有如馬牙光 明者為上品白光若雲母為中品又有紫靈砂圓長 似笋而紅紫為上品石片稜角生青光為下品交桂 所出但是座上及打石得形似芙蓉頭靣光明者亦 入上品顆粒而通明者為中品片段不明徹者為下 品衡邵所出雖是紫砂得之砂石中者亦下品也有 溪砂生溪州砂石之中土砂生土穴之中土石相雜 故不入上品不可服餌唐李徳裕黄冶論云光明砂 者天地自然之寳在石室之間生雪牀之上如初生 芙蓉紅芭未拆細者環拱大者處中有辰居之象有 君臣之位光明外徹采之者尋石脉而求此造化之 所鑄也土宿真君曰丹砂受青陽之氣始生 石二 百年成丹砂而青女孕又二百年而成鉛又二百年 成銀又二百年復得太和之氣化而 為金故諸金皆不若丹砂金為上也 修治 斆曰凡修事朱砂靜室焚香齋沐後取砂以香 水浴過拭乾碎搗之鉢中更研三伏時取一瓷 鍋子每朱砂一兩同甘草二兩紫背天葵一鎰五方 草一鎰着砂上以東流水煮三伏時勿令水闕去藥 以東流水淘淨乾熬又研如粉用小瓷瓶入青芝草 山鬚草半兩葢之下十斤火煆從已至午方歇候冷 取出細研用如要服則以熬蜜丸細麻子大空腹服 一丸時珍曰今法惟取好砂研末以流水飛三次用 其末砂多雜石末鐡屑不堪入藥又法以絹袋盛砂 用蕎麥灰淋汁煮三伏時取出流水浸洗過研粉飛 晒用又丹砂以石膽消 石和埋土中可化為水 氣味甘微寒無毒 普曰神農甘岐伯苦有毒扁鵲苦 李當之大寒權曰有大毒大明曰 凉微毒之才曰惡慈石畏鹹水忌一切血時珍曰丹 砂别錄云無毒岐伯甄權言有毒似相矛盾按何孟 春餘冬録云丹砂性寒而無毒入火則熱而有毒能 殺人物性逐火而變此説是也丹砂之畏慈石鹹水 者水克火也斆曰鐡遇神砂如泥似粉土宿真君曰 丹砂用隂地厥地骨皮車前草馬鞭草皂莢石韋决 明瞿麥南星白附子烏頭三角酸藕荷桑椹地榆紫 河車地丁皆可伏制而金公以砂為子有相生之道 可變 化 主治身體五臟百病養精神安魂魄益氣明目殺精 魅邪惡鬼久服通神明不老能化為汞 本 經 通血脉止 煩滿消渴益精神悦澤人面除中惡腹痛毒氣疥瘻 諸瘡輕身神仙 别 録 鎮心主尸疰抽風 甄 權 潤心肺治瘡 痂息肉并塗之 大 明 治驚癎解胎毒痘毒驅邪 能發 汗 時 珍 發明 保昇曰朱砂法火色赤而主心杲曰丹砂純隂 納浮溜之火而安神明凡心熱者非此不能除 好古曰乃心經血分主藥主命門有餘青霞子曰丹 砂外包八石内含金精稟氣於甲受氣於丙出胎見 壬結塊成庚増光歸戊隂陽升降各本其原自然不 死若以氣衰血敗體竭骨枯八石之功稍能添益若 欲長生久視保命安神須餌丹砂且丹石見火悉成 灰燼丹砂伏火化為黄銀能重能輕能神能靈能黒 能白能暗能明一斛人擎力難升舉萬斤遇火輕速 上騰鬼神尋求莫知所在時珍曰丹砂生於炎方秉 離火之氣而成體陽而性隂故外顯丹色而内含真 汞其氣不熱而寒離中有隂也其味不苦而甘火中 有土也是以同逺志龍骨之類則養心氣同當歸丹 參之類則養心血同枸把地黄之類則養腎同厚朴 川椒之類則養脾同南星川烏之類則袪風可以明 目可以安胎可以觧毒可以發汗隨佐使而見功無 所往而不可夏子益竒疾方云凡人自覺本形作兩 人並行並卧不辨真假者離魂病也用辰砂人參茯 苓濃煎日飲真者氣 假者化也類編云錢丕少卿 夜多惡夢通宵不寐自慮非吉遇鄧州推官胡用之 曰昔常如此有道士敎戴辰砂如箭鏃者渉旬即驗 四五年不復有夢因觧髻中一絳囊遺之即夕無夢 神魂安靜道書謂丹砂辟惡安魂觀此二事可徴矣 抱朴子曰臨沅縣廖氏家世世夀考後徙去子孫 多夭折他人居其故宅復多夀考疑其井水赤乃掘 之得古人埋丹砂數十斛也飲此水而得夀况錬服 者乎頌曰鄭康成註周禮以丹砂石膽雄黄礬石慈 石為五毒古人惟以攻瘡瘍而本經以丹砂為無毒 故多錬治服食鮮有不為藥患者豈五毒之説勝乎 當以為戒宗奭曰朱砂鎮養心神但宜生使若鍊服 少有不作疾者一醫疾服伏火者數粒一旦大熱數 夕而斃沈存中云表兄李勝鍊朱砂為丹嵗餘沐浴 再入鼎誤遺一塊其徒丸服之遂發懵冐一夕而斃 夫生硃砂初生小兒便可服因火力所變遂能殺人 不可不謹陳文中曰小兒初生便服朱砂輕粉白蜜 黄連水欲下胎毒此皆傷脾敗陽之藥輕粉下痰損 心朱砂下涎損神兒實者服之軟弱弱者服之易傷 變生諸病也時珍曰葉石林避暑録載林彦振謝任 伯皆服伏火丹砂俱病腦疽死張杲醫説載張慤服 食丹砂病中消數年發鬢疽而死皆可為服丹之戒 而周宻野語載臨川周推官平生孱弱多服丹砂烏 附藥晚年發背疽醫悉歸罪丹石服解毒藥不効瘍 醫老祝胗脉曰此乃極隂證正當多服伏火丹砂及 三建湯乃用小劑試之復作大劑三日後用膏敷貼 半月而瘡平凡服三建湯一百五十服此又與前諸 説異葢人之臟腑稟受萬殊在智者辨其隂陽脉證 不以先入為主非妙 入精微者不能企此 附方 舊八新 二十六 服食丹砂 三皇真人鍊丹方丹砂一斤 研末重篩以醇酒沃之如泥 狀盛以銅盤置髙閣上勿令婦人見燥則復以酒沃 令如泥隂雨疾風則藏之書酒三斗乃暴之三百日 當紫色齋戒沐浴七日靜室飯丸麻子大常以平旦 向日吞三丸一月三蟲出半年諸病瘥一年鬚髪黑 三年神人至 太上𤣥變經 小神丹方 真丹末三斤白蜜六斤攪 合日曝至可丸丸麻子大 每旦服十丸一年白髪反黑齒落更生 身體潤澤老翁成少 抱朴子内編 明目輕身 去 三 尸除瘡癩美酒五升浸朱砂五兩五宿日乾研末蜜 丸小豆大每服二十丸白湯下久服見效 衞生易 簡 方 神注丹方 白茯苓四兩糯米酒煮軟竹刀切片隂 乾為末入朱砂末二錢以乳香水打糊 丸梧子大朱砂末二錢為衣陽日二丸隂日一丸要 秘精新汲水下要逆氣過精温酒下並空心 王好 古醫壘 元戎 烏髭變白 小雌雞二隻只與烏麻油一件同 水飼之放卵時收取先放者打竅 以朱砂末填入糊定同衆卵抱出雞取出其藥自然 結實研粉蒸餅和丸緑豆大每酒下五七丸不惟變 白亦且愈疾 張潞方 小兒初生 六日解胎毒温腸胃壯氣血 朱砂豆大細研蜜一棗大調 與吮之一日令盡 姚和衆至寳方 預解痘毒 初發時或未出時以朱 砂末半錢蜜水調服多 者可少少者可無重 者可輕也 丹溪方 初生兒驚 月内驚風欲死朱硃 磨新汲水塗五心最 驗方斗 門 小兒驚熱 夜卧多啼朱砂半兩牛黄一分為 末每服一字犀角磨水調下 普 濟 方 急驚搐搦 丹砂半兩天南星一個一兩重者炮裂 酒浸大蠍三個為末每服一字薄荷湯 下錄聖 濟 驚忤不語 打撲驚忤血入心竅不能言語朱 砂為末以雄猪心血和丸麻子大 每棗湯下七 丸 直指方 客忤卒死 真丹方寸匕蜜三合 和灌之 肘後方 癲癎狂 亂 歸神丹治一切驚憂思慮多忘及一切心氣不足 癲癎狂亂豶豬心二個切入大朱砂二兩燈心三 兩在内麻扎石器煮一伏時取砂為末以伏神末二 兩酒打薄糊丸梧子大每服九丸至十五丸至二十 五丸麥門冬湯下甚者乳 香人參湯下 百一選方 産後癲狂 敗血及邪氣入 心如見祟物顛 狂用大辰砂一二錢研細飛過用飲兒乳汁三四茶 匙調濕以紫項地龍一條入藥滚三滚刮淨去地龍 不用入無灰酒一盞分 作三四次服 何氏方 心虛遺精 豬心一個批片相 連以飛過朱硃末 摻入線縳白水煮熟 食之 唐珤經驗方 離魂異病 方見 發明 夜多惡夢 方見 發明 男婦心痛 朱砂明礬枯等分為末 沸湯調服 摘𤣥方 心腹宿癥 及卒得 癥朱砂 研細捜飯以雄雞一隻餓二日以飯飼之收糞曝燥 為末温酒服方寸匕日三服服盡更作愈乃止 外 臺秘 要 霍亂轉筋 身冷心下微温者朱砂研二兩蠟三 兩和丸著火籠中熏之周圍厚覆勿 令烟洩兼牀下著火令腹微煖 良久當汗出而甦 外臺秘要 辟瘴正陽 丹砂三兩 水飛每服 半錢温蜜湯 下 普濟録 傷寒發汗 外臺秘要治傷寒時氣瘟疫 頭痛壮熱脉盛始得一二日 者取真丹一兩水一斗煮一升頓服覆被取汗忌生 血物 肘後用真丹末酒調遍身塗之向火坐得汗 愈 辟禳瘟疫 上品朱砂一兩細研蜜和丸麻子大常 以太嵗日平旦一家大小勿食諸物向 東各吞三七丸勿令近 齒永無瘟疫 外臺 諸般吐血 朱砂蛤粉等分為 末酒服二錢 又 方丹砂半兩金箔四片蚯蚓三條同硏 丸小豆大每冷酒下二丸 聖濟録 妊婦胎動 朱 砂 末一錢和雞子白三枚攪匀頓服 胎死即出未死即安 普濟方 子死腹中 不出朱 砂一兩 水煮數沸為末酒服 立出 十全博救方 目生障瞖 生辰砂一塊日日擦 之自退王居雲病此 用之如故 普濟方 目膜息肉 丹砂一兩五月五日研匀銅器 中以水漿一盞浸七日暴乾銅 刀刮下再研瓶收每㸃 少許眥上 聖濟録 目生弩肉 及珠管真丹貝母 等分為末㸃注日 三四度 肘後方 面上皯 雞子一枚去黄朱砂末一兩入 雞子内封固入白伏雌下抱至 雛出取塗面即去不過五度面白如玉此乃陳朝 張貴妃常用方出西王母枕中方 外臺秘要 沙 蜂叮螫 朱砂末水塗 之 摘𤣥方 木蛭瘡毒 南方多雨有物曰木 蛭大類鼻涕生於古 木之上聞人氣則閃閃而動人過其下墮人體間即 立成瘡久則遍體惟以朱砂麝香塗之即愈 張杲 醫 説 産後舌出 不收丹砂傅之暗擲盆盎作墮 地聲驚之即自收 集簡方 水銀 本經 中品 釋名汞 别 録 澒 汞 同 靈液 綱 目 姹女 藥性時珍曰其狀如水 似銀故名水銀澒者流 動貌方術家以水銀和牛羊豕三脂杵成膏以通草 為炷照於有金寳處即知金銀銅鐡鈆玉龜蛇妖怪 故謂之靈液頌曰廣雅水銀謂之 澒丹竈家名汞其字亦通用爾 集解 别録曰水銀生符陵平土出於丹砂𢎞景曰今 水銀有生熟此云生符陵平土者是出朱砂腹 中亦有别出沙地者青白色最勝出於丹砂者是今 燒粗末朱砂所得色小白濁不及生者甚能消化金 銀使成泥人以鍍物是也燒時飛着釡上灰名汞粉 俗呼為水銀灰最能去風恭曰水銀出於朱砂皆因 熱氣未聞朱砂腹中自出之者火燒飛取人皆解法 南人蒸取之得水銀雖少而朱砂不損但色少變黑 爾頌曰今出秦州啇州道州邵武軍而秦州乃来自 西羗界經云出於丹砂者乃是山石中采粗次朱砂 作爐置砂於中下承以水上覆以盆器外加火煆養 則烟飛於上水銀溜於下其色小白濁陶氏言别出 沙地者青白色今不聞有此西羗人亦云如此燒取 但其山中所生極多至於一山自拆裂人采得砂石 皆大塊如升斗碎之乃可燒煆故西來水銀極多於 南方者又取草汞法用細葉馬齒莧乾之十斤得水 銀八兩或十兩先以槐木槌之向日東作架曬之三 二日即乾如經年久燒存性盛入瓦甕内封口埋土 坑中四十九日取出自成矣時珍曰汞出於砂為真 汞雷斆言有草汞陶𢎞景言有沙地汞淮南子言弱 土之氣生白礜石礜石生白澒蘇頌言陶説者不聞 有之按陳霆墨談云拂林國當日沒之處地有水銀 海周圍四五十里國人取之近海十里許掘坑井數 十乃使健夫駿馬皆貼金箔行近海邊日照金光晃 耀則水銀滚沸如潮而來其勢若粘裹其人即回馬 疾馳水銀隨赶若行緩則人馬俱撲滅也人馬行速 則水銀勢逺力微遇坑塹而溜積於中然後取之用 香草同煎則成花銀此與中國所産不同按此説似 與陶氏沙地所出相合又與陳藏器言人服水銀病 拘孿但炙金物熨之則水銀必出蝕金之説相符葢 外畨多丹砂其液自流為水銀不獨鍊砂取出信矣 胡演丹藥秘訣云取砂汞法用瓷瓶盛朱砂不拘多 少以紙封口香湯煮一伏時取入氷火鼎内炭塞口 鐡盤葢定鑿地一孔放盌一個盛水連盤覆鼎於盌 上鹽泥固縫周圍加火煆之待冷取出汞自流入盌 矣邕州溪峒燒取極易以百兩為一銚銚之制似豬 脬外糊厚紙數重貯之即不走漏若撒失在地但以 川椒末或茶末收之或以真金及鍮石引之即上嘉 謨曰取去汞之砂 殻名天流可㸃化 修治 斆曰凡使勿用莗汞并舊朱漆中者經别藥制 過者在尸中過者半生半死者其朱砂中水銀 色微紅收得後用葫蘆貯之免遺失若先以紫背天 葵并夜交藤自然汁二味同煮一伏時其毒自退若 修十兩二 汁合七鎰 氣味辛寒有毒 權曰有大毒大明曰無毒之才曰畏 慈石砒霜宗奭曰水銀得鈆則凝得 硫則結併棗肉研則散别法煆為膩粉粉霜唾研之 死虱銅得之則明灌尸中則後腐以金銀銅鐡置其 上則浮得紫河車則伏得川椒則收可以勾金可以 涌泉匱葢藉死水銀之氣也土宿真君曰荷葉松葉 松脂榖精草萱草金星草瓦松夏枯草忍冬莨 菪子鴈來紅馬蹄香獨脚蓮水慈姑皆能制汞 主治疹瘻痂瘍白秃殺皮膚中蝨墮胎除熱殺金銀 銅錫毒鎔化還復為丹久服神仙不死 本 經 以傅男子 隂隂消無氣 别 錄 利水道去熱毒 藏 器 主天行熱疾除風 安神鎮心治惡瘡瘑疥殺蟲催生下死胎 大 明 治小兒 驚熱涎潮 宗 奭 鎮墜痰逆嘔吐反胃 時 珍 發明 𢎞景曰還復為丹事出仙經酒和日暴服之長 生權曰水銀有大毒朱砂中液也乃還丹之元 母神仙不死之藥能伏錬五金為泥抱朴子曰丹砂 燒之成水銀積變又還成丹砂其去凡草木逺矣故 能令人長生金汞在九竅則死人為之不朽况服食 乎 藏器曰水銀入耳能食人腦至盡入肉令百節 攣縮倒隂絶陽人患瘡疥多以水銀塗之性滑重直 入肉宜謹之頭瘡切不可用恐入經絡必緩筋骨百 藥不治也宗奭曰水銀入藥雖各有法極須審謹有 毒故也婦人多服絶娠今有水銀燒成丹砂醫人不 曉誤用不可不謹唐韓愈云太學士李干遇方士栁 泌能燒水銀為不死藥以鈆滿一鼎按中為空實以 水銀葢封四際蟯為丹砂服之下血四年病益急乃 死余不知服食説自何世起殺人不可計而世慕尚 之益至此其惑也在文書所記耳聞者不説今直取 目見親與之逰而以藥敗者六七公以為世誡工部 尚書歸登自説服水銀得病有若燒鐡杖自顛貫其 下摧而為火射竅節以出狂痛呼號泣絶其裀席得 水銀發且止唾血十數年以斃殿中御史李虚中疽 發其背死刑部尚書李遜謂余曰我為藥誤遂死刑 部侍郎李建一旦無病死工部尚書孟簡邀我於萬 州屏人曰我得秘藥不可獨不死今遺子一器可用 棗肉為丸服之别一年而病後有人至訊之曰前所 服藥誤方且下之下則平矣病二嵗卒東川節度御 史大夫盧坦溺血肉痛不可忍乞死金吾將軍李道 古以栁泌得罪食泌藥五十死海上此皆可為戒者 也蘄不死乃速得死謂之智可不可也五穀三牲鹽 醯果蔬人所常御人相厚勉必曰强食今惑者皆曰 五榖令人夭三牲皆殺人當務減節一筵一饌禁忌 十之二三不信常道而務鬼怪臨死乃悔後之好者 又曰彼死者皆不得其道也我則不然始動曰藥動 故病病去藥行乃不死矣及且死又悔嗚呼可哀也 已時珍曰水銀乃至隂之精稟沉着之性得凡火煆 煉則飛騰靈變得人氣熏蒸則入骨鑽筋絶陽蝕腦 隂毒之物無似之者而大明言其無毒本經言其久 服神仙甄權言其還丹元母抱朴子以為長生之藥 六朝以下貪生者服食致成廢篤而䘮厥軀不知若 干人矣方士固不足道本草其可妄言哉水銀但不 可服食爾而其治病之功不可掩也同黑鈆結砂則 鎮墜痰涎同硫黄結砂則極救危病此乃應變之兵 在用者能得肯綮而執其樞 機焉餘見鈆白霜及靈砂下 附方 舊五新 二十四 初生不乳 咽中有噤物如麻豆許用水 銀米粒大與之下咽即愈 聖惠 方 小兒癎疾 能壓一一切熱水銀小豆許安盞中沉 湯内煮 食頃與服勿仰兒頭恐入腦 也方聖 濟 急驚墜涎 水銀半兩生南星一兩麝香半分 為末入石腦油同搗和丸緑豆大 每服一丸 薄荷湯下 失心風疾 水銀一兩藕節八個研成砂子 丸如芡子大每服二丸磨刀水 下一二服 經驗方 精魅鬼病 水銀一兩漿水一升炭火煎減 三分取水銀一豆許神符裏吞 之晚又服一二 日止 廣濟方 反胃吐食 水不能停黑鈆水銀各一 錢半結砂舶硫黄五錢官 桂一錢為末每服六錢一半米湯一 半自然薑汁調作一處服 聖濟録 消渴煩熱 水銀 一兩 鈆一兩結砂皂筴一挺酥炙麝香一 錢為末每服半錢白湯下 聖濟録 膽熱衂衊 血上 妄行 水銀朱砂麝香等分為末每 服半錢新汲水下 宣明方 血汗不止 方同 上 妊婦胎 動 母欲死子尚在以此下之水銀朱砂各半兩研膏 以牛膝半兩水五大盞煎汁入蜜調服半匙 聖 惠 方 婦人難産 水銀二兩先煮後 服立出 梅師方 胎死腹中 其母欲死 水銀二兩 吞之立出 梅師方 婦人斷産 水銀以麻油煎一日空心服棗 大一丸永斷不損人 婦人良 方 觧金銀毒 水銀一兩服之 即出 千金方 誤吞金銀 及鐶子釵子 以汞半兩吞 之再服即出 聖惠方 百蟲入耳 水銀豆許傾入耳中以耳向 下撃銅物數聲即出能食人 腦非急切勿 用 聖濟録 頭上生蝨 水銀和蠟燭油揩之 一夜皆死 摘𤣥方 腋下胡 臭 水銀胡粉等分以面脂 和頻摻之 千金方 少年靣皰 水銀胡粉等分 研臘豬脂和夜 塗旦拭勿見水三 度瘥 肘後方 老小口瘡 水銀一分黄連六分水 二升煮五合含之日十 次方普 濟 白癜風痒 水銀數拭之即 消 千金方 蟲癬瘙痒 水銀胡 粉等分 研傅之又水銀蕪荑和 酥傅 外臺秘要 痔蟲作痒 水銀棗膏各二兩 同研綿裹納下部 明日蟲出 梅師方 惡肉毒瘡 一女年十四腕軟處生物如黄 豆大半在肉中紅紫色痛甚諸 藥不效一方士以水銀四兩白紙二張揉熟 蘸銀擦之三日自落而愈 李樓怪證方 一切惡 瘡 水銀黄連胡粉熬黄各一兩研 匀傅之乾則以唾調 肘後方 楊梅毒瘡 水銀黑 鈆各一 錢結砂黄丹一錢乳香沒藥各五分為末以紙卷作 小撚染油㸃燈日照瘡三次七日見效 方廣附餘 用水銀黑鈆結砂銀朱各二錢白花蛇一錢為末作 紙撚七條頭日用三條自後日用一條香油㸃燈於 爐中放被内熏之勿透風頭上有瘡連頭葢之丹一 方水銀一錢二分黒鈆白錫各八分共結砂黄 四 分朱砂六分為末分作十二紙撚以香油浸燈盞内 㸃于小桶中以被圍病人坐之以鼻細細吸烟三日 後口出惡 物為效 痘後生瞖 水銀一錢虢丹五錢研作六丸 坩鍋糊定火煆一日取出薄綿 裹之左醫塞右耳右瞖塞 左耳自然墜下 危氏方 水銀粉 宋嘉 祐 釋名汞粉 輕粉 拾 遺 峭粉 日 華 膩粉 時珍曰輕言其質 峭言其狀膩言其 性昔蕭史與秦穆公錬飛 雲丹第一轉乃輕粉即此 修治 時珍曰升錬輕粉法用水銀一兩白礬二兩食 鹽一兩同研不見星鋪於鐡器内以小烏盆覆 之篩竈灰鹽水和封固盆口以炭升二炷香取開則 粉升於盆上矣其白如雪輕盈可愛一兩汞可升粉 八錢又法水銀一兩皂礬七錢白鹽五錢同研如上 升錬又法先以皂礬四兩鹽一兩焰消五錢共炒黄 為麴水銀一兩又麴二兩白礬一錢研匀如上升錬 海客論云諸礬不與水銀相合而緑礬和鹽能制水 銀成粉何也葢水銀者金之魂魄緑礬者鐡之 精華二氣同根是以暫制成粉無鹽則色不白 氣味辛冷無毒 大明曰畏慈石石黄忌一切血本出 于丹砂故也時珍曰温燥有毒升也 浮也黄連土茯苓陳醬 黒鈆鐡漿可制其毒 主治通大腸轉小兒疳痺瘰 癧殺瘡疥癬蟲及鼻上酒皶風瘡瘙痒 藏 器 治痰涎積 滯水腫鼔脹毒瘡 時 珍 發明 宗奭曰水銀粉下膈涎并小兒涎潮瘛 藥多 用然不可常服及過多多則損人若兼驚則危 須審之葢驚為心氣不足不可下下之裏虚驚氣入 心不可治其人本虚更須禁此慎之至也劉完素曰 銀粉能傷牙齒蓋上下齒齦屬手足陽明之經毒氣 感於腸胃而精神氣血水榖既不勝其毒則毒即循 經上行而至齒齦嫩薄之分為審也時珍曰水銀乃 至隂毒物因火煆丹砂而出加以鹽礬鍊而為輕粉 加以硫黄升而為銀朱輕飛靈變化純隂為燥烈其 性走而不守善刼痰涎消積滯故水腫風痰濕熱毒 瘡被刼涎從齒齦而出邪鬰為之暫開而疾因之亦 愈若服之過劑或不得法則毒氣被蒸竄入經絡筋 骨莫之能出痰涎既去血液耗亡筋失所養營衞不 從變為筋攣骨痛發為癰腫疳漏或手足 裂蟲癬 頑痺經年累月遂成廢痼其害無窮觀丹客升錬水 銀輕粉鼎器稍失固濟鐡石撼透况人之筋骨皮肉 乎陳文中言輕粉下痰而損心氣小兒不可輕用傷 脾敗陽必變他證初生尤宜慎之而演山氏謂小兒 在胎受母飲食熱毒之氣畜在胷膈故生下個個發 驚宜三日之内與黄連去熱膩粉散毒又與人參朱 砂蜜湯解清心肺積毒既化兒可免此患二説不同 各有所見一謂無胎毒者不可輕服一謂有胎毒者 宜預解之 用者宜審 附方 舊三新 三十二 小兒初生 浴湯中入鹽少許拭乾以膩 粉少許摩其身既不畏風又 散諸氣鑑 全㓜心 初生鎖肚 證由胎中熱毒結於肛門兒生 之後閉而不通三日者急令婦 人咂兒前後心手足心并臍七處四五次以輕粉半 錢蜜少許温水化開時時與少許以通為度 全㓜 心 鑑 小兒涎喘 服藥不退者用無雄雞子一個取清入 輕粉抄十錢拌和銀器盛置湯瓶上蒸 熟三嵗兒盡食當吐痰或泄而愈 氣實者乃可用 演山活㓜口議 㓜兒哯乳 不止服 此立效 膩粉一錢鹽䜴七粒去皮研匀丸麻子 大每服三丸藿香湯下 活㓜口議 小兒喫泥 及 䑋 肚用膩粉一分沙糖和丸麻子大空心米 飲湯下一丸良久泄出泥土瘥 經驗方 大小便閉 脹悶欲死二三日則殺人膩粉一錢 生麻油一合相和空心服 聖惠方 大便壅結 膩粉 半錢 沙糖一彈丸研丸梧子大每服五丸臨卧温水下普 又方膩粉二錢黄丹一錢為末毎米飲服一錢 濟 方 血痢腹痛 膩粉五錢定粉三錢同研水浸蒸餅心 少許和丸緑豆大毎服七丸或十丸艾 一枚水一盞煎 湯下 秘寳方 消中嗜食 多因外傷脾熱内積憂思 啖食醎物及麫致脾胃乾 燥飲食倍常不生肌肉大便反堅小便無度輕粉一 錢為末薑汁拌匀長流水下齒浮是效後服豬肚丸 補之效危 氏得 方 一切虚風 不二散用膩粉一兩湯煮五度 如麻脚慢火焙乾麝香半兩細 研每服一字温水調 下 孫用和秘寳方 水氣腫滿 汞粉一錢烏雞子去 黄盛粉蒸餅包蒸熟 取出苦葶藶炒一錢同蒸餅杵丸緑豆大每 車前湯下三五丸日三服神效 醫壘元戎 痘瘡生 瞖 輕粉黄丹等分為末左目患吹右耳 右目吹左耳即退 王氏痘疹方 女人面脂 太 真 紅玉膏輕粉滑石杏仁去皮等分為末蒸過入腦麝 少許以雞子清調匀洗面畢傅之旬日後色如紅玉 事閨閤 宜 抓破面皮 生薑自然汁調輕粉末搽 之更無痕迹 救急方 牙齒疼 痛 輕粉一錢大蒜一瓣杵餅安膈骨前陷中先以銅 錢隔了用蜆殻葢定扎住一宿愈左疼安右右疼 安左方 摘𤣥 風蟲牙疳 膿血有蟲輕粉一錢黄連 一兩為末摻之 普濟方 小兒耳 爛 輕粉棗子灰等分研 油調傅 摘𤣥方 底耳腫痛 汁水不絶輕粉一 錢麝香一分為末 摻之方 簡便 爛弦風眼 膩粉末口津和㸃大眥 日二三次 聖惠方 小兒頭瘡 蔥汁調膩粉塗之末又方雞子黄炒出 油入麻油及膩粉 傅之 集簡方 小兒生癬 豬 脂 和輕粉抹之 直指方 牛皮惡癬 五更食炙牛肉一片少刻以 輕粉半錢温酒調下 直指 方 楊梅瘡癬 嶺南衞生方用汞粉大風子肉等分為 末塗之即愈 醫方摘𤣥用輕粉二錢 杏仁四十二個去皮洗瘡拭乾搽之 不過三次即愈乾則以鵞膽汁調 楊梅毒瘡 醫學 統㫖 用輕粉一錢雄黄丹砂各二錢半槐花炒龜版炙各 一兩為末糊丸梧子大每服一錢冷茶下日二服七 日愈二楊誠經驗方用輕粉胡桃仁槐花炒研紅棗 肉各 錢搗丸分作三服初日雞湯下二日酒下三 日茶下三日服盡五日瘡乾七日痂落定一方用豶 豬腎一對去膜批開各摻輕粉一錢北 麻油二錢 熟頓食不破口腫牙仍服金銀花藥紙一方用大 雞卵一個去黄留白入輕粉一錢攪匀 糊飯上蒸 熟 食 下疳隂瘡 輕粉末乾摻之即結靨 而愈 萬表積善堂方 臁瘡不合 以虀 汁温 洗拭乾用蔥汁調輕粉傅之縳一方輕粉五分黄蠟一 兩以粉摻紙上以 蠟鋪之 在瘡上黄水出即愈 永類 方 癰疽惡瘡 楊梅諸瘡水銀一兩朱砂雄黄各二 錢半白礬緑礬各二兩半研匀罐盛 燈盞蓋定鹽泥固濟文武火鍊升罐口掃收每以三 錢入乳香沒藥各五分洒太乙膏上貼之絶效名曰 五寳 霜 粉霜 綱 目 釋名水銀霜 白雪 綱 目 白靈砂 時珍曰以汞粉轉升 成霜故曰粉霜抱朴 子云白雪粉霜也以海鹵為匱葢以土鼎勿洩精華 七日乃成要足陽氣勿為隂侵惟薑藕地丁河車可 以煉之㸃化在仙為𤣥壺在人為精原在 丹為木精在造化為白雪在天為甘露 修治 時珍曰升鍊法用真汞粉一兩入瓦罐内令匀 以燈盞仰蓋罐口鹽泥塗縫先以小炭火鋪罐 底四圍以水濕紙不住手在燈盞内擦勿令間斷逐 漸加火至罐頸住火冷定取出即成霜如白蠟按外 臺秘要載古方崔氏造水銀霜法云用水銀十兩石 硫黄十兩各以一鐺熬之良久銀熱黄消急傾入一 鐺少緩即不相入仍急攪之良久硫成灰銀不見乃 下伏龍肝末十兩鹽末一兩攪之别以鹽末鋪鐺底 一分入藥在上又以鹽末葢靣一分以瓦盆覆之鹽 土和泥塗縫炭火煆一伏時先文後武開盆刷下凡 一轉後分舊土為四分以一分和霜入鹽末二兩如 前法飛之訖又以土一分鹽末二兩和飛如前凡四 轉土盡更用新土如此七轉乃成霜 用之此法後人罕知故附于此云 氣味辛温有毒 時珍曰畏蕎 麥稈炭硫黄 主治下痰涎消積滯利水與輕粉同功 時 珍 發明 元素曰粉霜輕粉亦能潔凈府去膀胱中垢膩 既毒而損齒宜少用之時珍曰其功過與輕粉 同 附方 新 六 小兒急驚 搐搦涎盛粉霜二錢白牽牛炒輕 粉各一錢為末每服一字薄荷湯 下吐涎為效 全嬰方 小兒燥渴 粉霜一字大兒半錢蓮花湯 調下冬月用蓮肉 保㓜大 全 風熱驚狂 神白丹治傷寒積熱及風生驚搐或如 狂病諸藥不効粉霜一兩以白麫六錢 和作餅子炙熟同研輕粉半兩鈆白霜二錢半為末 滴水丸梧子大每服十丸至十五丸米飲下 宣明 方 癍疹生瞖 粉霜八分朱砂一錢為末水 調少許傾入耳内 鴻飛集 腋下胡臭 粉霜水銀等分以面 脂和塗之 聖濟録 楊梅惡瘡 粉霜一味搽 之 集簡方 銀朱 綱 目 釋名猩紅 紫粉霜 時珍曰昔人謂水銀出於丹砂 鎔化還復為朱者即此也亦名 由 此 集解 時珍曰胡演丹藥秘訣云开錬銀朱用石亭脂 二斤新鍋内鎔化次下水銀一斤炒作青砂頭 炒不見星研末罐盛石版蓋住鐡線縳定鹽泥固濟 大火煆之待冷取出貼罐者為銀朱貼口者為丹砂 今人多以黄丹及礬紅雜之其色黄黯宜辨之真者 謂之水華朱每水銀一斤燒朱一十四兩八分次朱 三兩 五錢 氣味辛温有毒主治破積滯刼痰涎散結胸療疥癬 惡瘡殺蟲及虱功同粉霜 時 珍 發明 時珍曰銀朱乃硫黄同汞升錬而成其性燥烈 亦能爛齦攣筋其功過與輕粉同也今厨人往 往以之染色 供饌宜去之 附方 新十 二 小兒肉釣 多啼銀朱半錢乳香煨蒜各一 錢為末研九黍米大半嵗五丸 薄荷湯下 心鑑 男女隂毒 銀朱輕粉各一錢用五日獨蒜 一枚搗和作餅貼手心男左女 右兩手合定放隂下頃間氣回汗出即 愈但口中微有氣即活 唐瑶經驗方 痰氣結胸 鶴 頂 丹不問隂陽虚實炒過陷胸瀉心等藥用銀朱半兩 明礬一兩同碾以熨斗盛火瓦盞盛藥鎔化急刮搓 丸每服一錢真茶入薑汁少許服之心上隱隱有聲 結胸自散不動臟腑不傷真氣明礬化痰銀朱破積 故也㓜曽世 榮活 全書 正水腫病 大便利者銀朱半兩硫黄煆 四兩為末麫糊丸梧子大每 飲下三十丸 普濟方 咽喉疼痛 銀朱海螵蛸末等分 吹之取涎 急救方 火焰丹 毒 銀朱調雞子清塗 之 李樓怪症方 湯火灼傷 銀朱研細菜油調傅 二次愈 多能鄙事 疽瘡發背 銀朱白礬等分煎湯温洗却用桑柴 火逺逺炙之日三次甚効 救急方 魚臍 丁瘡 四面赤中央黑銀朱水和丸每服 一丸温酒下名走馬丹 普濟方 楊梅毒瘡 銀 朱 官香等分為末以紙卷作撚㸃燈置桶中以鼻吸烟 一日一作七日愈 又方銀朱二錢孩兒茶一錢龍 掛香一錢皂角子一錢為末如上法用收又方銀朱 輕粉各一錢黄蠟清油各一兩化開和 以油紙攤 貼瘡痂 自脱也 筋骨疼痛 猩紅三錢枯礬四錢為末作三紙 撚每旦以一撚蘸油㸃火熏臍被 覆卧之取汗 纂要竒方 日久頑瘡 不收者銀朱一錢千年地下 石灰五分松香五錢香油一 兩為末化攤紙上 貼之 應急良方 臁瘡不歛 方同 上 血風臁瘡 生脚股 上乃濕 毒成風也黄蠟一兩鎔化入銀朱一 兩攪攤紙上刺孔貼之 簡便方 黄水濕瘡 銀朱 鹽梅 和搗傅之 集𤣥方 癬瘡有蟲 銀朱牛骨髓桐油 調搽 醫方摘要 頭上生虱 銀 朱 浸醋日日梳頭頭包銀朱紙以盌覆燒之茶清洗 下烟子揉之包 一夜至旦虱盡死 積徳堂方 靈砂 證 類 釋名二氣砂 慎微曰茅亭客話載以靈砂餌胡孫鸚 䳇鼠犬等變其心輙㑹人言丹之通為 靈者時珍曰此以至陽勾 至隂脱隂反陽故曰靈砂 修治 慎微曰靈砂用水銀一兩硫黄六銖細研炒作 青砂頭後入水火既濟爐抽之如束鍼紋者成 就也時珍曰按胡寅丹藥秘訣云升靈砂法用新鍋 安逍遥爐上蜜揩鍋底文火下燒入硫黄二兩鎔化 投水銀半斤以鐡匙急攪作青砂頭如有焰起噴醋 解之待汞不見星取出細研盛入水火鼎内鹽泥固 濟下以自然火升之乾水十二盞為度取出如束鍼 紋者成矣庚辛玉冊云靈砂者至神之物也硫汞制 而成形謂之丹基奪天地造化之功竊隂陽不測之 妙可以變化五行錬成九還其未升鼎者謂之青金 丹頭已升鼎者乃曰靈砂靈砂有三以一伏時周天 火而成者謂之金鼎靈砂以九度抽添用周天火而 成者謂之九轉靈砂以地數三十日炒煉而成者謂 之醫家老火靈砂並宜桑灰淋醋煮伏過用乃良 氣味甘温無毒主治五臟百病養神安魂魄益氣明 目通血脉止煩滿益精神殺精魅惡鬼氣久服通神 明不老輕身神仙令人心靈 慎 微 主上盛下虚痰涎壅 盛頭旋吐逆霍亂反胃心腹冷痛升降隂陽既濟水 火調和五臟輔助元氣研末糯糊為丸棗湯服最能 鎮墜神丹也 時 珍 發明 時珍曰硫黄陽精也水銀隂精也以之相配夫 婦之道純隂純陽二體合璧故能奪造化之妙 而升降隂陽既濟水火為扶危拯急之神丹但不可 久服爾蘇東坡言此藥治久患反胃及一切吐逆小 兒驚吐其效如神有配合隂陽之妙 故也時珍常以隂陽水送之尤妙 附方 新 七 伏熱吐瀉 隂陽丸用硫黄半兩水銀一錢研 墨薑汁糊丸小豆大三嵗三丸冷 水下大人三四十 丸 鄭氏小兒方 諸般吐逆 方同 上 霍亂吐逆 不問虚 實冷熱 二氣散一名青金丹用水銀硫黄等分研不見星 每服一字至半錢生薑湯調下 錢氏小兒方 脾 疼反胃 靈砂一兩蚌粉一兩同炒赤丁香胡椒各四 十九粒為末自然薑汁煮半夏粉糊丸梧子 大每薑湯下二 十丸 普濟方 冷氣心痛 靈砂三分五靈脂一分為 末稀糊丸麻子大每服二 十丸食前石菖蒲生 薑湯下 直指方 九竅出血 因暴驚而得其脉虛 者靈砂三十粒人參 湯下三服愈此證不可錯認作血得熱 則流妄用凉藥誤事 楊仁齋直指方 養正丹 又名 交泰 丹乃寳林真人谷伯陽方也却邪輔正助陽接真治 元氣虧虚隂邪交蕩上盛下虛氣不升降呼吸不足 頭旋氣短心怯膽悸虚煩狂言盗汗腹痛腰痛反胃 吐食霍亂轉筋欬逆又治中風涎潮不省人事陽氣 欲脱四肢厥冷傷寒隂盛自汗唇青脉沉婦人産後 月候不匀帶下腹痛用黑盞一隻入黑鈆鎔汁次下 水銀次下朱砂末炒不見星少頃乃下硫黄末急攪 有焰洒醋解之取出研末糯粉煮糊丸録豆大每服 二十丸鹽湯下四味皆等分此藥升降隂 陽既濟心腎神效不可具述 和濟局方 雄黄 本經 中品 釋名黄金石 本 經 石黄 唐 本 熏黄 普曰雄黄生山之陽是 丹之雄所以名雄黄也 恭曰出石門者名石黄亦是雄黄而通名黄金石石 門者為劣爾惡者名熏黄止用熏瘡疥故名之藏器 曰今人敲取石黄中精明者為雄黄外黑者為熏黄 雄黄燒之不臭熏黄燒之則臭以此分别權曰雄黄 金之苗也故南方近金冶處時有之但不及西來者 真好爾宗奭曰非金苗也有金窟處無雄黄時珍曰 雄黄入㸃化黄金用故 名黄金石非金苗也 集解 别錄曰雄黄生武都山谷燉煌山之陽采無時 𢎞景曰武都氐羗也是為仇池宕昌亦有之小 劣燉煌在凉州西數千里近來紛擾皆用石門始興 石黄之好者耳凉州黄好者作雞冠色不臭而堅實 其黯黑及虚軟者不好也恭曰宕昌武都者為佳塊 方數寸明徹如雞冠或以為枕服之辟惡其青黑堅 者不入藥用貞觀年中以宕州新出有得方數尺者 但重脆不可全致之耳禹錫曰水經注云黄水出零 陵縣西北連巫山溪出雄黄頗有神異常以冬月祭 祀鑿石深數丈方采得之故溪水取名焉又抱朴子 云雄黄當得武都山中出者純而無雜其赤如雞冠 光明曄曄者乃可用其但純黄似雌黄色無光者不 任作仙藥可合理病藥耳頌曰今階州即古武都山 中有之形塊如丹砂明徹不夾石其色如雞冠者真 有青黑色而堅者名熏黄有形色似真而氣臭者名 臭黄並不入服食只可療瘡疥其臭以醋洗之便去 足以亂真尤宜辨又階州接西戎界出一種水窟雄 黄生于山岩中有水流處其石名青烟石白鮮石雄 黄出其中其塊大者如胡桃小者如栗豆上有孔竅 其色深紅而微紫體極輕虚而功用更勝丹竈家尤 貴重之時珍曰武都水窟雄黄北人以充丹砂但研 細色帶黄爾丹房鑑源云雄黄千年化為黄金武都 者上西番次之鐡色者上雞冠次之以沉水銀脚鐡 抺上拭了旋有黄衣生者為真一云驗之可以㶸蟲 死者為真細嚼口中含湯不臭辣者次之斆曰凡使 勿用臭黄氣臭黑雄黄色如烏雞頭夾膩黄一重黄 一重石並不堪用真雄黄 並鷓鴣鳥肝色者為上 修治 斆曰每雄黄三兩以甘草紫背天葵地膽碧稜 花各五兩細剉東流水入坩鍋中煮三伏時漉 出搗如粉水飛澄去黒者晒乾再研用其内有刼鐡 石又號赴矢黄能刼于鐡並不入藥用思邈曰凡服 食用武都雄黄須油煎九日九夜乃可入藥不爾有 毒慎勿生用時珍曰一法用米醋入蘿蔔汁煮乾用 良抱朴子曰餌法或以蒸煮或以消石化為水或以 豬脂裹蒸之于赤土下或以松脂和之或以三物鍊 之如布白如水服之令人長生除百病 殺三蟲伏火者可㸃銅成金變銀成金 氣味苦平寒有毒 别錄曰甘大温權曰辛有大毒大 明曰微毒土宿真君曰南星地黄 蒿苣五加皮紫河車地榆五葉藤黄岑白芷當歸地 錦鵞腸草雞腸草苦參鵞不食草圓桑蝟脂皆可制 雄 黄 主治寒熱鼠瘻惡瘡疽痔死 殺精物惡鬼邪氣百 蟲毒勝五兵鍊食之輕身神仙 本 經 療疥蟲 瘡目痛 鼻中息肉及絶筋破骨百節中大風積聚癖氣中惡 腹痛鬼疰殺諸蛇虺毒解藜蘆毒悦澤人靣餌服之 者皆飛入腦中勝鬼神延年益壽保中不饑得銅可 作金 别 録 主疥癬風邪癲癎嵐瘴一切蟲獸傷 大 明 搜肝 氣瀉肝風消涎積 好 古 治瘧疾寒熱伏暑泄痢酒飲成 癖驚癎頭風眩運化腹中瘀血殺勞蟲疳蟲 時 珍 發明 權曰雄黄能殺百毒辟百邪殺蟲毒人佩之鬼 神不敢近入山林虎狼伏渉川水毒物不敢傷 抱朴子曰帶雄黄入山林即不畏蛇若蛇中人以少 許傅之登時愈吳楚之地暑濕鬰蒸多毒蟲及射工 沙虱之類但以雄黄大蒜等分合搗一丸佩之或已 中者塗之亦良宗奭曰焚之蛇皆逺去治蛇咬方見 五靈脂下唐書云甄立言究習方書為太常丞有尼 年六十餘患心痛鼓脹身體羸瘦已二年立言胗之 曰腹内有蟲當是誤食髪而然令餌雄黄一劑須臾 吐出一蛇如拇指無目燒之猶有髪氣乃愈又明皇 雜録云有黄門奉使交廣回太醫周顧曰此人腹中 有蛟龍上驚問黄門有疾否曰臣馳馬大庾嶺熱困 且渴遂飲澗水竟腹中堅痞如石周遂以消石雄黄 煮服之立吐一物長數寸大如指視之鱗甲皆具此 皆殺蠱毒之驗也頌曰雄黄治瘡瘍尚矣周禮瘍醫 療瘍以五毒攻之鄭康成注云今醫方有五毒之藥 作之合黄堥置石膽丹砂雄黄礬石慈石其中燒之 三日三夜其烟上着雞羽掃取以注瘡惡肉破骨則 盡出也楊億筆記載楊嵎少時有瘍生於頰連齒輔 車外腫若覆甌内潰出膿血痛楚難忍百療彌年不 瘥人令依鄭法燒藥注之少頃朽骨連牙潰出遂愈 信古方攻病之速也黄堥音武即今有蓋瓦合也時 珍曰五毒蘗范注東陽方變為飛黄散治緩疽惡瘡 蝕惡肉其法取瓦盆一個安雌黄于中丹砂居南慈 石居北曽青居東白石英居西礜石居上石膏次之 鍾乳居下雄黄覆之雲母布于下各二兩末以一盆 葢之羊毛泥固濟作三隅竈以陳葦燒一日取其飛 黄用之夫雄黄乃治瘡殺毒要藥也而入肝經氣分 故肝風肝氣驚癎痰涎頭痛眩運暑瘧泄痢積聚諸 病用之有殊功又能化血為水而方士乃鍊治服餌 神異其説被其毒者多矣按洪邁夷堅志云虞雍公 允文感暑痢連月不瘥忽夢至一處見一人如仙官 延之坐壁間有藥方其辭云暑毒在脾濕氣連脚不 泄則痢不痢則瘧獨鍊雄黄蒸餅和藥别作治療醫 家大錯公依方用雄黄水飛九度竹筒盛蒸七次研 末蒸餅和丸梧子大毎甘草湯下七丸日三服果愈 太平廣記載成都劉無名服雄 黄長生之説方士言爾不可信 附方 舊十三新 四十九 卒中邪魔 雄黄末吹鼻 中 集驗方 鬼撃成病 腹 中 煩滿欲絶雄黄粉酒服一刀圭日三 服化血為水也 孫真人千金方 辟禳魘魔 以雄 黄帶 頭上或以棗許繋左腋下 終身不魘 張文仲方 家有邪氣 用真雄黄三錢 水一盌以東南 桃枝呪洒滿屋則絶迹勿 令婦女見知 集簡方 女人病邪 女人與邪物交 通獨言獨笑悲 思恍惚者雄黄一兩松脂二兩鎔化以虎爪攪之丸 如彈子夜燒于籠中令女坐其上以被蒙之露頭在 外不過三劑自斷仍以雄黄人參防風五味子 等分為末每旦井水服方寸匕取愈 肘後方 小丹 服法 雄黄柏子仁各二斤松脂煉過十斤合搗為丸 每旦北向服五丸百日後拘魂制魄與神人交 見變太上 𤣥 經 轉女為男 婦人覺有妊以雄黄一兩絳囊 盛之養胎轉女成男取陽精之 全于地産也 千金方 小兒諸癎 雄黄朱砂等分為末每服一 錢豬心血入虀水調下 直 指 方 骨蒸發熱 雄黄末一兩入小便一升研如粉乃取 黄理石一枚方圓一尺者炭火燒之三 食頃濃淋汁於石上置薄氊于上患人脱衣坐 之衣被圍住勿令洩氣三五度瘥 外臺秘要 傷寒 欬逆 服藥無効雄黄二錢酒一盞煎七 分乘熱嗅其氣即止 活人方 傷寒狐惑 蟲 蝕 下部痛痒不止雄黄半兩燒 于瓶中熏其下部 聖惠方 偏頭風病 至靈散用雄 黄細辛等分 為末每以一字吹鼻左痛 吹右右痛吹左 博濟方 五尸注病 發則痛變無常 昬光沉重纒結 臟腑上衝心脇即身中尸鬼接引為害也雄黄大 蒜各一兩杵丸彈子大每熱酒服一丸 肘後方 腹 脇痞塊 雄黄一兩白礬一兩為末麵糊調膏攤貼即 見功效未效再貼待大便數百斤之狀乃愈 秘方也 集𤣥方 脇下痃癖 及傷飲食煮黄九用雄黄一兩 巴豆五錢同研入白麵二兩滴 水為丸梧子大每服二十四丸漿水煮三十沸 入冷漿水沉冷吞下以利為度如神 保命集 飲酒 成癖 酒徴丸治飲酒過度頭旋惡心嘔吐及酒停積 于胃間遇飲即吐久而成癖雄黄皂角子大六 個巴豆連皮油十五個蠍梢十五個同研入白麵五 兩半滴水丸豌豆大將乾入麩内炒香將一粒放水 試之浮則取起收之每服 二丸温酒下 和劑局方 髪徴飲油 有飲油五升以 來方快者不爾 則病此是髪入于胃氣血裹之化為蟲也雄黄 半兩為末水調服之蟲自出 夏子益竒疾方 徴瘕 積聚 去三尸益氣延年却老雄黄二兩為末水飛九 度入新竹筒内以蒸餅一塊塞口蒸七度用好 粉脂一兩和丸緑豆大每服 七丸酒下日三服 千金方 小腹痛滿 不得小便雄 黄末蜜丸塞 隂孔中要 傷寒類 隂腫如斗 痛不可忍雄黄礬石各二兩甘 草一尺水五升煮一升浸之 肘後 方 中飲食毒 雄黄青黛等分為末每服二 錢新汲水下 鄧筆峯方 蟲毒蠱 毒 雄黄生礬等分端午日研化蠟丸梧子大每服 七丸念藥王菩薩七遍熟水下 蘇東坡良方 結 隂便血 雄黄不拘多少入棗内線繋定煎湯用鈆一 兩化汁傾入湯内同煮自早至晚不住添沸 湯取出為末共棗杵和丸梧子大每服三十 丸煎黑鉛湯空心下只三服止 普濟方 暑毒泄 痢 方見發 明下 中風舌强 正舌散用雄黄荆芥穗等分為 末豆淋酒服二錢 衞生寳鑑 破傷中風 雄黄白芷等分為末酒煎灌 之即愈 邵真人經驗方 風狗咬傷 雄 黄 五錢麝香二錢為末酒 下作二服 救急良方 百蟲入耳 雄黄燒撚熏之自 出 十便良方 馬汗入瘡 雄黄白礬各一錢烏梅三個巴豆一個 合研以油調半錢傅之良 經驗方 蜘 蛛傷人 雄黄末傅之 朝野僉載 金瘡内漏 雄黄半豆大納之仍 以小便服五錢血皆 化為水 肘後方 杖瘡腫痛 雄黄二分蜜陀僧一分研末 水調傅之極妙 救急方 中 藥箭毒 雄黄末敷之沸汁 出愈 外臺秘要 解藜蘆毒 水服雄黄末 一錢 外臺 小 兒痘疔 雄黄一錢紫草三錢為末胭脂汁調先 以銀簪挑破搽之極妙 痘疹證治 白秃 頭瘡 雄黄豬膽汁和 傅之 聖濟録 眉毛脱落 雄黄末一兩醋和 塗之 聖濟録 筋 肉化蟲 有蟲如蟹走于皮下作聲如小兒啼為筋肉 之化雄黄雷丸各一兩為末摻豬肉上炙熱 喫盡自安方 夏氏竒疾 風痒如蟲 成煉雄黄松脂等分研末蜜 丸梧子大每飲下十丸日三 服百日愈忌酒肉 鹽豉 千金方 丁瘡惡毒 千金方刺四邊及中心 以雄黄末傅之神效 積徳堂方用雄黄蟾酥各五分為末蔥蜜 搗丸小米大以針刺破瘡頂挿入甚妙 廣東惡瘡 雄黄一錢半杏仁三十粒去皮輕粉一錢為末洗淨 以雄豬膽汁調上二三日即愈百發百中天下第一 方出武定侯府 内 積徳堂方 蛇纒惡瘡 雄黄末醋調傅 之 普濟方 纒喉風痺 雄黄磨新汲水一盞服 取吐下愈 續千金方 風熱痛 用雄黄乾薑各等分 為末㗜鼻左痛㗜右 右痛 㗜左 牙齒蟲痛 雄黄末和棗肉丸 塞孔中 類要 走馬牙疳 臭爛出 血雄黄 豆大七粒每粒以淮棗去核包之鐡線串于燈上燒 化為末每以少許摻之去涎以愈為度 全㓜心鑑 小兒牙疳 雄黄一錢銅緑二錢為 末貼之 陳氏小兒方 疳蟲蝕鼻 雄黄葶 藶等分 研末獵豬膽和用槐 枝㸃之 金匱方 耳出臭膿 雄黄雌黄硫黄等分 為末吹之 聖濟方 臁瘡日久 雄黄二錢陳皮五錢青布捲作大撚燒 烟熏之熱水流出數次愈 筆峯雜興 鼻 準赤色 雄黄硫黄各五錢水粉二錢用頭生乳 汁調傅不過三五次愈 攝生妙用方 熏黄主治惡瘡疥癬殺蟲虱和諸藥熏嗽 附方 新 五 小便不通 熏黄末豆許内孔 中良 崔氏方 卅年呷嗽 熏黄 木香 莨菪子等分為末羊脂塗青紙上以 末鋪之竹筒燒烟吸之 崔氏方 欬嗽熏法 熏黄 一兩 以蠟紙調捲作筒十枚燒烟吸嚥取吐止一日一 熏惟食白粥七日後以羊肉羮補之 千金方 水 腫上氣 欬嗽腹脹熏黄一兩欵冬花二分熟艾一分 以蠟紙鋪艾洒二末于上荻管捲成筒燒煨 吸嚥三十口則瘥三日盡一 劑百日斷鹽醋 外臺秘要 手足甲疽 熏黄蛇皮等 分為末以泔 洗淨割去甲入肉處傅之 一頃痛定神效 近效方 雌黄 本經 中品 釋名 坐七火切時珍曰生山之隂故曰雌黄土宿本 草云陽石氣未足者為雌已足者為雄相距五 百年而結為石造化有 夫婦之道故曰雌雄 集解 别録曰雌黄生武都山谷與雄黄同山生其隂 山有金金精熏則生雌黄采無時𢎞景曰今雌 黄出武都仇池者謂之武都仇池黄色小赤出扶南 林邑者謂之崑崙黄色如金而似雲母甲錯畫家所 重既有雌雄之名又同山之隂陽合藥便當以武都 為勝仙經無單服法惟以合丹砂雄黄飛鍊為丹爾 金精是雌黄銅精是空青而服空青反勝于雌黄其 義難了斆曰雌黄一塊重四兩拆開得千重軟如爛 金者佳其夾石及黑如鐡色者不可用時珍曰按獨 孤滔丹房鑑源云背隂者雌黄也淄成者即黒色輕 乾如焦錫塊臭黄作者硬而無衣試法但于甲上磨 之上色者好又燒熨斗底以雌劃之如赤黄線一道 者好舶上來如噀血者上湘南者次之青者尤佳葉 子者為上造化黄金非此不成亦能柔五金乾汞轉 硫黄伏粉霜又云雄 黄變鐡雌黄變錫 修治 斆曰凡修治勿令婦人雞犬新犯淫人有患人 不男人非形人及曽是刑獄臭穢之地犯之則 雌黄黒如鐡色不堪用也反損人壽每四兩用天碧 枝和陽草粟遂子草各五兩入瓷鍋中煮三伏時其 色如金汁一垜在鍋底下用東流水猛投于中如此 淘三度去水拭乾臼中搗篩研如塵用又曰雌得芹 花立便成庾芹花一名立起 草形如芍藥煮雌能住火也 氣味辛平有毒 别録曰大寒不入湯用土宿真君曰 芎藭地黄獨帚益母羊不食草地榆 五加皮瓦松冬瓜汁皆可制 伏又雌見鈆及胡粉則黑 主治惡瘡頭秃痂疥殺 毒蟲虱身痒邪氣諸毒錬之久服輕身増年不老 本 經 蝕鼻内息肉下部䘌瘡身面白駁散皮膚死 及恍 惚邪氣殺蜂蛇毒久服令人腦滿 别 録 治冷痰勞嗽血 氣蟲積心腹痛癲癎解毒 時 珍 發明 保昇曰雌黄法土故色黄而主脾時珍曰雌黄 雄黄同産但以山隂山陽受氣不同分别故服 食家重雄黄取其得純陽之精也雄黄則兼有隂氣 故爾若夫治病則二黄之功亦彷彿大要皆取其温 中捜肝殺蟲解 毒袪邪焉爾 附方 舊七 新五 反胃吐食 雌黄一分甘草生半分為末飯 丸梧子大以五葉草糯米煎湯 每服四丸 聖濟録 停痰在胃 喘息不通呼吸欲絶雌黄一兩 雄黄一錢為末化蠟丸彈子大 每服一丸半夜時投熱糯 米粥中食之 濟生方 心痛吐水 不下飲食發止 不定雌黄二兩 醋二斤慢火煎成膏用乾蒸餅和丸 梧子大每服七丸薑湯下 聖惠方 婦人久冷 血氣 攻心 痛不止以葉子雌黄二兩細研醋一升煎濃 和丸小豆大每服十五丸醋湯下 聖惠方 小腹痛 滿 天行病小腹滿不得小便雌黄末 蜜丸納尿孔中入半寸 肘後方 癲癎瘛瘲 眼暗 嚼舌 雌黄黄丹炒各一兩為末入麝香少許以牛乳汁半 升熬成膏和杵千下丸麻子大每温水服三五丸 直指 方 肺勞欬嗽 雌黄一兩入瓦合内不固濟坐地上 以火焙之厚二寸以炭一斤簇定頂 火煆三分去一退火出毒為末糖酥和丸粟 米大每日空心杏仁湯下三丸 斗門方 久嗽暴 嗽 金粟丸用葉子雌黄一兩研以紙筋泥固濟小合 子一個令乾盛藥水調赤石脂封口更以泥封待 乾架在地上炭火十斤簇煆候火消三分之一去火 候冷取出當如鏡面光明紅色鉢内細研蒸餅丸粟 米大每服三丸五丸甘草水 服服後睡良久 勝金方 腎消尿數 乾薑半兩以 鹽四錢炒黄 成顆雌黄一兩半為末蒸餅和丸緑豆大每 服十丸至三十丸空心鹽湯下 聖濟録 小便不 禁 顆塊雌黄一兩半研乾薑半兩鹽四錢同炒薑色 黄為末水和蒸餅丸緑豆大每服十丸至二十丸 空心鹽湯下 之 經驗方 烏癩蟲瘡 雌黄粉醋和雞子黄 調塗之 聖惠方 牛皮頑 癬 雌黄末入輕粉和豬 膏傅之 直指方 石膏 本經 中品 釋名細理石 别 録 寒水石 綱目震亨炅煆細研醋調封 丹竈其固宻甚於脂膏此葢 兼質與能而得名正與石脂同意時珍曰其文理細 宻故名細理石其性大寒如水故名寒水石與凝水 石同名 異物 集解 别録曰石膏生齊山山谷及齊盧山魯蒙山采 無時細理白澤者良黄者令人淋𢎞景曰二郡 之山即青州徐州也今出錢塘縣皆在地中雨後時 時自出取之如碁子白徹最佳彭城者亦好近道多 有而大塊用之不及彼也仙經不須此恭曰石膏方 解石大體相似而以未破為異今市人皆以方解代 石膏未見有真石膏也石膏生于石旁其方解不因 石而生端然獨處大者如升小者如拳或在土中或 生溪水其上皮隨土及水苔色破之方解大者方尺 今人以此為石膏療風去熱雖同而解肌發汗不如 真者大明曰石膏通亮理如雲母者上又名方解石 斆曰凡使勿用方解石方解雖白不透明其性燥若 石膏則出剡州若山縣義情山其色瑩淨如水精性 良善也頌曰石膏今汾孟虢耀州興元府亦有之生 于山石上色致瑩白與方解石肌理形段剛柔絶相 類今難得真者用時惟以破之皆作方稜者為方解 石今石膏中時時有瑩徹可愛有縱理而不方解者 或以為石膏然據本草又似長石或又謂青石間往 往有白脉貫徹類肉之膏肋者為石膏此又本草所 謂理石也不知石膏定是何物今且依市人用方解 石爾閻孝忠曰南方以寒水石為石膏以石膏為寒 水石正與汴京相反乃大誤也石膏潔白堅硬有墻 壁寒水石則軟爛以手可碎外微靑黒中有細文又 一種堅白全類石膏而敲之成方者名方解石也承 曰陶言錢塘山中雨後時自出今錢塘人鑿山取之 甚多搗作齒藥貨用浙人呼為寒水石入藥最勝他 處者宗奭曰石膏紛辯不决未悉厥理本草只言生 齊山盧山蒙山細理白澤者良即知他處者非石膏 也震亨曰本草藥之命名多有意義或以色或以形 或以氣或以質或以味或以能或以時是也石膏固 濟丹爐茍非有膏豈能為用此葢兼質與能而得名 昔人以方解為石膏誤矣石膏味甘而辛本陽明經 藥陽明主肌肉其甘也能緩脾益氣止渴去火其辛 也能解肌出汗上行至頭又入太隂少陽彼方解石 止有體重質堅性寒而已求其有膏而可為三經之 主治者焉在哉時珍曰石膏有軟硬二種軟石膏大 塊生于石中作層如壓扁米糕形毎層厚數寸有紅 白二色紅者不可服白者潔凈細文短宻如束針正 如凝成白蠟狀鬆軟易碎燒之即白爛如粉其中明 潔色帶微青而文長細如白絲者名理石也與軟石 膏乃一物二種碎之則形色如一不可辨矣硬石膏 作塊而生直理起稜如馬齒堅白撃之則段段横解 光亮如雲母白石英有墻壁燒之亦易散仍硬不作 粉其似硬石膏成塊撃之塊塊方解墻壁光明者名 方解石也燒之則姹散亦不爛與硬石膏乃一類二 種碎之則形色如一不可辨矣自陶𢎞景蘇恭大明 雷斆蘇頌閻孝忠皆以硬者為石膏軟者為寒水石 至朱震亨始斷然以軟者為石膏而後人遵用有驗 千古之惑始明矣葢昔人所謂寒水石者即軟石膏 也所謂硬石膏者乃長石也石膏理石長石方解石 四種性氣皆寒俱能去大熱結氣但石膏又能解肌 發汗為異爾理石則石膏之類長石即方解之類俱 可代用各從其類也今人以 石膏收豆腐乃昔人所不知 修治 斆曰凡使石臼中搗成粉羅過生甘草水飛過 澄晒篩研用時珍曰古法惟打碎如豆大絹包 入湯煮之近人因其性寒火煆 過用或糖拌炒過則不妨脾胃 氣味辛微寒無毒 别録曰甘大寒好古曰入足陽明 手太隂少陽經氣分之才曰雞子 為之使惡莽草巴 豆馬目毒公畏鐡 主治中風寒熱心下逆氣驚喘口乾舌焦不能息腹 中堅痛除邪鬼産乳金瘡 本 經 除時氣頭痛身熱三膲 大熱皮膚熱腸胃中結氣解 發汗止消渴煩逆腹 脹暴氣喘咽熱亦可作浴湯 别 録 治傷寒頭痛如裂壯 熱皮如火燥和蔥煎茶去頭痛 甄 權 治天行熱狂頭風 旋下乳揩齒益齒 大 明 除胃熱肺熱散隂邪緩脾益氣 李 杲 止陽明經頭痛發熱惡寒日晡潮熱大渴引飲中 暑潮熱牙痛 元 素 發明 成無已曰風陽邪也寒隂邪也風喜傷陽寒喜 傷隂營衞隂陽為風寒所傷則非輕劑所能獨 散必須輕重之劑同散之乃得隂陽之邪俱去營衞 之氣俱和是以大青龍湯以石膏為使石膏乃重劑 而又專達肌表也又云熱淫所勝佐以苦甘知母石 膏之苦甘以散熱元素曰石膏性寒味辛而淡氣味 俱薄體重而沉降也隂也乃陽明經大寒之藥善治 本經頭痛牙痛止消渴中暑潮熱然能寒胃令人不 食非腹有極熱者不宜輕用又陽明經中熱發熱惡 寒燥熱日晡潮熱肌肉壯熱小便濁赤大渴引飲自 汗苦頭痛之藥仲景用白虎湯是也若無以上諸證 勿服之多有血虚發熱象白虎證及脾胃虚勞形體 病證初得之時與此證同醫者不識而誤用之不可 勝救也杲曰石膏是陽明藥也故仲景治傷寒陽明 證身熱目痛鼻乾不得卧身以前胃之經也胷前肺 之室也邪在陽明肺受火制故用辛寒以清肺氣所 以有白虎之名又治三膲皮膚大熱入手少陽也凡 病脉數不退者宜用之胃弱者不可用宗奭曰孫兆 言四月以後天氣熱時宜用白虎但四方氣候不齊 嵗中運氣不一亦宜兩審其説甚雅時珍曰東垣李 氏云立夏前多服白虎湯者令人小便不禁此乃降 令太過也陽明津液不能上輸于肺肺之清氣亦復 下降故爾初虞世古今録驗方治諸蒸病有五蒸湯 亦是白虎加人參茯苓地黄葛根因病加減王燾外 臺秘要治骨蒸勞熱久嗽用石膏文如束鍼者一斤 粉甘草一兩細研如麫日以水調三四服言其無毒 有大益乃養命上藥不可忽其賤而疑其寒名醫録 言睦州楊士丞女病骨蒸内熱外寒衆醫不瘥處州 吳醫用此方而體遂凉愚謂此皆少壯肺胃火盛能 食而病者言也若衰暮及氣虚血虚胃弱者恐非所 宜廣濟林訓導年五十病痰嗽發熱或令單服石膏 藥至一斤許遂不能食而欬益頻病益甚遂至不起 此葢用藥者之瞀瞀也石膏何與焉楊士瀛云石膏 煆過最能收瘡暈不至爛肌按劉跂錢乙𫝊云宗室 子病嘔泄醫用温藥加喘乙曰病本中熱奈何以剛 劑燥之將不得前後溲宜與石膏湯宗室與醫皆不 信後二日果來召乙曰仍石膏湯證也竟如言而愈 又按古方所用寒水石是凝水石唐宋以來諸方所 用寒水石即今之石膏也故寒水石諸方多附于 後近人又以長石方解石為寒水石不可不辨之 附方 舊四新 二十五 傷寒發狂 踰垣上屋寒水石二錢黄連一 錢為末煎甘草冷服名鵲石散 事本 方 風熱心躁 口乾狂言渾身壯熱寒水石半斤燒半 日淨地坑内盆合四靣濕土擁起經宿 取出入甘草末天竺黄各二兩龍腦二分 糯米糕丸彈子大蜜水磨下 集驗方 解中諸毒 方同 上 乳石發渴 寒水石一塊含之以 瘥為度 聖濟録 男女隂毒 寒水石不拘 多少為末用 兩餾飯搗丸栗子大日乾每用一丸炭火煅紅燒研以 滚酒調服飲蔥醋湯投之得汗愈 蔡氏經驗必用方 小兒丹毒 寒水石末一兩和 水塗之 集𤣥方 小兒身熱 石膏一兩青黛一 錢為末糕糊丸 龍眼大每服一丸燈 心湯化下 普濟方 骨蒸勞病 外寒内熱附骨而蒸也 其根在五臟六腑之中 必因患後得之骨肉日消飲食無味或皮燥而無光蒸 盛之時四肢漸細足趺腫起石膏十兩研如乳粉水和 服方寸七日再以身 凉為度 外臺秘要 熱盛喘嗽 石膏二兩甘草炙半兩 為末每服三錢生薑蜜 調下方 普濟 痰熱喘嗽 痰涌如泉石膏寒水石各五錢為 末每人參湯服三錢 保命集 食 積痰火 瀉肺火胃火白石膏火煅出火毒半斤為末醋 和丸梧子大每服四五十丸白湯下 丹溪方 胃火牙疼 好軟石膏一兩火煅淡洒淬過為末入防風 荆芥細辛白芷五分為末日用揩牙甚效 保壽 堂方 老人風熱 内熱目赤頭痛視不見物石膏三兩竹 葉五十片沙糖一兩粳米三合水三大 盞煎石膏竹葉去滓取二 盞煮粥入糖食 養老方 風邪眼寒 乃風入頭系敗血 凝滯不能上下流 通故風寒客之而眼寒也石膏煅二兩川芎二兩甘草炙 半兩為末每服一錢蔥白茶湯調下日二服 宣明方 頭風涕淚 疼痛不已 方同上 鼻衂頭痛 心煩石膏牡蠣一兩為末 每新汲水服二錢并滴 鼻内方 普濟 筋骨疼痛 因風熱者石膏三錢飛羅麫七錢為 末水和煅紅冷定滚酒化服被葢取 汗連服三日即除 根 筆峰雜興 雀目夜昬 百治不効石膏末每服一錢 豬肝一片薄批摻藥在上纒 定沙瓶煮熟切食之 一日一服 明目方 濕温多汗 妄言煩渴石膏炙甘草 等分為末每服二錢匕 漿水調下論龎 安時傷寒 小便卒數 非淋令人瘦石膏半斤搗碎肘 水一斗煮五升日服五合 後 方 小兒吐瀉 黄色者傷熱也玉露散用石膏寒水石各 五錢生甘草二錢半為末滚湯調服一錢 小錢乙 兒方 水瀉腹鳴 如雷有火者石膏火煅倉米飯和丸 梧子大黄丹為衣米飲下二十丸不 二服效方 李樓竒 乳汁不下 石膏三兩水二升煮三沸 三日飲盡妙 子母秘録 婦人乳 癰 一醉膏用石膏煅紅出火毒研每服三錢温酒 下添酒盡醉睡覺再進一服 陳日華經驗方 油傷 火灼 痛不可忍石膏末 傅之良 梅師方 金瘡出血 寒水石瀝青等分為 末乾摻勿經水 積 徳堂 方 刀瘡傷濕 潰爛不生肌寒水石煅一兩黄丹二錢 為末洗敷甚者加龍骨一錢孩兒茶一 錢堂種 徳 方 瘡口不斂 生肌肉止疼痛去惡水寒水石燒赤 研二兩黄丹半兩為末摻之名紅玉 散局和 濟 方 口瘡咽痛 上膈有熱寒水石煅三兩朱砂三錢 半腦子半字為末摻之 于三因方 附録玉火石 頌曰宻州九仙山東南隅地中出一種石 青白而脆撃之内有火謂之玉火石彼醫 用之其味甘微辛温療傷寒發汗止頭目 昬眩痛功與石膏等土人以當石膏用之 龍石膏 别録 曰有 名未用無毒主消渴益 壽生杜陵如鐵脂中黄 理石 本經 中品 釋名肌石 别 錄 立制石 本經時珍曰理石即石膏之順 理而微硬有肌者故曰理石肌 石𢎞景曰仙經時呼為長理石石膽 一名立制此今又名立制疑必相亂 集解 别録曰理石如石膏順理而細生漢中山谷及 盧山采無時𢎞景曰漢中屬梁州盧山屬青州 今出寧州俗用亦稀恭曰此石夾兩石間如石脉打 用之或在土中重叠而生皮正赤肉白作鍼理文全 不似石膏市人或刮削去皮以代寒水石并以當礜 石並是假偽今盧山亦無此物見出襄州西汎水側 宗奭曰理石如長石但理石如石膏順理而細其非 順理而細者為長石療體亦不相逺時珍曰理石即 石膏中之長文細直如絲而明潔色帶微青者唐人 為石膏為寒水石長石為石膏故蘇恭言其不似石 膏也此石與軟石膏一類 二色亦可通用詳石膏下 氣味甘寒無毒 别録曰大寒之才曰 滑石為之使惡麻黄 主治身熱利胃 解煩益精明目破積聚去三蟲 本 經 除營衞中去來大 熱結熱解煩毒止消渴及中風痿痺 别 録 漬酒服療癖 令人肥悦 蘇 恭 附録白肌石 别録有名未用曰味辛無毒主强筋骨 止渴不飢隂熱不足一名肌石一名洞 石生廣卷山青石間時珍曰按此 即理石也其形名氣味主療皆同 長石 本經 中品 釋名方石 本 經 直石 别 録 土石 别 録 硬石膏 綱 目 集解 别録曰長石理如馬齒方而潤澤玉色生長子 山谷及太山臨淄采無時𢎞景曰長子縣屬上 黨臨淄縣屬青州俗方仙經並無用此者恭曰此石 狀同石膏而厚大縱理而長文似馬齒今均州遼坂 山有之土人以為理石頌曰今惟潞州有之如蘇恭 所説按本經理石長石二物味効亦别又云理石似 石膏順理而細陶隠居言亦呼為長理石今靈寳丹 用長理石為一物醫家相承用者乃似石膏與今潞 州所出長石無異而諸郡無復出理石者醫方亦不 見單用往往呼長石為長理石時珍曰長石即俗呼 硬石膏者狀似軟石膏而塊不扁性堅硬潔白有粗 理起齒稜撃之則片片横碎光瑩如雲母白石英亦 有墻壁似方解石但不作方塊爾燒之亦不粉爛而 易散方解燒之亦然但烢聲為異爾昔人以此為石 膏又以為方解今人以此為寒水石皆誤矣但與方 解乃一類二種故亦名方石氣味功力相同通用無 妨唐宋諸方所用石膏多是此石昔醫亦以取 効則亦可與石膏通用但不可解肌發汗耳 氣味辛苦寒無毒主治身熱胃中結氣四肢寒厥利 小便通血脉明目去瞖眇下三蟲殺蠱毒久服不饑 本 經 止消渴下氣除脇肋間邪氣 别 録 方解石 别録 下品 釋名黄石 志曰敲破塊塊 方解故以為名 集解 别録曰方解石生方山采無時𢎞景曰本經長 石一名方石療體相似疑即此也恭曰此物大 體與石膏相似不附石而生端然獨處大者如升小 者如拳甚大者方尺或在土中或生溪水其上皮隨 土及水苔色破之方解今人以為石膏用療風去熱 雖同而解肌發汗不及也志曰今沙州大烏山出者 佳頌曰方解石本草言生方山陶隐居疑與長石為 一物蘇恭云療熱不减石膏若然似可通用但主頭 風不及石膏也其肌理形段剛柔皆同但以附石不 附石為言豈得功力頓異如雌黄雄黄亦有端然獨 處者亦有附石生者不聞别有名號功力相異也時 珍曰方解石與硬石膏相似皆光潔如白石英但以 敲之段段片碎者為硬石膏塊塊方稜者為方解石 蓋一類二種亦可通用唐宋諸方皆以此為石膏今 人又以為寒水石雖俱不是而其性寒治熱之功 大抵不相逺惟解肌發汗不能如硬石膏為異爾 氣味苦辛大寒無毒 之才曰 惡巴豆 主治胷中留熱結氣黄 膽通血脉去蠱毒 别 録 滑石 本經 上品 釋名畫石 衍 義 液石 别 録 膋石 音 遼 脱石 音 奪 冷石 𢎞 景 畨石 别 録 共石 宗奭曰滑石今謂之畫石因其軟滑可寫畫也 時珍曰滑石性滑利竅其質又滑膩故以名之 表畫家用刷紙代粉最白膩膋乃脂膏也因以名縣 脱乃肉無骨也此物最滑膩無硬者為良故有諸名 集解 别録曰滑石生赭陽山谷及太山之隂或掖北 白山或卷山采無時𢎞景曰滑石色正白仙經 用之為泥今出湘州始安郡諸處初取軟如泥久漸 堅强人多以作塚中明器物赭陽屬南陽掖縣屬青 州東萊卷縣屬司州滎陽又有冷石小青黄並冷利 能熨油汚衣物恭曰此石所在皆有嶺南始安出者 白如凝脂極軟滑出掖縣者理粗質青有黑㸃惟可 為器不可入藥齊州南山神通寺南谷亦大有色青 白不佳而滑膩則勝藏器曰始安掖縣所出二石形 質既異所用又殊始安者軟滑而白宜入藥東萊者 硬濇而青乃作器石也斆曰凡使有多般其白滑石 如方解石色似氷白畫石上有白膩文者真也烏滑 石似㙠畫石上有青白膩文入用亦妙緑滑石性寒 有毒不入藥用黄滑石似金顆顆圓畫石上有青黒 色者勿用殺人冷滑石青蒼色畫石上作白膩文亦 勿用之頌曰今道永萊濠州皆有之凡二種道永州 出者白滑如凝脂南城志云膋成縣出膋石即滑石 也土人以為燒器烹魚食是也萊濠州出者理粗質 青有黑㸃亦謂之斑石二種皆可作器甚精好初出 軟柔彼人就穴中制作用力殊少也本草所載土地 皆是北方而今醫家所用白色者自南方來或云沂 州所出甚白佳與本草所云太山之隂相合而彼土 不取為藥今濠州所供青滑石云性寒無毒主心氣 濇滯與本經大同小異又張勃吳録地理志及大康 地記云欝林州布山縣馬湖馬嶺山皆有虺甚毒殺 人有冷石可以解之石色赤黒味苦屑之著瘡中并 以切齒立蘇一名切齒石今人多用冷石作粉治疿 瘡或云即滑石也但味之甘苦不同爾時珍曰滑石 廣之桂林各色及猺峒中皆出之即古之始安也白 黑二種功皆相似山東蓬萊縣桂府村所出者亦佳 故醫方有桂府滑石與桂林者同稱也今人亦以刻 圖書不甚堅牢滑石之根為不灰木滑石中有光明 黄子為 石腦芝 修治 斆曰凡用白滑石先以刀刮淨研粉以牡丹皮 同煮一伏時去牡丹皮取滑石以東流水淘過 晒乾 用 氣味甘寒無毒 别録曰大寒之才曰石韋 為之使惡曽青制雄黄 主治身熱洩澼女子乳難癃閉利小便蕩胃中積聚 寒熱益精氣久服輕身耐饑長年 本 經 通九竅六腑津 液去留結止渴令人利中 别 録 燥濕分水道實大腸化 食毒行積滯逐凝血解燥渴補脾胃降心火偏主石 淋為要藥 震 亨 療黄疸水腫脚氣吐血衂血金瘡血出 諸瘡腫毒 時 珍 發明 頌曰古方治淋瀝多單使滑石又與石韋同搗 末飲服刀圭更駛又主石淋取十二分研粉分 作兩服水調下煩熱定即停後服權曰滑石療五淋 主産難服其末又末與丹參蜜猪脂為膏入其月即 空心酒下彈丸大臨産倍服令胎滑易生除煩熱心 燥元素曰滑石氣温味甘治前隂竅濇不利性沉重 能泄上氣令下行故曰滑則利竅不與諸淡滲藥同 好古曰入足太陽經滑能利竅以通水道為至燥之 劑豬苓湯用滑石阿膠同為滑劑以利水道蔥豉生 薑同煎去滓澄清以解利淡味滲洩為陽故解表利 小便也若小便自利者不宜用時珍曰滑石利竅 不獨小便也上能利毛腠之竅下能利精溺之竅 蓋甘淡之味先入于胃滲走經絡逰益精氣上輸于 肺下通膀胱肺主皮毛為水之上源膀胱司津液氣 化則能出故滑石上能發表下利水道為蕩熱燥濕 之劑發表是蕩上中之熱利水道是蕩中下之熱發 表是燥上中之濕利水道是燥中下之濕熱散則三 焦寧而表裏和濕去則䦨門通而隂陽利劉河間之 用益原散通治表裏上下諸 病蓋是此意但未發出爾 附方 舊六新 一十三 益元散 又名天水散太白散六一散解 中暑傷寒疫癘飢飽勞損憂愁 思慮驚恐悲怒𫝊染并汗後遺熱勞復諸疾兼解兩 感傷寒百藥酒食邪熱毒治五勞七傷一切虚損内 傷隂痿驚悸健忘癎瘛煩滿短氣痰嗽肌肉疼痛腹 脹悶痛淋閟濇痛服石石淋療身熱嘔吐泄瀉腸澼 下痢赤白除煩熱胸中積聚寒熱止渴消畜水婦人 産後損液血虚隂虚熱甚催生下乳治吹乳乳癰牙 瘡齒疳此藥大養脾腎之氣通九竅六腑去留結益 精氣壯筋骨和氣通經脉消水穀保真元明耳目安 䰟定魄强志輕身駐顔益壽耐勞役飢渴乃神驗之 仙藥也白滑石水飛過六兩粉甘草一兩為末每服 三錢蜜少許温水調下實熱用新汲水下解利用蔥 䜴湯下通乳用豬肉麫湯調下催生用香油漿下凡 難産或死胎不下皆由風熱燥濇結滯𦂳歛不能舒 緩故也此藥力至則結滯頓開而瘥矣 劉河間傷 寒直 格 膈上煩熱 多渴利九竅滑石二兩搗水三大琖 煎二盞去滓入粳米煮粥食 聖惠 女勞黄疸 日晡發熱惡寒小腹急大便溏黑額黑滑 石石膏等分研末大麥汁服方寸匕日三 小便大利愈腹滿 者難治 千金方 傷寒衂血 滑石末飯丸梧子大每 服十丸微嚼破新水嚥 下立止湯晦叔云鼻衂乃當汗不汗所致其血紫黑 時不以多少不可止之且服温和藥調其營衞待血 鮮時急服此藥止 之也 本事方 乳石發動 煩熱煩渴滑石粉半兩 水一盞絞白汁頓服 聖惠 方 暴得吐逆 不下食生滑石末二錢七温水服 仍以細麫半盞押定 寇氏衍義 氣 壅闗格 不通小便淋結臍下妨悶兼痛 滑水粉一兩水調服 廣利方 小便不通 滑 石 末一升以車前汁和塗臍之四畔方四 寸乾即易之冬月水和 楊氏産乳 婦人轉脬 因 過 忍小便而致滑石末蔥 湯服二錢 聖惠方 妊娠子淋 不得小便滑石末 水和泥臍下二寸 秘外臺 要 伏暑水泄 白龍丸滑石火煆過一兩硫黄四 錢為末麫糊丸緑豆大每用淡薑 湯隨大小服 普濟方 伏暑吐泄 或吐或泄或瘧小便赤煩渴 玉液散用桂府滑石燒四兩 藿香一錢丁香一錢為末 米湯服二錢 普濟方 霍亂及瘧 方同 上 痘瘡狂亂 循衣摸床大熱引飲用益原散加朱砂二錢氷片三 分麝香一分每燈草湯下二三服 王氏痘疹方 風毒熱瘡 遍身出黄水桂府滑石末傅之次日愈先 以虎杖豌豆甘草等分煎湯洗後乃搽 普濟 方 隂下濕汗 滑石一兩石膏煆半兩枯白 礬少許研摻之 集簡方 脚指縫 爛 方同 上 杖瘡腫痛 滑石赤石脂大黄等分為末 茶湯洗淨貼 趙氏經驗方 熱毒 怪病 目赤鼻脹大喘渾身出斑毛髪如鐡乃因中熱 毒氣結于下焦用滑石白礬各一兩為末作一 服水三盌煎減半不住 飲之 夏子益竒疾方 不灰木 宋開 寳 釋名無灰木 見 下 集解 頌曰不灰木出上黨今澤潞山中皆有之葢石 類也其色白如爛木燒之不燃以此得名或云 滑石之根也出滑石處皆有之采無時藏器曰要燒 成灰但斫破以牛乳煮了黄牛糞燒之即成灰時珍 曰不灰木有木石二種石類者其體堅重或以紙裹 蘸石腦油然燈徹夜不成灰人多用作小刀靶開山 圖云徐無山出不灰之木生火之石山在今順天府 玉田縣東北庚辛玉冊云不灰木隂石也生西南蠻 夷中黎州茂州者好形如針文全若木燒之無烟此 皆言石者也伏深齊地記云東武城有勝火木其木 經野火燒之不滅謂之不灰木楊慎丹鉛録云太平 寰宇記云不灰木俗多為鋌子燒之成炭而不灰出 膠州其葉如蒲草今人束以為燎謂之萬年火把此 皆言木者也時珍常得此火把乃草葉束成而中夾 松脂之類一夜 僅燒一二寸爾 附録松石 頌曰今處州出一種松石如松幹而實石 也或云松久化為石人多取傍山亭及琢 為枕雖不入藥與 不灰相類故附之 氣味甘大寒無毒 獨孤滔曰煮汞結草 砂煆三黄匱五金 主治熱疿瘡和棗葉石灰為粉傅之 開 寳 除煩熱陽厥 時 珍 發明 時珍曰不灰木性寒而同諸熱藥治隂毒劉河 間宣明方治陽絶心腹痞痛金針丸中亦用服 之葢寒熱並用所 以調停隂陽也 附方 新 四 肺熱欬嗽 卧時盛者不灰木一兩半太隂𤣥 精石二兩甘草炙半兩貝母一兩 半天南星白礬水煮過半兩為 末每服半錢薑湯下 聖濟録 咽喉腫痛 五心煩熱 不灰木以 牛糞燒赤四兩太隂𤣥精石煆赤四兩真珠一錢為 末糯米粥丸芡子大每服一丸以生地黄汁粟米泔 研化服日二 次 聖濟録 霍亂煩滿 氣逆腹脹手足厥冷不灰木 陽起石煆阿魏半兩巴豆去 心杏仁去皮各二十五個為末粟飯丸櫻桃大穿一 孔每服一丸燈上燒烟盡研末薑湯下以利為度 聖濟 録 隂毒腹痛 回陽丹用不灰木煆牡蠣煆髙良薑 炒川烏頭炮白芍藥各一錢為末入 麝香少許每用一錢男用女唾調塗外腎女 用男唾調塗乳上得汗即愈 玉機㣲義 五色石脂 本經 上品 校正 併入五 種石脂 釋名 時珍曰膏之凝者曰脂此物性粘 固濟爐鼎甚良蓋兼體用而名也 集解 别録曰五色石脂生南山之陽山谷中又曰青 石脂生齊區山及海涯黄石脂生嵩髙山色如 鶯雛黑石脂生潁川陽城白石脂生太山之隂赤石 脂生濟南射陽又太山之隂並采無時普曰五色石 脂一名五色符青符生南山或海涯黄符生嵩山色 如㹠腦鴈雛黒符生洛西山空地白符生少室天婁 山或太山赤符生少室或太山色絳滑如脂𢎞景曰 今俗惟用赤石白石二脂好者出吳郡亦出武陵建 平義陽義陽者出 縣界東八十里狀如㹠腦赤者 鮮紅可愛隨采復生餘三色石脂無正用但黑石脂 入畫用爾恭曰義陽即申州所出乃桃花石非石脂 也白石脂今出慈陽諸山勝於餘處者赤石脂今出 虢州盧氏縣澤州陵川縣又慈州吕鄉縣宜州諸山 亦有並色理鮮膩為佳二脂太山不聞有之舊出蘇 州餘杭山今不收采承曰今蘇州見貢赤白二石脂 但入藥不甚佳惟延州山中所出最良揭兩石中取 之頌曰白石脂赤石脂今惟潞州出之潞與慈州相 近也宗奭曰赤白石脂四方皆有以理膩粘舌綴唇 者為 上 修治 斆曰凡使赤脂研如粉新汲水飛過三 度晒乾用時珍曰亦有火煆水飛者 氣味五種石脂並甘平 大明曰並温無毒 畏黄岑大黄官桂 主治黄疸洩痢腸澼濃血隂蝕下血赤白邪氣癰腫 疽痔惡瘡頭瘍疥瘙久服補髓益氣肥健不饑輕身 延年五石脂各隨五色補五臟 本 經 治洩痢血崩帶下 吐血衂血濇精淋瀝除煩療驚悸壯筋骨補虚損久 服悦色治瘡癤痔漏排膿 大 明 青石脂氣味酸平無毒 普曰青符神農甘雷公酸無 毒桐君辛無毒李當之大寒 主治養肝膽氣明目療黄疸洩痢腸澼女子帶下百 病及疽痔惡瘡久服補髓益氣不饑延年 别 録 黄石脂氣味苦平無毒 普曰黄符雷公苦李當之小 寒之才曰曽青為之使惡細 辛畏蜚蠊黄連甘草 斆曰服之忌卵味 主治養脾氣安五臟調中大人 小兒洩痢腸澼下膿血去白蟲除黄疸癰疽久服輕 身延年 别 録 黑石脂 别録曰一名石墨一名石湼時珍曰此乃石 脂之黑者亦可為墨其性粘舌與石炭不同 南人謂之畫眉石許氏 説文云黛畫眉石也 氣味鹹平無毒 普曰黒符桐 君甘無毒 主治養腎氣强隂主隂蝕瘡止腸澼洩痢療口瘡咽 痛久服益氣不饑延年 别 録 白石脂氣味甘酸平無毒 普曰白符一名隨岐伯雷 公酸無毒桐君甘無毒扁 鵲辛李當之小寒權曰甘辛杲曰温之才曰得厚朴 米汁飲止便膿燕屎為之使惡松脂畏黄芩頌曰畏 黄連甘草飛 㢘馬目毒公 主治養肺氣厚腸補骨髓療五臟驚悸不足心下煩 止腹痛下水小腸澼熱溏便膿血女子崩中漏下赤 白沃排癰疽瘡痔久服安心不饑輕身延年 别 録 濇大 腸 甄 權 附方 舊四 新二 小兒水痢 形之不勝湯藥白石脂半兩研 粉和白粥空肚食之 子母秘 録 小兒滑泄 白龍丸白石脂白龍骨等分為末水丸 黍米大每量大小木𤓰紫蘇湯下 全 㓜心 鑑 久泄久痢 白石脂乾薑等分研百沸湯和麫為 稀糊捜之併手丸梧子大每米飲下 三十丸 斗門方 兒臍汁出 赤腫白石脂末熬温撲之日 三度勿揭動 韋宙獨行方 兒 臍血出 多啼方同上 冦氏衍義 粉滓面䵟 白石脂六兩白歛十 二兩為末雞子白和 夜塗且洗 聖濟録 赤石脂氣味甘酸辛大温無毒 普曰赤符神農雷公 甘黄帝扁鵲無毒李 當之小寒之才曰畏芫花惡大黄松脂頌曰古人亦 單服食云發則心痛飲熱酒不解用綿裹蔥豉煮水 飲 之 主治養心氣眀目益精療腹痛腸澼下痢赤白小 便利及癰疽瘡痔女子崩中漏下産難胞衣不出久 服補髓好顔色益智不饑輕身延年 别 録 補五臟虛乏 甄 權 補心血生肌肉厚腸胃除水濕收脱肛 時 珍 發明 𢎞景曰五色石脂本經療體亦相似别録分條 具載今俗惟用赤白二脂斷下痢耳元素曰赤 白石脂俱甘酸陽中之隂固脱杲曰降也陽中隂也 其用有二固腸胃有收歛之能下胎衣無推蕩之峻 好古曰濇可去脱石脂為收歛之劑赤入丙白入庚 時珍曰三石脂皆手足陽明藥也其味甘其氣温其 體重其性濇濇而重故能收濕止血而固下甘而温 故能益氣生肌而調中中者腸胃肌肉驚悸黄疸是 也下者腸澼泄痢崩帶失精是也五種主療大抵相 同故本經不分條目但云各隨五色補五臟别録雖 分五種而性味主治亦不甚相逺但以五味配五色 為異亦是强分爾赤白二種一入氣分一入血分故 時用尚之張仲景用桃花湯治下痢便膿血取赤石 脂之重濇入下焦血分而固脱乾薑之辛温暖下焦 氣分而補虛粳米之甘温 佐石脂乾薑而潤腸胃也 附方 舊五 新七 小兒疳㵼 赤石脂末米飲調服半錢立瘥 加京芎等分更妙 斗門方 大腸寒滑 小便精出赤石脂乾薑各一兩胡椒半兩 為末醋糊丸梧子大每空心米飲下五七 十丸有人病此熱藥服至一斗二升不 效或敎服此終四劑而息 冦氏衍義 赤白下痢 赤 石 脂末飲服一 錢 普濟方 冷痢腹痛 下白凍如魚腦桃花丸赤石 脂 煆乾薑炮等分為末蒸 餅和丸量大小服日 三服 和劑局方 老人氣痢 虛冷赤石脂五兩水 飛白麫六兩水煮熟 入蔥醬作臛空心食三 四次即愈 養老方 傷寒下痢 便膿血不止桃花 湯主之赤石脂一 斤一半全用一半末用乾薑一兩粳米半升水七升 煮米熟去滓每服七合納末方寸七日三服愈乃止 景仲 方 痢後脱肛 赤石脂伏龍肝為末傳之 一加白礬 錢氏小兒方 反胃吐食 絶好赤石脂為末蜜丸梧子大每空心薑湯下一二 十丸先以巴豆仁一枚勿令破以津吞之後乃服藥 惠聖 方 痰飲吐水 無時節者其原因冷飲過度遂令脾 胃氣弱不能消化飲食飲食入胃皆 變成冷水反吐不停赤石脂散主之赤石脂一斤搗 篩服方寸匕酒飲自住稍加至三七服盡一斤則終 身不吐痰水又不下痢補五臟令人肥健有 人痰飲服諸藥不效用此遂愈 千金翼方 心痛徹 背 赤石脂乾薑蜀椒各四分附子炮二分烏頭炮一 分為末蜜丸梧子大先食服一丸不住稍増之 張仲景 金匱方 經水過多 赤石脂破故紙一兩為末每 服二錢米飲下 普濟方 小便 不禁 赤石脂煆牡蠣煆各三兩鹽一兩為末湖 丸梧子大每鹽湯下十五丸 普濟方 桃花石 唐本 草 集解 恭曰桃花石出申州鍾山縣似赤石脂但䑛之 不着舌者是也珣曰其狀亦似紫石英色若桃 花光潤而重目之可愛頌曰今信陽州有之形塊似 赤石脂紫石英輩采無時陶𢎞景言赤石脂出義陽 者狀如㹠腦鮮紅可愛蘇恭非之云是桃花石久服 肥人今土人以療痢功用亦不相逺宗奭曰桃花石 有赤白二種有赤地淡白㸃如桃花片者有淡白地 赤㸃如桃花片者人往往鐫磨為器用人亦罕服之 時珍曰此即赤白石脂之不粘舌堅而有花㸃者非 别一物也故其氣味功用皆同石脂昔張仲景治痢 用赤石脂名桃花湯和劑局方 治冷痢有桃花丸皆即此物耳 氣味甘温無毒主治大腸中冷膿血痢久服令人肥 悦能食 唐 本 爐甘石 綱 目 釋名爐先生 土宿真君曰此物㸃化為神藥絶妙九 天三清俱尊之曰爐先生非小藥也時 珍曰爐火所重 其味甘故名 集解 時珍曰爐甘石所在坑冶處皆有川蜀湘東最 多而太原澤州陽城髙平靈丘融縣及雲南者 為勝金銀之苖也其塊大小不一狀似羊腦鬆如石 脂亦粘舌産于金坑者其色微黄為上産于銀坑者 其色白或帶青或帶緑或粉紅赤銅得之即變為黄 今之黄銅皆此物㸃化也造化指南云爐甘石受黄 金白銀之氣熏陶三十年方能結成以大穢浸及砒 煮過皆可㸃化不减三黄崔昉外丹本草云用銅三 斤爐甘石一斤錬之即成鍮石一斤半非石中物 取出乎真鍮石生波斯如黄金燒之赤而不黑 修 治 時珍曰凡用爐甘石以炭火煆紅童子 小便淬七次水洗淨研粉水飛過晒用 氣味甘温無毒主治止血消腫毒生肌明目去瞖退 赤收濕除爛同龍腦㸃治目中一切諸病 時 珍 發明 時珍曰爐甘石陽明經藥也受金銀之氣故治 目病為要藥時珍常用爐甘石煆淬海螵蛸硼 砂各一兩為細末以㸃諸目病 甚妙入朱砂五錢則性不粘也 附方 新十 五 目暴赤腫 爐甘石火煆尿淬風化消等分 為末新水化一粟㸃之 御藥 院 方 諸般翳膜 爐甘石青礬朴消等分為末每用一 字沸湯化開温洗日三次 宣明方 一 切目疾 真爐甘石半斤用黄連四兩剉豆大銀石器 内水二盌煮二伏時去黄連為末入片腦二 錢半研匀罐收每㸃少許頻用取效泡又方 爐甘石煆一錢盆消一錢為末熱湯 洗 目中諸 病 石連光明散治眼中五輪八廓諸證神效爐甘石 半斤取如羊腦鴨頭色者以桑柴灰一汁火煆赤 研末用雅州黄連各四兩切片煎水浸石澄取粉晒 乾用鈆粉二定以二連水浸過炒之雄黄研末每用 甘石鈆粉各三分雄黄一分片腦 半分研匀㸃眼甚妙 張氏方 目暗昬花 爐甘石 火煆童 尿淬七次代赭石火煆醋淬七次黄丹水飛各四兩 為末白沙蜜半斤以銅鐺鍊去白沫更添清水五六 盌熬沸下藥文武火熬至一盌滴水不散以夾 紙濾入瓷器收之頻㸃日用 衞生易簡方 爛弦 風眼 劉長春方治風眼流淚爛弦白爐甘石四兩火 煆童尿淬七次地上出毒三日細研每用椒湯 洗目後臨卧㸃三四次次早以茶湯洗去甚妙末又 方爐甘石一斤火煆黄連四兩煎水淬七次為 入 片腦每用㸃目為宣明眼科方用爐甘石石膏各一 錢海螵蛸三分 末入片腦麝香各少許收㸃 衞 生易簡方用爐甘石二兩以黄連一兩煎水入童尿 半盞再熬下朴消一兩又熬成以火煆石淬七次洗 淨為末入蜜陀僧末 一兩研匀收㸃之 聤耳出汁 爐甘石礬石各二錢 胭脂半錢麝香少許 為末繳淨吹 之 普濟方 齒疏陷物 爐甘石煆寒水石等分為末 每用少許擦牙忌用刷牙久 久自宻 集𤣥方 漏瘡不合 童尿制爐甘石牡蠣粉外塞 之内服滋補藥 雜病治例 下 泔隂瘡 爐甘石火煆醋淬五次一兩孩兒茶三錢 為末麻油調傳立愈 通妙邵真人方 隂 汗濕痒 爐甘石一分真蚌粉半 分研粉撲之 直指方 井泉石 宋嘉 祐 釋名 時珍曰性寒 如井泉故名 集解 禹錫曰井泉石近道處處有之以出饒陽郡者 為勝生田野中間穿地深丈餘得之形如土色 圓方長短大小不等内實而外圓重重相叠采無時 又一種如薑石者時人多指為井泉石非是頌曰深 州城西二十里 劇家村出之 修治 禹錫曰凡用細研水 飛過不爾令人淋 氣味甘大寒無毒主治諸熱解心臟熱結熱嗽小兒 熱疳雀目青盲眼赤腫痛消腫毒得决明菊花療小 兒眼疳生翳膜得大黄巵子治眼瞼腫赤 嘉 祐 附方 新 四 膀胱熱閉 小便不快井泉石海金沙車前子 滑石各一兩為末每服二錢蜜湯 下録聖 濟 風毒赤目 井泉石半兩井中苔焙穀精草一兩 䜴焙一合為末每服二錢空心井 華水服 聖濟録 産後搐搦 俗名雞爪風舒筋散用井泉石 四兩另研天麻酒浸木香各一 兩人參川芎官桂丁香各半兩為末每服 三錢大豆淋酒調下出汗即愈 宣明方 痤疿瘙痒 井泉石生三兩寒水石煆四兩 腦子半錢為末撲之 聖濟録 無名異 宋開 寳 釋名 時珍曰無名 異庾詞也 集解 志曰無名異出大食國生于石上狀如黑石炭 畨人以油錬如黳石嚼之如餳頌曰今廣州山 石中及宜州八星龍濟山中亦有之黒褐色大者如 彈丸小者如黑石子采無時斆曰無名異形如石炭 味别時珍曰生川廣深山中而桂林極多一包數百 枚小黒石子也似蛇黄而色黒近處山中亦時有之 用以煮蟹殺腥氣煎煉桐油收 水氣塗剪剪燈則燈自斷也 氣味甘平無毒 頌曰鹹寒 伏硫黄 主治金瘡折傷内損止痛 生肌肉 開 寳 消腫毒癰疽醋摩傅之 蘇 頌 收濕氣 時 珍 發明 時珍曰按雷斆炮炙論序云無名止楚截指而 似去甲毛崔昉外丹本草云無名異陽石也昔 人見山雞被網損其足脱去 一石摩其損處 遂愈而去乃取其石理傷折大效人因傅之 附方 新 十 打傷腫痛 無名異為末酒服 下四肢 之末血皆散矣 集驗方 損傷 接骨 無名異甜𤓰子各一兩乳香没藥各一錢為末 每服五錢熱酒調服小兒三錢服畢以黄米粥 塗紙上摻左顧牡蠣末褁 之竹箆夾住 多能鄙事 臨杖預報 無名異末臨時 温服三五錢則 杖不甚痛亦不甚傷 談埜翁試驗方 赤瘤丹毒 無名異末蔥汁調 塗立消 簡便方 痔 漏腫痛 無名異炭火煆紅米酸淬七次為細末以温 水洗瘡綿裹筋頭填末入瘡口數次愈 簡 便 方 天泡濕瘡 無名異末井華水 調服之 普濟方 臁瘡潰爛 無名異虢 丹細研清 油調搽濕則乾 搽之 濟急方 股隂 癧 無名異二錢麝香一字研 酒半盌午後空腹服立效 鄙多能 事 拳毛倒睫 無名異末紙卷作撚㸃燈吹 殺熏之睫自起 保命集 消渴 引飲 無名異一兩黄連二兩為末蒸餅丸緑豆大 每服百丸以茄根蠶繭煎湯送下 聖濟録 脚 氣痛楚 無名異末化牛皮膠調塗 之頻换 衞生易簡方 蜜栗子 綱 目 集解 時珍曰蜜栗子生川廣江浙金坑中狀如蛇黄 而有刺上有金線纒之色紫褐亦無名異之類 也丹爐家采作五 金匱藥制三黄 主治金瘡折傷有效 時 珍 石鍾乳 本經 上品 釋名留公乳 别 録 虚中 吳 普 蘆石 别 録 鵞管石 綱 目 夏石 别 録 黄 石砂 藥性時珍曰石之津氣鍾聚成乳滴溜成石 故名石鍾乳蘆與鵞管象其空中之狀也 集解 别録曰石鍾乳生少室山谷及太山采無時普 曰生太山山谷隂處岸下溜汗所成如乳汁黄 白色空中相通二月三月采隂乾𢎞景曰第一出始 興而江陵及東境名山石洞亦皆有惟通中輕薄如 鵞翎管碎之如爪甲中無鴈齒光明者為善長挺乃 有一二尺者色黄以苦酒洗刷則白仙經少用而俗 方所重恭曰第一始興其次廣連澧朗郴等州者雖 厚而光潤可愛餌之並佳今陜州青溪房州三洞出 者亞於始興自餘非其土地不可輕服多發淋渴止 可搗篩白練裹之合諸藥草浸酒服之陶云有一二 尺者謬説也思邈曰乳石必須土地清白光潤羅紋 鳥翮蟬翼一切皆成白者可用其非土地者慎勿服 之殺人甚于鴆毒志曰别本注云凡乳生于深洞幽 穴皆龍蛇潛伏或龍蛇毒氣或洞口隂陽不均或通 風氣鴈齒濇或黄或赤乳無潤澤或煎煉火色不調 一煎已後不易水則生火毒服即令人發淋又乳有 三種石乳者其山洞純石以石津相滋隂陽交備蟬 翼紋成其性温竹乳者其山洞遍生小竹以竹津相 滋乳如竹狀其性平茅山之乳者其山有土石相雜 遍生茅草以茅津相滋為乳乳色稍黑而滑潤其性 微寒一種之中有上中下色皆以光澤為好餘處亦 有不可輕信炳曰如蟬翅者上爪甲者次鵞管者下 明白而薄者可服頌曰今道州江華縣及連英韶階 峽州山中皆有之生嵓穴隂處溜山液而成空中相 通長者六七寸如鵞翎管狀色白微紅唐李補闕鍊 乳法云取韶州鍾乳無問厚薄但令顔色明淨光澤 者即堪入鍊惟黄赤二色不任用柳宗元書亦云取 其色之美而已不必惟土之信是此藥所重惟在明 白者不必如上所説數種也今醫家但以鵞管中空 者為最又本經中品載殷孽云鍾乳根也孔公孽殷 孽根也石花石牀並與殷孽同又有石腦亦鍾乳之 類凡此五種醫家亦復稀用但用鍾乳爾時珍曰按 范成大桂海志所説甚詳明云桂林接宜融山洞穴 中鍾乳甚多仰視石脉漏起處即有乳牀白如玉雪 石液融結成者乳牀下垂如倒數峰小山峰端漸鋭 且長如氷柱柱端輕薄中空如鵞翎乳水滴瀝不已 且滴且凝此乳之最精者以竹管仰承取之鍊冶 家又以鵞管之端尤輕明如雲母爪甲者為勝 修治 斆曰凡使勿用頭粗厚并尾大者為孔公石不 用色黒及經大火驚過并久在地上収者曽經 藥物制者並不得用須要鮮眀薄而有光潤者似鵞 翎筒子為上有長五六寸者凡修事法鍾乳八兩用 沉香零陵香藿香甘松白茅各一兩水煮過再煮汁 方用煮乳一伏時漉出以甘草紫背天葵各二兩同 煮漉出拭乾緩火焙之入臼杵粉篩過入鉢中令有 力少壯者二三人不住研三日三夜勿歇然後以水 飛澄過絹籠於日中晒乾入鉢再研二萬遍乃以瓷 盒收之慎微曰太清經鍊鍾乳法取好細末置金銀 器中瓦一片宻葢勿令洩氣蒸之自 然化作水也李補闕鍊乳法見後 氣味甘温無毒 普曰神農辛桐君黄帝醫和甘扁鵲 甘無毒權曰有大毒之才曰蛇牀為 之使惡牡丹𤣥石牡蒙畏紫石英蓑草忌羊血時珍 曰相感志云服乳石忌參术犯者多死土宿真君曰 鍾乳産于陽洞之内陽氣所結伏之可柔五金麥 門冬獨蒜韭實胡蔥胡荽猫兒眼草皆可伏之 主治欬逆上氣明目益精安五臟通百節利九竅下 乳汁 本 經 益氣補虚損療脚弱疼冷下焦傷竭强隂久 服延年益壽好顔色不老令人有子不鍊服之令人 淋 别 録 主泄精寒嗽壯元氣益陽事通聲 甄 權 補五勞七 傷 大 明 補髓治消渴引飲 青霞 子 發明 慎微曰柳宗元與崔連州書云草木之生也依 于土有居山之隂湯或近木或附石其性移焉 况石鍾乳直産於石石之精粗疎宻尋尺特異而穴 之上下土之厚薄石之髙下不可知則其依而産者 固不一性然由其精密而出者則油然而清汩然而 輝其竅滑以夷其肌㢘以微食之使人榮華温柔其 氣宣流生胃通腸夀考康寧其粗疎而下者則奔突 結澀乍大乍小色如枯骨或類死灰奄頓不發叢齒 積類重濁頑璞食之使人偃蹇壅欝泄火生風㦸喉 痒肺幽闗不聰心煩喜怒肝舉氣剛不能和平故君 子慎取其色之美而不必惟土之信以求其至精凡 為此也震亨曰石鍾乳為慓悍之劑内經云藥石之 氣悍仁哉言也凡藥氣之偏者可用于暫而不可久 夫石藥又偏之甚者也自唐時太平日久膏粱之家 惑於方士服食致長生之説以石藥體厚氣厚習以 成俗迨宋至今猶未巳也斯民何辜受此氣悍之禍 而莫之能救哀哉本草讚其久服延年之功柳子厚 又從而述美之予不得不深言也時珍曰石鍾乳乃 陽明經氣分藥也其氣慓疾令陽氣暴充飲食倍進 而形體壯盛昧者得此自慶益肆淫佚精氣暗損石 氣獨存孤陽愈熾久之營衛不從發為淋渴變為癰 疽是果乳石之過耶抑人之自取耶凡人陽明氣衰 用此合諸藥以救其衰疾平則止夫何不可五榖五 肉久嗜不已猶有偏絶之弊况石藥乎種樹書云凡 果樹作穴納鍾乳末少許固宻則子多而味美納少 許于老樹根皮間則樹復茂信然則鍾乳益氣令人 有子之説亦可類推但恐嗜欲者未獲其福而先受 其禍也然有秉賦異常之人又不可執一而論張果 醫説載武帥雷世賢多侍妾常餌砂母鍾乳日夜煎 錬以濟其欲其妾父苦寒泄不嗜食求丹十粒服之 即覺臍腹如火少焉熱狂投井中救出遍身發紫泡 數日而死而世賢服餌千計了無病惱異哉沈括筆 談載夏英公性豪侈而賦稟異于人纔睡即身冷而 僵如死者常服仙茅鍾乳硫黄莫知紀極每晨以鍾 乳粉入粥食之有小吏竊食遂發疽死此與終身服 附子無恙者同一例也沈括又云醫之為術苟非得 之于心未見能臻其妙也如服鍾乳當終身忌术术 能動鍾乳也然有藥勢不能蒸須要其動而激發者 正如火少必借風氣鼓之而後發火盛則鼔之反為 害此自然之理也凡服諸藥皆宜倣此又十便良方 云凡服乳人服乳三日即三日補之服乳十日即十 日補之欲飽食以牛羊麞鹿等骨煎汁任意作羮食 之勿食倉米臭肉及犯房事一月後精氣滿盛百脉 流遍身體覺熱遶臍肉起此為得力可稍近房事不 可頻數令藥氣頓竭彌更害人戒之慎之名之為乳 以其狀人之乳也與神丹相配與凡石迥殊故乳稱 石語云上士服石服其精下士服石服其滓滓之與 精其力逺也此説雖明快然須真病命門火衰者宜 之否則 當審 附方 新十 一 李補闕服乳法 主五勞七傷欬逆上氣治 寒嗽通聲音明目益精安 五臟通百節利九竅下乳汁益氣補虚損療脚弱疼 冷下焦傷竭强隂久服延年益壽不老令人有子取 韶州鍾乳無問厚薄但顔色明淨光澤者即堪入鍊 惟黄赤二色不任用置于金銀器中大鐺著水沉器 煮之令如魚眼沸水減即添乳少三日三夜乳多七 日七夜候乾色變黄白即熟如疑生更煮滿十日最 佳取出去水更以清水煮半日其水色清不變即止 乳無毒矣入瓷鉢中玉槌著水研之覺乾濇即添水 常令如稀米泔狀研至四五日揩之光膩如書中白 魚便以水洗之不隨水落者即熟落者更研乃澄取 暴乾每用一錢半温酒空腹調下兼和丸散用其煮 乳黄濁水切勿服服之損人咽喉傷肺令人頭痛或 下利不止其有犯者但食猪 肉解之 孫真人千金方 鍾乳煎 治風虛勞損腰 脚無力補益强 壯用鍾乳粉鍊成者三兩以夾練袋盛之牛乳一大 升煎減三之一去袋飲乳分二服日一作不吐不利 虛冷人微溏無苦一袋可煮三十度即力盡别作袋 每煎訖須濯淨令通氣其滓和麫餵雞生子食之此 崔尚書方也翼 孫真人千金 鍾乳酒 安五臟通百節利九竅主風 虚補下膲益精明目鍾乳鍊 成粉五兩以夾練袋盛之清酒六升瓶封湯内煮減 三之二取出添滿封七日日飲三合忌房事蔥䜴生 食硬食要 外臺秘 鍾乳丸 治丈夫衰老陽絶肢冷少氣減食 腰疼脚痺下氣消食和中長肌鍾 乳粉二兩兎絲子酒浸焙石斛各一兩吳茱茰湯泡 七次炒半兩為末煉蜜和丸梧子大每服七丸空心 温酒或米湯下日二服服訖行數百歩覺胸口熱稍 定即食乾飯豆醬忌食粗臭惡食及聞尸穢等氣初 服七日勿為陽事過七日乃可行不宜傷多服過 半劑覺有功乃續服此曹公卓方也 和劑局方 元 氣虛寒 方見陽 起石下 一切勞嗽 胷膈痞滿焚香透膈散用 鵞管石雄黄佛耳草欵冬 花等分為末每用一錢安香爐上焚 之以筒吸烟入喉中日二次 宣明 肺虚喘急 連綿 不息 生鍾乳粉光明者五錢蠟三兩化和飯甑内 蒸熟研丸梧子大毎温水下一丸 聖濟録 吐血損 肺 鍊成鍾乳粉每服二錢糯 米湯下立止 十便良方 大腸冷滑 不止鍾乳粉 一兩肉豆蔲 煨半兩為末煮棗肉丸梧子大每 服七十丸空心米飲下 濟生方 乳汁不通 氣少血 衰脉濇 不行故乳少也鍊成鍾乳粉二錢濃煎漏蘆湯調下 或與通草等分為末米飲服方寸七日三次 外臺 秘 要 精滑不禁 大府溏泄手足厥 冷方見陽起石下 孔公孽 本經 中品 釋名孔公石 綱 目 通石 時珍曰孔竅空通附垂于石如 木之芽孽故曰孔公孽而俗訛 為孔公爾恭曰此孽次于鍾乳狀如牛羊角中有孔 通故名通石别録誤以此為殷孽之根而俗猶呼為 孔公孽 是也 集解 别録曰孔公孽殷孽根也青黄色生梁山山谷 𢎞景曰梁山屬馮翊郡此即今鍾乳牀也亦出 始興皆大塊打破之凡鍾乳之類有三種同一體從 石室上汁溜積久盤結者為鍾乳牀即孔公孽也其 以次小巃嵸者為殷孽大如牛羊角長一二尺今人 呼此為孔公孽也殷孽復溜輕好者為鍾乳雖同一 類而療體各異貴賤懸殊三鍾同根而所生各處當 是隨其土地為勝爾保昇曰鍾乳之類凡五種鍾乳 殷孽孔公孽石牀石花也雖同一體而主療各異頌 曰孔公孽殷孽既是鍾乳同生則有孽處皆當有乳 今不聞有之豈用之既寡則采者亦稀乎抑時人不 知孽中有乳不盡采乎不能盡究也恭曰孔公孽次 于鍾乳别録誤以為殷孽之根殷孽即孔公孽之根 俗人乃以孔公孽為殷孽陶氏依之以孔公孽為鍾 乳牀非矣時珍曰以薑石通石二石推之則似附石 生而粗者為殷孽接殷孽而生以漸空通者為孔公 孽接孔公孽而生者為鍾乳當從蘇恭之説為優蓋 殷孽如人之乳根孔公孽如乳房鍾乳如乳頭也 氣味辛温無毒 普曰神農辛岐伯鹹扁鵲酸無毒大 明曰甘煖權曰甘有小毒之才曰木 蘭為之使惡細 辛术忌羊血 主治傷食不化邪結氣惡瘡疽瘻痔 利九竅下乳汁 本 經 男子隂瘡女子隂蝕及傷食病常 欲眠睡 别 録 主腰冷膝痺毒氣能使喉聲圓亮 甄 權 輕身 充肌 青霞 子 發明 𢎞景曰二孽不堪丸散止可水煮 湯并酒浸飲之甚療脚弱脚氣 附方 新 一 風氣脚弱 孔公孽二斤石斛五兩 酒二斗浸服 肘後方 殷孽 本經 中品 釋名薑石 時珍曰殷隐也生于石上隐然如木之孽 也恭曰此即孔公孽根也盤結如薑故名 薑石俗人乃以孔公孽 為之誤矣詳孔公孽下 集解 别録曰殷孽鍾乳根也生趙國山谷又梁山及 南海采無時𢎞景曰趙國屬冀州亦出始興 氣味辛温無毒 之才曰惡 防己畏术 主治爛傷瘀血洩痢寒熱 鼠瘻癥瘕結氣脚冷疼弱 本 經 熏筋骨弱并痔瘻及下 乳汁 别 録 發明 見孔公 孽下 附録石牀 唐本草恭曰味甘温無毒酒漬服與殷孽 同功一名乳牀一名逆石一名石笋生鍾 乳堂中采無時鍾乳水滴下凝積生如笋狀久漸與 上乳相接為柱也陶謂孔公孽為乳牀非也殷孽孔 公孽在上石牀石花在 下性體雖同上下有别 石花 唐本草恭曰味甘温無 毒主腰脚風冷漬酒服 與殷孽同功一名乳花生乳穴堂中乳水滴石上散 如霜雪者三月九月采之大明曰壯筋骨助陽道 宗奭曰石花白色圓如覆大馬杓上有百十枝每枝 各槎牙分岐如鹿角上有細文起以指撩之錚錚然 有聲其體甚脆不禁觸撃多生海中石上世方難得 家中曽得一本本條所注皆非是時珍曰石花是鍾 乳滴于石上迸散日久積成如花者蘇恭所説甚明 冦宗奭所説乃是海中石梅石柏之類亦名石花不 入藥用非本草 石花正自誤矣 石骨 恭曰石骨服之力勝鍾乳似 骨如玉堅潤生五石脂中 土殷孽 别録 下品 釋名土乳 唐本志曰此則土脂液也 生于土穴狀如殷孽故名 集解 别録曰生髙山厓上之隂色白如脂采無時𢎞 景曰此猶似鍾乳孔公孽之類故亦有孽名但 在厓上爾今不知用恭曰此即土乳也出渭州鄣縣 三交驛西北坡平地上窟中見有六十餘坎昔人采 處土人云服之亦同鍾乳而不發熱陶及本草云生 厓上非也時珍曰此即鍾乳之生於山厓土中者南 方名山多有之人亦掘為石山 貨之充玩不知其為土鍾乳也 氣味鹹平無毒主治婦人隂蝕大熱乾痂 别 録 石腦 别録 中品 釋名石飴餅 别 録 石芝 綱 目 化公石 時珍曰其狀如結腦 故名昔有化公服此 又名化 公石 集解 别録曰石腦生名山土中采無時𢎞景曰此石 亦鍾乳之類形如曽青而白色黑斑而軟易破 今茅山東及西平山並有之鑿土龕取出恭曰出徐 州宋里山初在爛石中入土一丈以下得之大如雞 卵或如棗許觸著即散如麫黄白色土人號為握雪 礜石云服之長生保昇曰蘇恭引握雪礜石為注非 矣時珍曰按抱朴子内篇云石腦芝生滑石中亦如 石中黄子狀但不皆有耳打破大滑石千計乃可得 一枚初破之在石中五色光明而自得服一升得長 生乃石芝也别録所謂石腦及諸仙服食當是此物 也蘇恭所説本是石腦而又以注握雪礜石 誤矣握雪乃石上之液與此不同見後本條 氣味甘温無毒主治風寒虚損腰脚疼痺安五臟益 氣 别 錄 發明 𢎞景曰俗方不見用仙經有劉君導仙散用之 又真誥云李整采服療風痺虛損而得長生恭 曰隋時化公所服亦名石腦時珍曰真誥載姜伯 真在大横山服石腦時時使人身熱而不渴即此 石髓 拾 遺 集解 藏器曰石髓生臨海華葢山石窟土人采取澄 淘如泥作丸如彈子有白有黄彌佳時珍曰按 列仙傳言卭疏煮石髓服即鍾乳也仙經云神山五 百年一開石髓出服之長生王烈入山見石裂得髓 食之因撮少許與嵇康化為青石北史云龜茲國北 大山中有如膏者流出成川行數里入地狀如醍醐 服之齒髪更生病人服之皆愈方鎮編年録云髙展 為并州判官一日見砌間沫出以手撮塗老吏面皺 皮頓改為少年色展以為神藥問承天道士道士曰 此名地脂食之不死乃發砌無所見此數説皆近石 髓 也 氣味甘温無毒主治寒熱羸瘦無顔色積聚心腹脹 滿食飲不消皮膚枯槁小便數疾癖塊腹内腸鳴下 痢腰脚疼冷性壅宜寒瘦人 藏 器 石腦油 宋嘉 祐 校正 併入拾 遺石漆 釋名石油 綱 目 石漆 拾 遺 猛火油 雄黄油 硫黄油 綱 目 集解 禹錫曰石腦油宜以瓷器貯之不可近金銀器 雖至完宻直爾透過道家多用俗方不甚須宗 奭曰真者難收多滲蝕器物入藥最少燒錬家研生 砒入油再研如膏入坩鍋内瓦葢置火上俟油泣盡 出之又研又入油又上火錬之砒即伏矣時珍曰石 油所出不一出陜之肅州鄜州延州延長及雲南之 緬甸廣之南雄者自石岩流出與泉水相雜汪汪而 出肥如肉汁土人以草挹入缶中黑色頗似淳漆作 雄硫氣土人多以然燈甚明得水愈熾不可入食其 烟甚濃沈存中宦西時掃其煤作墨光黒如漆勝于 松烟張華博物志載延壽縣南山石泉注為溝其水 有脂挹取著器中始黄後黑如凝膏然之極明謂之 石漆段成式酉陽雜爼載髙奴縣有石脂水膩浮水 上如漆采以膏車及然燈康譽之昨夢録載猛火油 出髙麗東日烘石熱所出液也惟真琉璃器可貯之 入水涓滴烈焰遽發餘力入水魚鼈皆死邊人用以 禦敵此數説皆石腦油也國朝正徳末年嘉州開鹽 井偶得油水可以照夜其光加倍沃之以水則焰彌 甚撲之以灰則滅作雄硫氣土人呼為雄黄油亦曰 硫黄油近復開出數井官司主之此亦石油但出于 井爾葢皆地産雄硫石脂諸石源脉相通故有此物 王氷謂龍火得濕而焰遇水而燔光焰詣天物窮方 止正是此類 皆隂火也 附録地溲 時珍曰溝澗流水及引水灌田之次多有 之形狀如油又如泥色如黄金甚腥烈冬 月收取以柔鐡燒赤投 之二三次剛可切玉 氣味辛苦有毒 獨孤滔曰 化銅制砒 主治小兒驚風化涎可和 諸藥作丸散 嘉 祐 塗瘡癬蟲癩治鍼箭入肉藥中用之 時 珍 發明 時珍曰石油氣味與雄硫同故殺蟲治瘡其性 走竄諸器皆滲惟瓷器琉璃不漏故錢乙治小 兒驚熱膈實嘔吐痰涎銀液丸中用和水銀輕粉龍 腦蠍尾白附子諸藥為丸不但取其化痰亦取其能 透經絡走 闗竅也 石炭 綱 目 釋名煤炭 石墨 鐡炭 烏金石 綱 目 焦石 時珍曰 石炭即 烏金石上古以書字謂之石墨今俗呼為煤炭墨音 相近也拾遺記言焦石如炭嶺表録言康州有焦石 穴即 此也 集解 時珍曰石炭南北諸山産處亦多昔人不用故 識之者少今則人以代薪炊㸑煆錬鐡石大為 民利土人皆鑿山為穴横入十餘丈取之有大塊如 石而光者有踈散如炭末者俱作硫黄氣以酒噴之 則解入藥用堅塊如石者昔人言夷陵黒土為刼灰 者即此踈散者也孝經援神契云王者徳至山陵則 出黒丹水經言石炭可書然之難盡烟氣中人酉陽 雜爼云無勞縣出石墨㸑之彌年不消夷堅志云彰 徳南郭村井中産石墨宜陽縣有石墨山汧陽縣有 石墨洞燕之西山楚之荆州興國州江西之廬山袁 州豐城贑州皆産石炭可以炊㸑並此石也又有一 種石墨䑛之粘舌可書字畫眉名畫眉石者即黒石 脂也見 石脂下 附録然石 時珍曰曹叔雅異物志云豫章有石黄色 如理踈以水灌之便熱可以烹鼎冷則再 灌張華謂之然 石髙安亦有之 氣味甘辛温有毒 時珍曰人有中煤氣毒者昬瞀至 死惟飲冷水即解獨孤滔曰去錫 暈制三黄 硇砂消石 主治婦人血氣痛及諸瘡毒金瘡出血小 兒痰癎 時 珍 附方 新 五 金瘡出血 急以石炭末厚傅之瘡深不宜 速合者加滑石 醫學集成 誤 吞金銀 及錢在腹中不下者光明石炭一杏核 大硫黄一皂子大為末酒下 普濟方 腹中 積滯 烏金石即鐡炭也三兩自然銅為末醋熬一兩 當歸一兩大黄童尿浸晒一兩為末每服二錢 紅花酒一盞童尿半盞同調食前 服日二服 張子和儒門親事 月經不通 巴豆去 油如緑 豆大三丸以烏金石末一錢調 湯送下即通 衞生易簡方 産後兒枕 刺痛黒白 散用烏金 石燒酒淬七次寒水石煆為末等分每用粥 飲服一錢半即止未止再服 㓗古保命集 石灰 本經 中品 釋名石堊 𢎞 景 堊灰 本 經 希灰 别 録 鍜石 日 華 白虎 綱 目 礦灰 綱 目 集解 别録曰石灰生中州川谷𢎞景曰近山生石青 白色作竈燒竟以水沃之即熱蒸而解俗名石 堊頌曰所在近山處皆有之燒青石為灰也又名石 鍜有風化水化二種風化者取鍜了石置風中自解 此為有力水化者以水沃之熱蒸而解其力差劣時 珍曰今人作窑燒之一層柴或煤炭一層在下上累 青石自下發火層層自焚而散 入藥惟用風化不夾石者良 氣味辛温有毒 大明曰甘無毒獨孤滔曰 伏雌黄硫黄硇砂去錫暈 主治疽瘍疥瘙熱氣惡瘡癩疾死肌墮眉殺痔蟲去 黑子息肉 本 經 療髓骨疽 别 録 治瘑疥蝕惡肉止金瘡血 甚良 甄 權 生肌長肉止血白癜癧瘍瘢疵痔瘻癭贅疣 子婦人粉刺産後隂不能合解酒酸治酒毒暖水臟 治氣 大 明 墮胎 保 昇 散血定痛止水瀉血痢白帶白淫收 脱肛隂挺消積聚結核貼口喎黑鬚髪 時 珍 發明 𢎞景曰石灰性至烈人以度酒飲之則腹痛下 利古今多以搆塚用捍水而辟蟲故古塚中水 洗諸瘡皆即瘥恭曰别録及今人用療金瘡止血大 效若五月五日采蘩縷葛葉鹿活草槲葉芍藥地黄 葉蒼耳葉青蒿葉合石灰搗為團如雞卵暴乾末以 療瘡生肌大妙神驗權曰止金瘡血和雞子白敗舩 茹甚良不入湯飲頌曰古方多用合百草團末治金 瘡殊勝今醫家或以臘月黄牛膽汁捜和納入膽中 風乾研用更勝草藥者古方以諸草雜石灰熬煎㸃 痣黑子丹竈家亦用之時珍曰石灰止血神品也 但不可着水 着水即爛肉 附方 舊十四新 三十二 人落水死 裹石灰納下部中水 出盡即活 千金方 痰厥 氣絶 心頭尚温者千年石灰一合水一盞煎滚去清 水再用一盞煎極滚澄清灌之少頃痰下自甦 𤣥集 方 中風口喎 新石灰醋炒調如泥塗之左塗右 右塗左立便牽正 冦氏衍義 風 牙腫痛 二年石灰細辛等分 研搽即止 普濟方 蟲牙作痛 礦灰沙糖和 塞孔中 普 濟 方 風蟲牙痛 百年陳石灰為末四兩蜜三兩和勻鹽 泥固濟火煅一日研末擦牙神效名神 仙失笑散 張三丰方 乾霍亂病 千年石灰沙糖水調服二錢 或淡醋湯亦可名落盞湯 摘𤣥 方 偏墜氣痛 陳石灰炒五倍子山巵子等分為末 麫和醋調敷之一夜即消 醫方摘 要 婦人血氣 方見獸部 猪血下 産後血渴 不煩者新石灰一 兩黄丹半錢渴時 漿水調服一錢名桃花 散 張潔古活法機要 白帶白淫 風化石灰一兩白 茯苓三兩為末和 丸梧子大每服二三十丸空 心米飲下絶妙 集𤣥方 水瀉不止 方同 上 酒積下 痢 石灰五兩水和作團黄泥包煅一日夜去泥為末 醋和丸梧子大每服三十丸薑湯空心下 摘𤣥 方 血痢十年 石灰三升熬黄水一斗投之澄清 一服一升日三服 崔知悌方 虚冷 脱肛 石灰燒熱故帛裹坐 冷即易之 聖惠方 産門不閉 産後隂道不閉 或隂脱出石灰 一斗熬黄以水二斗投 之澄清熏 肘後方 産門生合 不開用銅錢磨利 割開以陳石灰傅 之即愈 通變方 腹脇積塊 風化石灰半斤瓦器炒極熱入 大黄末一兩炒紅取起入桂末 半兩略燒入米醋和成膏攤絹上貼 之内服消塊藥甚效 丹溪心法 瘧疾寒熱 一日 一發 或三日一發古城石灰二錢頭垢五靈脂各一錢研 末飯丸皂子大每服一丸五更無根水下即止 集 𤣥 方 老小暴嗽 石灰一兩蛤粉四錢為末蒸餅丸豌豆 大焙乾每服三十丸温虀汁下 普濟 方 卒暴吐血 石灰于刀頭上燒研井 水下二錢 普濟方 髪落不止 乃肺 有勞 熱瘙痒用石灰三升水拌炒焦酒三升浸之每服 三合常令酒氣相接則新髪更生神驗 千金方 染 髪烏鬚 礦灰一兩水化開七日用鈆粉一兩研勻好 醋調搽油紙包一夜先以皂角水洗淨乃用 𤣥集 方 身面疣目 苦酒浸石灰六七日取汁 頻滴之自落 千金方 面黶疣痣 水調礦灰一盞好糯米全者半插灰中半在灰外經 宿水色變如水精先以針微撥動㸃少許于上經半 日汁出剔去藥不得着水 二日而愈也 集𤣥方 疣痣瘤贅 石灰一兩用桑 灰淋汁熬成膏 刺破㸃之 普濟方 癰疽瘀肉 石灰半斤蕎麥稭灰半斤淋汁 煎成霜蜜封每以針畫破塗之 自腐方 普濟 疔瘡惡腫 石灰半夏等分為 末傅之 普濟方 腦上癰癤 石灰 入飯 内搗爛合之 李樓竒方 痰核紅腫 寒熱狀如瘰癧石灰火煅為 末以白果肉同搗貼之蜜調 亦可統活 人心 痄 腫痛 醋調石灰傅 之 便簡方 多年惡瘡 多年石 灰研末 雞子清和成塊煅過再 研薑汁調傅 救急方 瘻瘡不合 古塚中石灰厚 傅之 千金方 痔 瘡有蟲 古石灰川烏頭炮等分為末燒飯丸梧子 大毎服二三十丸白湯下 活法機要 疥 瘡有蟲 石灰淋汁洗之數 次 孫真人方 血風濕瘡 千年陳石灰研 搽痛即止瘡即 愈神效 蘭氏方 火燄丹毒 醋和石灰塗之或同 青靛塗 摘𤣥方 卒發風疹 醋漿和石灰塗之隨手滅元希 聲侍郎秘方也 外臺秘要 夏月疿疱 石灰煅一 兩蛤粉二 兩甘草一兩研 撲之 集𤣥方 湯火傷灼 年久石灰傅之或 加油調 肘後方 杖瘡腫 痛 新石灰麻油調搽 甚妙 集簡方 刀刃金瘡 石灰裹之定痛止血 又速愈瘡深不宜速 合者入少滑石 傅之 肘後方 誤吞金銀 或錢在腹内不下石灰硫 黄一皂子大同研為末酒 調服之寳孫 用和秘 方 馬汗入瘡 石灰傅之 摘𤣥方 螻蛄咬人 醋和石 灰塗之 惠聖 方 蚯蚓咬人 其毒如大風眉鬚皆落以 石灰水浸之良 經驗方 古墓中石灰名地龍骨主治頑瘡瘻瘡膿水淋漓歛 諸瘡口棺下者尤佳 時 珍 艌船油石灰名水龍骨主治金瘡跌撲傷損破皮出 血及諸瘡瘻止血殺蟲 時 珍 附方 新 三 軟癤不愈 爛舩底油石灰研末 油調傅之 胡氏方 下體癬瘧 艌 船 灰牛糞燒烟熏之一日 一次即安 醫方摘𤣥 血風臁瘡 船上舊油灰將泥 作釡火煅過研末 入輕粉少許苦茶洗淨傅之 忌食發物 邵真人經驗方 石麫 綱 目 集解 時珍曰石麫不常生亦瑞物也或曰饑荒則生 之虐𤣥宗天寳三戴武威畨禾縣醴泉涌出石 化為麫貧民取食之憲宗元和四年山西雲蔚代三 州山谷間石化為麫人取食之宋真宗祥符五年四 月慈州民饑鄉寧縣山生石脂如麫可作餅餌仁宗 嘉祐七年三月彭城地生麫五月鍾離縣地生麫哲 宗元豐三年五月青州臨昫益都石皆化 麫人取食之捜集於此以備食者考求云 氣味甘平無毒主治益氣調中食之止饑 時 珍 浮石 日 華 校正 併入拾 遺水花 釋名海石 綱 目 水花 集解 時珍曰浮石乃江海間細沙水沫凝聚日久結 成者狀如水沫及鍾乳石有細孔如蛀窠白色 體虚而輕今皮作家用磨皮垢甚妙海中者味鹹入 藥更良抱朴子曰燒泥為瓦燔木為炭水沫為浮石 此皆去其柔脆變為堅剛也交州記云海中有 浮石輕虚可以磨脚煮水飲之止渴即此也 氣味鹹平無毒 時珍曰 大寒 主治煮汁飲止渴治淋殺野 獸毒 大 明 止欬 𢎞 景 去目瞖 宗 奭 清金降火消積塊化老痰 震 亨 消瘤癭結核疝氣下氣消瘡腫 時 珍 發明 藏器曰水花主逺行無水止渴和苦栝樓為丸 每且服二十丸永無渴也震亨曰海石治老痰 積塊鹹能軟堅也時珍曰浮石乃水沫結成色白而 體輕其質玲瓏肺之象也氣味鹹寒潤下之用也故 入肺除上焦痰熱止欬嗽而軟堅清其上源故又治 諸淋按余琰席上腐談云肝屬木當浮而反沈肺屬 金當沈而反浮何也肝實而肺虚也故石入水則沈 而南海有浮水之石木入水則浮而南海有沈水之 香虛實之 反如此 附方 新十 二 欬嗽不止 浮石末湯服或蜜 丸服 肘後方 消渴引飲 本 事 方浮石舶上青黛等分麝香少許為末温湯服一錢 又方白浮石蛤粉蟬殻等分為末鯽魚膽汁七個 調服三 錢神效 血淋砂淋 小便濇痛用黄爛浮石為末每服 三錢生甘草煎湯調服 直指方 石淋破血 浮石滿一手為末以水三升酢一升和 煮二升澄清每服一升 傳信適用方 小 腸疝氣 莖縮囊腫者直指方用浮石為末每服二錢 木通赤茯苓麥門冬煎湯調下 丹溪方用 海石香附等分為末 每服二錢薑汁調下 頭核腦痺 頭枕後生痰核正者 為腦側者為痺用輕 虚白浮石燒存性為末入輕粉少許麻油調掃塗之 勿用手按即漲或加焙乾黄牛糞尤好亦治頭 直指 方 底耳有膿 海浮石一兩沒藥一錢麝香一 字為末繳淨吹之 普濟方 疳瘡 不愈 海浮石燒紅醋淬數次二兩金銀花一兩為末 每服二錢半水煎服病在上食後在下食前一 年者半年愈 儒門事親 疔瘡發背 白浮石半兩沒藥二錢半為 末醋糊丸梧子大每服六七 丸臨卧冷酒 下 普濟方 諸般惡瘡 方同 上 附録暈石 拾遺藏器曰生海底狀如薑石紫褐色極 𦂳似石是鹹水結成自然生暈味鹹寒無 毒主石淋磨汁飲之 亦燒赤投酒中飲 石芝 綱 目 集解 葛洪曰芝有石木草菌肉五類各近百種道家 有石芝圖石芝者石象芝也生于海隅名山島 嶼之涯有積石處其狀如肉有頭尾四足如生物附 於大石赤者如珊瑚白者如截肪黒者如澤漆青者 如翠羽黄者如紫金皆光明洞徹大者十餘斤小者 三四斤須齋祭取之搗末服其類有七明九光芝生 臨水髙山石厓之間狀如盤盌不過徑尺有莖連綴 之起三四寸有七孔者名七明九孔者名九光光皆 如星百歩内夜見其光常以秋分伺之搗服方寸匕 入口則噏然身熱五味甘美得盡一斤長生不老可 以夜視也玉脂芝生于有玉之山玉膏流出千百年 凝而成之有鳥獸之形色無常彩多似𤣥玉蒼玉及 水精得而末之以無心草汁和之須㬰成水服至一 升長生也石蜜芝生少室石户中有深谷不可過但 望見石蜜從石户上入石偃葢中良久輙有一滴得 服一升長生不老也石桂芝生石穴中有枝條似桂 樹而實石也髙尺許光明而味辛時珍曰神仙之説 渺茫不知有無然其所述之物則非無也貴州普定 分司署内有假山山間有樹根幹枝條皆石而中有 葉如榴裊裊茂翠開花似桂微黄嘉靖丁巳僉事焦 希程賦詩紀之以比康子斷松化石之事而不知其 名時珍按圖及抱朴子之説此乃石桂芝也海邊有 石梅枝幹横斜石柏葉如 側柏亦是石桂之類云 主治諸芝搗末或化水服令人輕身長生不老 葛 洪 本草綱目卷九
欽定四庫全書 本草綱目卷十目錄 金石之四 石類下三十九種 陽起石 本經 慈石 本經 𤣥石 别録 代赭石 本經 禹餘粮 本經 太一餘粮 本經 石中黃子 唐本 空青 本經 曾青 本經 緑青 本經 扁青 本經 白青 本經青 綠膚 碧石青附 石膽 本經礬 即膽 礜石 本經 特生礜石 别錄 握雪礜石 唐本 砒石 開寳 土黃 綱目 金星石 嘉祐附 金石 婆娑石 開寳 礞石 嘉祐 花乳石 嘉祐 白羊石 圖經 金牙石 别録 金剛石 綱目附 石砮 越砥石 别録刀石 即磨 薑石 唐本 麥飯石 圖經 水中白石 拾遺 河沙 拾遺 杓上砂 綱目 石燕 唐本 石蟹 開寳 石蛇 圖經 石蠶 開寳 石鼈 綱目 蛇黃 唐本 霹靂碪 拾遺 雷墨 綱目 右附方舊二十五新九十五 本草綱目卷十目錄
欽定四庫全書 本草綱目卷十 明 李時珍 撰 金石之四 石類下三 十九種 陽起石 本經 中品 釋名羊起石 别 錄 白石 本 經 石生 時珍曰以 能命名 集解 别錄曰陽起石生齊山山谷及琅琊或雲山雲母根 也采無時普曰生太山𢎞景曰此所出與雲母同而 甚似雲但厚異爾今用乃出益州與礬石同處色小黄黒 但礬石雲母根未知何者是俗用乃稀仙經服之恭曰此 石以白色肌理似殷孽仍夾帶雲母滋潤者為良故本經之 一名白石今用純黒如炭者誤矣雲母之黒者名雲膽服 損人則黒陽起石亦必惡矣今齊山在齊州西其無陽起 石石乃在齊山西北六七里廬山出之本經雲山或廬字 訛也太山沂州惟有黒者白者獨出齊州珣曰太山所出 黄者絶佳邢州鵲山出白者亦好頌曰今惟出齊州他處 不復有齊州惟一土山石出其中彼人謂之陽起山其山 常有温暖氣雖盛冬大雪徧境獨此山無積白盖石氣熏 蒸使然也山惟一穴官中常禁閉至初冬則州發丁夫遣 人監取嵗月積久其穴益深鑱鑿他石得之甚難以白色 明瑩若狼牙者為上亦有挾他石作塊者不堪每嵗采擇 上供之餘州中貨之不爾無由得也貨者雖多而精好者 亦難得舊説是雲母根其中猶帶雲母今不復見此矣古 方服食不見用者今補下藥多便之時珍曰今以雲頭雨 脚輕鬆如狼牙者為佳具鋪茸茁角者不佳王建平典 術乃云黄白而赤重厚者佳雲母之根也庚辛玉冊云 陽起陽石也齊州揀金山出者勝其尖似箭簇者 力强如狗牙者力微置大雪中倐然沒者為真 修治 大明曰凡入藥燒後水煅用之凝白者佳時珍 曰凡用火中煅赤酒淬七次研細水飛過日乾 亦冇用燒酒浸過同樟 腦入鑵升煉取粉用者 氣味鹹㣲溫無毒 普曰神農扁鵲酸無毒桐君雷公 岐伯鹹無毒李當之小寒權曰甘 平之才曰桑螵蛸為之使惡澤㵼菌桂雷 丸石葵蛇蛻皮畏兎絲子忌羊血不入湯 主治崩中 漏下破子臟中血癥瘕結氣寒熱腹痛無子隂痿不 起補不足 本 經 療男子莖頭寒隂下濕痒去臭汗消水 腫乆服不饑令人有子 别 録 補腎氣精乏腰疼膝冷濕 痺子宫乆冷冷癥寒瘕止月水不定 甄 權 治帶下溫疫 冷氣補五勞七傷 大 明 補命門不足 好 古 散諸熱腫 時 珍 發明 宗奭曰男子婦人下部虛冷腎氣乏絶子臟乆 寒者須水飛用之凡石藥冷熱皆有毒亦宜斟 酌時珍曰陽起石右腎命門氣分藥也下焦虛寒者 宜用之然亦非乆服之物張子和儒門事親云喉痺 相火急連之病也相火龍火也宜以火逐之一男子 病纒喉風腫表裏皆藥不能下以凉藥灌入鼻中下 十餘行外以陽起石燒赤伏龍肝等分細未日以新 汲水調掃百遍三日熱始退腫始消此亦從合之道 也 附方 新 三 丹毒腫痒 陽起石煅研新水 調塗 儒門事親 元氣虛寒 精滑 不禁 大腑溏泄手足厥冷陽起石煆研鍾乳粉各等分酒 煮附子末同麵糊丸梧子大毎空心米飲服五十丸 以愈為度 濟生方 隂痿隂汗 陽起石煆為末毎服二 錢鹽酒下 普濟方 慈石 本經 中品 釋名𤣥石 本 經 處石 别 錄 㶸鐵石 衍 義 吸鍼石 藏器曰慈石 取鐵如慈母 之招子故名時珍曰石之不慈者不能 引鐵謂之𤣥石而别錄復出𤣥石于後 集解 别錄曰慈石生太山川谷及慈山山隂有鐵處 則生其陽采無時𢎞景曰今南方亦有好者能 懸吸鐵虛連三為佳仙經丹房黄白石中多用之藏 器曰出雄州北山頌曰今慈州徐州及南海傍山中 皆有之慈州者嵗貢最佳能吸鐵虚連數十鍼或一 二斤刀器回轉不落者尤良采無時其石中有孔孔 中有黄赤色其上有細毛功用更勝按南川異物志 云漲海﨑頭水淺而多慈石徼外大舟以鐵葉固之 者至此皆不得過以此言之海南所出尤多也斆曰 凡使勿誤用𤣥中石并中麻石此二石俱似慈石只 是吸鐵不得而中麻石心有赤皮粗是鐵山石也誤 服令人生惡瘡不可療真慈石一片四靣吸鐵一斤 者此名延年沙四靣只吸鐵八兩者名續采石四靣 吸五兩者名慈石宗奭曰慈石其毛輕紫石上頗濇 可吸連鐵俗謂之㶸鐵石其𤣥石即慈石之黒色者 慈磨鐵鋒則能指南然常徧東不全南也其法取新 纊中獨縷以半芥子許蠟綴于鐵腰無風處垂之則 鐵常指南以鍼横貫燈心浮水上亦指南然常偏丙 位葢丙為大火庚辛受其制物理相感爾土宿真君 曰鐵受太陽之氣始生之初石産焉一百五十年而 成慈石又二百 年孕而成鐵 修治 斆曰凡修事一斤用五花皮一鎰地榆一鎰取 綿十五兩二件並剉于石上槌碎作二三十塊 將石入瓷瓶中下草藥以東流水煮三日夜漉出拭 乾布褁再槌細乃碾如塵水飛過再碾用宗奭曰入 藥須火燒醋淬碾末 水飛或醋煮三日夜 氣味辛寒無毒 權曰鹹有小毒大明曰甘濇平藏器 曰性溫云寒誤也之才曰柴胡為之 使殺鐵毒消金惡牡丹莽草畏黄石 脂獨孤滔曰伏丹砂養永去銅暈 主治周痺風濕 肢節中痛不可持物洗洗酸消除大熱煩滿及耳聾 本 經 養腎臟强骨氣益精除煩通闗節消癰腫鼠瘻頸 核喉痛小兒驚癎鍊水飲之亦令人有子 别 録 補男子 腎虛風虛身强腰中不利加而用之 甄 權 治筯骨羸弱 補五勞七傷眼昏除煩躁小兒誤吞鍼鐵等即研細 末以筯肉莫令斷與末同吞下之 大 明 明目聰耳止金 瘡血 時 珍 發明 宗奭曰養腎氣填精髓腎虛耳聾目昏者皆用 之藏器曰重可去怯慈石鐵粉之類是也時珍 曰慈石法水色黑而入腎故治腎家諸病而通耳明 目一士子頻病目漸覺昏暗生翳時珍用東垣𦍑活 勝風湯加減法與服而以磁硃丸佐之兩月遂如故 葢慈石入腎鎮養真精使神水不外移硃砂入心鎮 養心血使邪火不上侵而佐以神麴消化滯氣生熟 並用溫養脾胃發生之氣乃道家黄婆媒合嬰妮之 理制方者宜窺造化之奥乎方見孫真人十金石神 麴丸但云明目百嵗可讀細書而未發出藥㣲義也 孰謂古方不可治今病耶獨孤滔云慈石乃堅頑之 物無融化之氣止可假其氣服食不可久服渣滓必 有大患夫藥以治病中病則止砒 猶可餌服何獨 慈石不可服耶慈石既鍊末亦匪堅頑之物惟在用 者能得病情而中的爾淮南萬畢術云慈石懸井亡 人自歸註云以亡人衣裹慈石懸于井中逃人自反 也 附方 舊三新 一十二 耳卒聾閉 㶸鐵石半錢入病耳内鐵砂 末入不病耳内自然通透 直指 方 腎虛耳聾 真慈石一豆大穿山甲燒存性研一 字新綿塞耳内口含生鐵一塊覺耳 中如風雨聲即 通 濟生方 老人耳聾 慈石一斤搗末水淘去赤 汁綿裹之猪腎一具細切 以水五斤煑石取二斤入腎下鹽豉 作羮食之米煑粥食亦可 養老方 老人虛損 風濕 腰肢 痺痛慈石三十兩白石英二十兩搥碎甕盛水二斗 浸于露地每日取水作粥食經年氣力强盛顔如童 子方養 老 陽事不起 慈石五斤研清酒漬二七日 毎服三分日三夜一 千金 眼昬 内障 慈朱丸治神水寛大漸散昏如霧露中行漸覩 空花物成二體久則光不收及内障神水淡緑 淡白色者真慈石火煅醋淬七次二兩硃砂一兩神 麴生用三兩為末更以神麴末一兩煑糊加蜜丸梧 子大每服二十丸空心飯湯下服後俯視不見仰視 㣲見星月此其効也亦治心火乗金水衰反制之病 久病累發者服之永不更 作 倪㣲德原機啓㣲集 小兒驚癎 慈石鍊水飲 之 聖濟録 子 宫不收 名瘣疾痛不可忍慈石丸用慈石酒浸煅研 末米糊丸梧子大毎卧時滑石湯下四十丸 次早用慈石散米湯服二錢散用慈石 酒浸半兩鐵粉二錢半當歸五錢為末 大腸脱肛 直 指 方慈石半兩火煅醋淬七次為末毎空心米飲服一 錢 簡便方用慈石末麫糊調塗𩕄上入後洗去 金瘡腸出 納入以慈石滑石各三兩為末米飲 服方寸七日再 劉涓子鬼遺方 金瘡 血出 慈石末傅之止痛 斷血 千金方 誤吞鍼鐵 真慈石棗核大鑽 孔線穿吞拽之立 出篋錢相 公 中方 丁腫熱毒 慈石末酢和封之拔 根立出 外臺祕要 諸般腫毒 吸鐵石三錢金銀藤四兩黄丹八兩香 油一斤如常熬膏貼之 乾坤祕韞 磁石毛氣味醎溫無毒主治補絶傷益陽道止小便 白數治腰脚去瘡瘻長肌膚令人有子宜入酒 藏器 曰本 經言石不言毛 毛石功狀殊也 𤣥石 别錄 中品 釋名𤣥水石 别 錄 處石 時珍曰𤣥 以色名 集解 别錄曰𤣥石生太山之陽山隂有銅銅者雌鐵 者雄𢎞景曰本經慈石一名𤣥石别錄又出𤣥 石一名處石名既同療體又相似而寒溫銅鐵畏惡 有異俗方不用亦無識者不知與磁石相類否恭曰 此物鐵液也慈石中有細孔孔中黄赤色初破好者 能拾鐵吸鐵其無孔而光澤純黑者𤣥石也不能拾 療體亦劣于慈石頌曰今北畨以慈石作禮物其塊 多光澤吸鐵無力疑即此𤣥石也醫方罕用時珍曰 慈石生山之隂有鐵處𤣥石𤣥石生山之陽有 銅處雖形相似性則不同故𤣥石不能吸鐵 氣味鹹溫無毒 之才曰畏松 脂柏實菌桂 主治大人小兒驚癎女 子絶孕小腹冷痛少精身重服之令人有子 别 錄 代赭石 本經 下品 釋名須丸 本 經 血師 别 錄 土硃 綱 目 鐵硃 别録曰出代郡者 名代赭出姑幕者 名須丸時珍曰赭赤色也代即雁門也今俗呼為土 硃鐵硃管子云山上有赭其下有鐵鐵硃之名或緣 此不獨因 其形色也 集解 别録曰代赭生齊國山谷赤紅青色如雞冠有 澤染𤓰甲不渝者良采無時𢎞景曰是代郡城 門下赤土也江東久絶俗用乃踈而為仙方之要與 戎鹽鹵鹹皆是急須恭曰此石多從代州來云山中 采得非城門下土也今齊州亭山出赤石其色有赤 紅青者其赤者亦如雞冠且潤澤土人惟采以丹楹 柱而紫色且暗與代州出者相似古來用之今靈州 鳴沙縣界河北平地掘深四五尺得者皮上赤滑中 紫如雞肝大勝齊代所出者頌曰今河東江東山中 亦有之古方紫丸治小兒用代赭云無真以左顧牡 蠣代使乃知真者難得今醫家所用多擇取大塊其 上文頭有如浮漚丁者為勝謂之丁頭代赭北山經 云少陽之山中多美赭西山經云石脆之山灌水出 焉中有流赭以塗牛馬無病郭璞注云 赤土也今 人以塗牛角云辟惡時珍曰赭石處處山中有之以 西北出者為良宋時䖍州嵗貢萬金崔昉外丹本草 云代赭陽石也與太乙餘根並生山峽中研之作朱 色可㸃書又可罨金益色赤張華以赤土栻寳劍陪 益精明 即此也 修治 斆曰凡使研細以臘水重重飛過水面上有赤 色如簿雲者去之乃用細茶脚湯煑一伏時取 出又研一萬匝以淨鐵鐺燒赤下白蜜蠟一兩待化 投新汲水冲之再煑一二十沸取出晒乾用時珍曰 今人惟煅赤以醋淬三次或七次研水飛過用取其 相制并為肝經血分引用也相感志云代赭以酒醋 煑之挿鐵釘于 内扇之成汁 氣味苦寒無毒 别録曰甘權曰甘平之才曰 畏天雄附子乾薑為之使 主治鬼 疰賊風蠱毒殺精物惡鬼腹中毒邪氣女子赤沃漏 下 本 經 帶下百病産難胞不出墮胎養血氣除五臟血 脈中熱血痺血瘀大人小兒驚氣入腹及隂痿不起 别 錄 安胎健脾止反胃吐血鼻衂月經不止腸風痔瘻 瀉痢脱精遺溺夜多小兒驚癎疳疾金瘡長肉辟鬼 魅 大 明 發明 好古曰代赭入手少隂足厥隂經怯則氣浮重 所以鎮之代赭之重以鎮虛逆故張仲景治傷 寒汗吐下後心下痞鞭噫氣不深者旋覆代赭湯主 之用旋覆花二兩代赭石一兩人參二兩生薑五兩 甘草三兩半夏半斤大棗十二枚水一斗煑六升去 滓再煎三升溫服一升日三服時珍曰代赭乃肝與 包絡二經血分藥也故所主治皆三經血分之病昔 有小兒瀉後眼上三日不乳目黄如金氣將絶有名 醫曰此慢驚風也宜治肝用水飛代赭 石末毎服半錢冬𤓰仁煎湯調下果愈 附方 舊二新 一十四 哮呷有聲 卧睡不得土硃末米醋調 時時進一二服 普濟方 傷寒無汗 代赭 石乾 薑等分為末熱醋調塗兩手心合掌握定夾 于大腿内側溫覆汗出乃愈 傷寒藴要 嬰兒瘧 疾 無計可施代赭石五枚煆紅醋淬硃砂五分砒霜 一豆大同以紙包七重打濕煨乾入麝香少許為 末香油調一字塗鼻尖上及 眉心四肢神應 保幼大全 急慢驚風 弔眼撮口搐 搦不定代赭 石火燒醋淬十次細研水飛日乾每服一錢或半錢 煎真金湯調下連進三服兒脚脛上有赤斑即是驚 氣已出病當安也無斑 㸃者不可治 直指方 慢肝驚風 方見 發明 小腸疝氣 代 赭 石火煅醋淬為末毎白 湯服二錢 夀咸方 腸風下血 血師一兩火煅米 醋淬盡醋一升搗 羅如麫毎服一錢 白湯下 斗門 吐血䘐血 方 同 墮胎下血 不止代赭 石末一錢 生地黄汁半盞調日三五 次以瘥為度 聖濟錄 婦人血崩 赭石火煅醋淬 七次為末日湯 服二錢 普濟方 赤眼腫閉 土硃二分石膏一分為末新汲水 調傅眼頭尾及太陽穴 直指方 喉痺腫痛 紫硃煮汁飲 普濟方 牙宣有 土硃荆芥同硏楷 之三日 普濟方 諸丹熱毒 土硃青黛各二錢滑石荆芥各一錢為末 每服一錢半蜜水調下仍外傅之 直指 方 一切瘡 土硃虢丹牛皮膠等分為末好酒一盌 冲之澄清服以渣傅之乾再上 朱氏 集驗 方 百合病發 已汗下復發者百合七個擘破泉水 浸一宿赭一兩滑石三兩泉水二鍾 炙一鍾入百合汁再煎 一鍾溫服 傷寒蘊要 附錄 藏器曰出淄川北海山谷土石中如赤土代赭 之類土人以當朱呼為赤石一名零陵恐是代 赭之類味甘平溫無毒主驚恐身熱邪氣鎮心久服 令人眼明悦澤時珍曰此亦他方代赭耳故其功效 不甚相 逺也 禹餘粮 本經 上品 釋名白餘粮 時珍曰石中有細粉如麵故曰餘粮俗 呼為太一禹餘粮見太一下承曰會稽 山中出者甚多彼人云昔太禹 會稽于此餘粮者本為此耳 集解 别錄曰禹餘粮生東海池澤及山島中或池澤 中𢎞景曰今多出東陽形如鵝鴨卵外有殻重 叠中冇黄細末如蒲黄無沙者佳近年茅山鑿地大 得之極精好狀如牛黄重重甲錯其佳處乃紫色靡 靡如麫嚼之無復嘇仙經服食用之南人又呼平澤 中一種藤葉如菝葜根作塊有節似菝葜而色赤味 似薯蕷謂為禹餘粮此與生池澤者復有髣髴或疑 今石即是太一也頌曰今惟澤州潞州有之舊説形 如鵝鴨卵外有殻今圖上者全是山石之形都不作 卵狀與舊説小異采無時張華博物志言扶海洲上 有蒒草其實食之如大麥名自然穀亦名禹餘粮世 𫝊禹治水棄其所餘食于江中而為藥則蒒草與此 異物同名抑與生池澤者同種乎時珍曰禹餘粮乃 石中黄粉生于池澤其生山谷者為太一餘粮本文 明白陶引藤生禹餘粮蘓引草生禹餘粮雖 名同而實不同殊為迂逺詳太一餘粮下 修治 𢎞景曰凡用細研水洮取汁澄之 勿令有沙土也斆曰見太一下 氣味甘寒無毒 别錄曰平權曰鹹之才曰牡 丹為之使伏五金制三黄 主治欬 逆寒熱煩滿下赤白血閉癓瘕大熱錬餌服之不饑 輕身延年 本 經 療小腹痛結煩疼 别 錄 主崩中 甄 權 治邪氣 及骨節疼四肢不仁痔瘻等疾久服耐寒暑 大 明 催生 固大腸 時 珍 發明 成無已曰重可去怯禹餘粮之重為鎮固之劑 時珍曰禹餘粮手足陽明血分重劑也其性濇 故主下焦前後諸病李知先詩曰下焦有病人難會 須用餘粮赤石脂抱朴子云禹餘粮丸日再服三日 後令人多氣力負擔逺行 身輕不極其方藥多不錄 附方 舊三 新六 大腸欬嗽 欬則遺矢者赤石脂禹餘粮 湯主之方同下 㓗古家珍 冷 勞腸泄 不止神效太一丹禹餘粮四兩火煅醋淬烏 頭一兩冷水浸一夜去皮臍焙為末醋糊丸 梧子大每食煎溫水 下五丸 聖恵丸 傷寒下痢 不止心下痞靳利在 下焦者赤石脂禹餘 粮湯主之赤石脂禹餘粮各一斤並淬之水六 升煮取一升去滓分再服 仲景傷寒論要 赤白 帶下 禹餘粮火煅醋淬乾薑等分赤下乾薑 減半為末空心服二錢匕 勝金方 崩中漏 下 青黄赤白使人無子禹餘粮煅研赤石脂煅研牡 蠣煅研烏賊骨伏龍肝炒桂心等分為末溫酒服 方寸匕日服忌葱蒜 張文仲備急方 育腸氣痛 婦人少腹痛禹餘粮 為末每米飲服二錢 日二服極効方 衛生易簡 産後煩躁 禹餘粮一枚狀如酸䭑者 入地埋一半𦂳築炭灰一 斤煅之濕土罨一宿打破去外靣石取裏靣細者研 水淘五七度日乾再研萬遍用甘草湯服二錢一服 立效方 經驗 身靣㿍㾗 禹餘粮半夏等分為末雞子黄和 傅先以布拭赤勿見風日三十日 十年者亦滅 聖濟錄 大風癘疾 眉髮落落遍身頑痺禹餘粮 二斤白礬一斤青鹽一斤為 末罐子固濟炭火一秤煅之從辰至戌候冷研粉埋 土中三日取出毎一兩入九蒸九暴炒熟胡麻末三 兩毎服二錢荆芥茶 下日二服 聖恵方 太一餘粮 本經 上品 釋名石腦 本 經 禹哀 吳晉藏器曰太一者道之宗源太 者大也一者道也大道之師即理 化神君禹之師也師嘗服之故有太一之名張司空 云還䰟石中黄子鬼物禽獸守之不可妄得會稽有 地名蓼出餘粮土人掘之以物請買所請 有數依數必得此猶有神豈非太一乎 集解 别錄曰太一餘粮生太山山谷九月采生太山 上有甲甲中有白白中有黄如雞子黄色采無 時𢎞景曰本草有太一餘粮禹餘粮兩種治體相同 而今世惟有禹餘粮不復識太一登真隠訣長生四 鎮丸云太一禹餘粮定六腑鎮五臟合其二名莫辯 何者的是今人亦總呼為太一禹餘粮有人于銅官 采空青于石坎大得黄赤色石極似今之餘粮而色 過赤好疑此是太一也彼人呼為雌黄塗物正如雄 色恭曰太一餘粮及禹餘粮乃一物而以精粗為名 爾其殻若瓷方圓不定初在殻中未凝結猶是黄水 名石中黄子久凝乃有數色或青或白或赤或黄年 多變赤因赤漸紫紫及赤者俱名太一其諸色通謂 禹餘粮今太山不見采得而會稽王屋澤潞州諸山 皆有陶云黄赤色疑是太一然無殻褁殊非的稱斆 曰凡使勿誤用石中黄并卵石黄二石真相似其石 中黄句裏赤黑黄味淡㣲跙卵石黄味酸个箇卬卬 内有子一塊不堪用若誤餌之令人腸乾太一餘粮 看即如石輕敲便碎如粉兼重重如葉子雌黄也宗 奭曰太一餘粮是用其殻也故入藥須火燒醋淬石 中黄是殻中乾者及細水者石中黄水是未成餘粮 黄濁水也時珍曰按别錄言禹餘粮生東海池澤及 山島太一餘粮生太山山谷石中黄出餘粮處有之 乃殻中末成餘粮黄濁水也據此則三者一物也生 于池澤者為禹餘粮生于山谷者為太一餘粮其中 水黄濁者為石中黄水其凝結如粉者為餘粮凝乾 如石者為石中黄其説本明而注者臆度反致義晦 晉宋以来不分山谷池澤所産故通呼為太一禹餘 粮而蘓恭復以紫赤色者為太一諸色為禹餘粮皆 由未加詳究本文也冦宗奭及醫方乃用石殻為禹 餘粮殊不察未成餘粮黄濁水之文也其殻粗頑不 入藥庚辛玉冊云太一禹餘粮隂石也所在有之片 片層叠深紫色中有黄土名曰石黄其性最熱冬月 有餘粮處其雪光消雲林石譜云鼎州祈閣山出石 石中有黄土目之為太一餘粮色紫黑礧瑰大小圓 扁外多粘綴碎石滌去黄土即空虛可貯水為硯滴 丹方鑑云五色餘粮及石中黄皆可乾未出金色 修治 斆曰凡修事用黑豆五合黄精五合水二斗煮 取五升置瓷鍋中下餘粮四兩煮之旋添汁盡 為度其藥氣自然香如新 米搗了又研一萬杵方用 氣味甘平無毒 普曰神農岐伯雷公甘平李當之小 寒扁鵲甘無毒之才曰杜仲為之使 畏貝母菖 蒲鐵落 主治欬逆上氣癥瘕血閉漏下除邪氣肢 節不利久服耐寒暑不饑輕身飛行千里神仙 本 經 治 大飽絶力身重 别 錄 益脾安臟氣 雷 斆 定六腑鎮五臟 𢎞 景 發明 時珍曰禹餘粮太一餘粮石中黄水性味功用 皆同但入藥有精粗之等爾故服食家以黄水 為上太一次之禹餘粮又次之列仙𫝊 言巴戎赤斧上華山餌禹餘粮即此 石中黄子 唐本 草 釋名 宗奭曰子當作水既 云黄濁水焉得名子 集解 恭曰此禹餘粮殻中未成餘粮黄濁水也出餘 粮處有之頌曰今惟河中府中條山谷出之其 石形如麵劑紫黑色石皮内黄色者謂之中黄葛洪 抱朴子云石中黄子所在有之沁水山尤多在大石 中其石常潤濕不燥打其石有數十重見之赤黄溶 溶如雞子之在殻中也即當未堅時飲之不爾便漸 堅凝如石不中服也破一石中多者有一升少者數 合可頓服之機曰石中乾者及細末者當名餘粮不 當名石中黄詳本文未成餘粮四字可見時珍曰餘 粮乃石中已凝細粉也石中黄則堅凝如石者也石 中黄水則未凝者也故雷斆 云用餘粮勿用石中黄是矣 氣味甘平無毒主治久服輕身延年不老 唐 本 空青 本經 上品 釋名楊梅青 時珍曰空言質青 言色楊梅言似也 集解 别録曰空青生益州山谷及越嶲山有銅處銅 精熏則生空青其腹中空三月中采亦無時能 化銅鐵鉛錫作金𢎞景曰越嶲屬益州益州諸郡無 復有恐久不采之故也今出銅官者色最鮮深出始 興者弗如凉州髙平郡有空青山亦甚多今空青但 圓實如鐵珠無空腹者皆鑿土石中取之而以合丹 成則化鈆為金諸石藥中惟此最貴醫方乃希用之 而多充畫色殊為可惜恭曰出銅處兼有諸青但空 青為難得今出蔚州蘭州宣州梓州宣州者最好塊 段細時有腹中空者蔚州蘭州者片塊大色極深無 空腹者陶氏所謂圓實如鐵珠者乃白青也大明曰 空青大者如雞子小者如相思子其青厚如荔枝殻 其内有漿酸甜藏器曰銅之精華大者即空綠次即 空青也頌曰今饒信州亦時有之狀若楊梅故名楊 梅青其腹中空破之有漿者絶難得宗奭曰真宗常 詔取空青中有水者久而方得其楊梅青信州穴山 而取極難得治醫極有功中亦或有水者用與空青 同第有優劣爾時珍曰張果玉洞要訣云空青似楊 梅受赤金之精甲乙隂霛之氣近泉而生久而含潤 新從坎中出鑽破中有水久即乾如珠金星燦燦庚 辛玉冊云空青隂石也産上饒似鍾孔者佳大片含 紫色有光采次出蜀嚴道及北代山生金坎中生生 不已故青為之丹有如拳大及卵形者中空有水如 油治盲立効出銅坑者亦佳堪畫又有楊梅青石青 皆是一體而氣有精粗㸃化以曾青為上空青次之 楊梅青又次之造化指南云銅得紫陽之氣而生綠 緑二百年而生石緑銅始生其中焉曾空二青則石 綠之得道者均謂之鑛又二百年得青陽之氣化為 鍮石觀此諸説則空青有金坑銅坑二種或大如拳 卵小如豆粒或成片塊或若楊梅雖有精粗之異皆 以有漿為上不空無漿者為下也方家以藥塗銅物 生青刮下偽作空青者終是銅青非石緑之得道者 也 氣味甘酸寒無毒 别録曰大寒權曰畏兎絲子 酒浸醋拌制過乃可變化 主治 青盲耳聾明目利九竅通血脈養精神益肝氣久服 輕身延年 本 經 療目赤痛去膚翳止淚出利水道下乳 汁通闗節破堅積令人不忘志髙神仙 别 錄 治頭風鎮 肝瞳人破者得再見物 甄 權 鑽孔取漿㸃多年青盲内 障翳膜養精氣其殻摩翳 大 明 中風口喎不正以豆許 含嚥甚效 時珍出 范汪方 發明 保昇曰空青法水故色青靣主肝頌曰治眼翳 障為最要之藥時珍曰東方甲乙是生肝膽其 氣之清者為肝血其精英為膽汁開竅于目血五臟 之英皆因而注之為神膽汁充則目明汁減則目昬 銅亦青陽之氣所生其氣之清者為緑猶肝血也其 精英為空青之漿猶膽汁也其為治目神藥葢亦以 類相感應耳石中空者埋 土中三五日自有漿水 附方 舊二 新三 眼目昏昏 不明空青少許漬露 一宿㸃之 千金方 黑翳覆瞳 空青礬石燒各一兩貝子 四枚研細日㸃 聖濟錄 膚翳昬暗 空青二錢㽔仁 去皮一兩片腦 三錢細研日 㸃 聖濟錄 一切目疾 雀目赤目青盲内外障翳風 眼用此覺目中凉冷為驗楊 梅青洗淨胡黄連洗各二錢半槐牙日未出時勿語 采之入青竹筒内垂于天月二徳方候乾勿見雞犬 為末一錢半為末入龍腦一字宻收每卧時𠻳口仰 頭吹一字入兩鼻内便睡隔夜便用 聖濟錄 中風口喎 見主 治 曾青 本經 上品 釋名 時珍曰曾音層其青層層而生故名或云 其生從實至空從空至層故曰曾青也 集解 别錄曰曾青生蜀中山谷及越嶲采無恃能化 金銅普曰生蜀郡石山其山有銅處曾青出其 陽青者銅之精𢎞景曰舊説與空青同山療體亦相 似今銅官更無曾青惟出始興形累累如黄連相綴 色理相類空青甚難得而貴仙經少用之化金之事 法同空青恭曰出蔚州者好鄂州者次之餘州並不 任用時珍曰但出銅處年古即生形如黄連相綴又 如蚯蚓屎方稜色深如波斯青黛層層而生打之如 金聲者為真造化指南云層青生銅礦中乃石錄之 得道者肌膚得東方正色可以合鍊大丹㸃化與三 黄齊軀衡山記云山有層 青岡出層青可合仙藥 修治 斆曰凡使勿用夾石及銅青毎一兩要紫背天 葵甘草青芝草三件乾濕各一鎰細剉放瓷鍋 内安青于中東流水二鎰緩緩煮之五晝夜勿 令水火失時取出以東流水浴過研乳如粉用 氣味酸小寒無毒 之才曰畏兎絲子獨孤滔云曾青 住火成膏可結汞制丹砂葢含金 氣所生也須酒醋漬煮用葛 洪曰曾青塗鐵色赤如銅 主治目痛止涙出風痺 利闗節通九竅破癥堅積聚久服輕身不老 本 經 養肝 膽除寒熱殺白蟲療頭風腦中寒止煩渴補不足盛 隂氣 别 録 發明 時珍曰曾青治目義同空青古方辟邪太乙神 精丹用之扁鵲治積聚留飲有層青九並見古 今錄驗方 藥多不錄 附方 新 三 斑瘡入目 不退者曾青一錢丹砂二錢為末 蠐螬五枚搗汁和㸃 聖濟錄 風熱目病 曾青散治一切風熱毒氣上攻目赤或爛 怕日羞明隠濇眵淚或痒或痛曾青四兩 蔓荆子二兩白薑炮防風各一兩為末每 以少許畜鼻中立有功效 和劑局方 耳内惡瘡 曾青五錢雄黄七錢半黄岑二 錢五分為末傅之 衛生寳鑑 緑青 本經 上品 釋名石緑 唐 本 大緑 綱 目 集解 别錄曰綠青生山之隂穴中色青白𢎞景曰此 即用畫綠色者亦出穴青中相挾帶今畫工呼 為碧青而呼穴青作緑青正相反矣恭曰緑青即扁 青也畫工呼為石緑其碧青即白青也不入畫用頌 曰舊不著所出州土但云生山之隂穴中次空青條 上云生益州山谷及越嶲山有銅處此物當是生其 山之隂爾今出韶州信州其色青白畫工用為綠色 者極有大塊其中青白花文可愛信州人琢為腰帶 器物及婦人服飾其入藥當用顆塊如乳㕿者佳宗 奭曰其色黑緑色者佳時珍曰石緑隂石也生銅坑 中乃銅之祖氣也銅得紫陽之氣而生綠緑久則成 石謂之石綠而銅生於中與空青曾青同一根源也 今人呼為大綠范成大桂海志云石緑銅之苗也出 廣西古江有銅處生石中質如石者名石錄一種脆 爛如碎土者名泥綠品最下大明會典云青綠石礦 淘淨綠一十一兩四錢暗色緑毎礦一斤淘淨綠一 十兩八錢 砂一斤燒造 砂綠一十五兩五錢 氣味 時珍曰 有小毒 主治益氣止洩痢療鼽鼻 别 錄 吐風痰甚 效 蘓 頌 發明 頌曰今醫家多用吐風痰其法揀上色精好者 研篩水飛再研如風痰眩悶取二三錢同生龍 腦三四豆許研勻以生薄荷汁合酒溫調服之偃卧 須㬰涎自口角流出乃愈不嘔吐其功速于他藥今 人用之比比皆效故著之宗奭曰同 砂作吐上涎 藥驗則驗矣亦能損心時珍曰痰在上宜吐之在下 宜利之亦須觀人之虛實强弱而察其脈乃可投之 初虞世有金虎碧霞之戒正此意也金虎丹治風痰 用大雄賦 粉諸藥者 附方 新 四 急驚昬迷 不省人事石緑四兩輕粉一錢為 末薄荷汁入酒調一字服取吐 全嬰 方 風痰迷悶 碧霞丹用石綠十兩鳥頭尖附子尖 蠍稍各七十箇為末糊丸芡子大每 服一丸薄荷汁入酒半合化下 須㬰吐出痰涎 和劑局方 小兒疳瘡 腎疳鼻疳 頭瘡耳瘡 久不差者石綠白芷等分為末先以甘 草水洗瘡拭淨傅之一日愈 集𤣥方 腋下胡臭 石 緑 三錢輕粉一錢濃醋調 塗五次斷根 集𤣥方 扁青 本經 上品 釋名石青 綱 目 大青 時珍曰扁 以形名 集解 别錄曰扁青生朱厓山谷武都朱提采無時𢎞 景曰朱提音殊匙在南海中仙經俗方都無用 者普曰生蜀郡恭曰此即緑青也朱厓已南及林邑 扶南舶上來者形塊大如拳其色又青腹中亦時有 空者武昌者片塊小而色更佳簡州梓州者形扁作 片而色淺時珍曰蘓恭言即緑青者非也今之石青 是矣繪畫家用之其色青翠不渝俗呼為大青楚蜀 諸處亦有之而今貨石青者有天青大青西夷回囘 青佛頭青種種不同而囘青尤貴本草 所載扁青層青碧青白青皆其類耳 氣味甘平無毒 普曰神農雷 公小寒無毒 主治目痛明目折跌癰 腫金瘡不瘳破積聚解毒氣利精神久服輕身不老 本 經 去寒熱風痺及丈夫莖中百病益精 别 錄 治丈夫内 絶令人有子 吳 普 吐風痰癲癎平肝 時 珍 附方 新 一 頑痰不化 石青一兩石緑半兩並水飛為末 麴糊丸緑豆大每服十丸溫水下 吐去痰一二盌不 損人 瑞竹堂方 白青 本經 上品 釋名碧青 唐 本 魚目青 集解 别録曰白青生豫章山谷采無時可消為銅劍 辟五兵𢎞景曰醫方不用市無賣者仙經三十 六水方中時有須處銅劍之法在九元子術中恭曰 此即陶氏所云空青圓如鐵珠色白而腹不空者是 也研之色白如碧亦謂之碧青不入畫用無空青時 亦用之名魚目青以形似魚目故也今出簡州梓州 者好時珍曰此即石青之屬色深者為石青淡者為 碧青也今繪彩家亦用范子計然云白青出𢎞農豫 章而新淦青色者善淮南萬畢 術云白青得鐵即化為銅也 氣味甘酸鹹平無毒 普曰神農甘平 雷公鹹無毒 主治明目利九 竅耳聾心下邪氣令人吐殺諸毒三蟲久服通神明 輕身 本 經 附錄緑膚青 别録曰味辛鹹平無毒主蟲毒及蛇菜 肉諸毒惡瘡不可久服令人瘻一名推 青一名推石生益州山谷𢎞景 曰俗方仙經無用人亦不識 碧石青 别録曰味甘 無毒主明目 益精去白 㿅延年 石膽 本經 上品 釋名膽礬 綱 目 黑石 本 經 畢石 本 經 君石 當 之 銅勒 呉 普 立制石 時珍曰膽以色味命名 俗因其似礬呼為膽礬 集解 别錄曰石膽生秦州羌道山谷大石間或羌里 句青山二月庚子辛丑日采其為石也青色多 白文易破狀似空青能化鐵為銅合成金銀𢎞景曰 仙經時用俗方甚少此藥始絶今人時有采者其色 青緑狀如琉璃而有白丈易破折梁州信都無復有 俗乃以青色礬當之殊無髣髴恭曰此物出銅處有 之形似曾青兼緑相間味極酸苦磨鐵作銅色此是 真者出蒲州虞卿縣東亭谷窟及薛集窟中有塊如 鷄卵者為真陶云似琉璃者乃綠礬也比來人亦以 充之又以醋揉青礬為之並偽矣頌曰今惟信州鉛 山縣有之生於銅坑中采得煎鍊而成又有自然生 者尤為珍貴並深碧色今南方醫人多使之又著其 説云石膽最上出蒲州大者如拳小者如桃栗擊之 縱横解皆成疊文色青見用久則緑擊破其中亦青 其次出上饒曲江銅坑間者粒細有亷稜如釵股米 粒本草言偽者以醋揉青礬為之全不然但取粗惡 石膽合消石銷溜而成之塊大色淺渾渾無脈理擊 之則碎無亷稜者是也亦氣扶石者乃削取石膽牀 溜造時投消石中乃疑則相著也時珍曰石膽出蒲 州山穴中鴨觜色者為上俗呼膽礬出𦍑里者色少 黑次之信州又次之此物乃生于石其經煎鍊者即 多偽也但以火燒之成汁者必偽也塗于鐵及銅上 燒之紅者真也又以銅器盛水投少許入中及不青 碧數日不異者真也玉洞要訣云石膽陽石也出嵩 岳及蒲州中條山禀靈石異氣形如琴瑟其性流通 精感入石能化五金變化無窮沈括筆談載鉛山有 苦泉流為澗挹水熬之則成膽礬所熬之釡久亦 化為銅也此乃煎熬作偽非真石膽也不可入藥 氣味酸辛寒有毒 普曰神農酸小寒李當之大寒桐 君辛有毒扁鵲苦無毒大明曰酸 濇無毒權曰有大毒之才曰水英為 之使畏牡桂菌桂芫花辛夷白㣲 主治明目目痛 金瘡諸癎痙女子隂蝕痛石淋寒熱崩中下血諸邪 毒氣令人有子鍊餌服不老久服增夀神仙 本 經 散癓 積刻逆上氣及鼠瘻惡瘡 别 錄 治虫牙鼻内息肉 大 明 帶 下赤白靣黄女子臟急 蘓 恭 入吐風痰藥最快 蘓 頌 發明 時珍曰石膽氣寒味酸而辛入少陽膽經其性 收歛上行能涌風熱痰涎發散風火相火又能 殺蟲故治咽喉口齒瘡毒有竒功也周宻齊東時語 云宻過南浦有老醫授治喉痺極速垂死方用真鴨 觜膽礬末醋調灌之大吐膠痰數升即瘥臨汀一老 兵妻苦此絶水粒三日矣如法用之即瘥凡用無不 立驗神方也又周必大隂徳錄云治蠱脹及水腫秘 方有用蒲州信州膽礬明亮如翠琉璃似鴨觜者米 醋煑以君臣之藥服之勝于鐵砂鐵蛾葢膽礬乃銅 之精液味辛酸入肝膽制脾鬼故也安城魏清臣腫 科黑丸子消腫甚 妙不𫝊即用此者 附方 舊五新 一十五 老小風痰 膽礬末一錢小兒一字溫醋 湯調下立吐出涎便醒譚氏 小兒 方 女人頭運 天地轉動名曰心眩非血風也膽子 礬一兩細研用胡餅劑子一箇按平 一指厚以箆子勒成骰子大塊勿界斷于瓦上焙乾 每服一骰子為末燈心竹茹湯調下 許學士本事 方 喉痺喉風 二聖散用鴨觜膽礬二錢半白僵蠶炒 五錢研毎以少許吹之吐涎 濟生方 齒痛及落 研細石膽以人乳和膏擦之日三四次止 痛復生齒百日後復故乃止毎日以新汲 水潄淨秘王 燾外科 要 口舌生瘡 衆療不差膽礬半兩入銀鍋 内火煅赤出毒一夜細研每 以少許傅之吐去酸涎 水二三次瘥 勝金方 走馬牙疳 北棗一枚去核入 鴨觜膽礬紙包煅 赤出入毒研末傅之 追涎 楊起間便方 小兒齒疳 鴨觜膽礬一錢匙上 煅紅麝香少許研勻 傅齦上立效 活幼口議 小兒鼻疳 蝕爛膽礬燒烟盡研末摻 之一二日愈 集簡方 風 眼赤爛 膽礬三錢燒研泡湯 日洗 明目經驗方 百虫入耳 膽礬末和醋 灌之即出 千金 方 風犬咬毒 膽礬末傅之立 愈 濟急方 一切諸毒 膽子礬末 糯米糊丸 如雞頭子大以朱砂為衣仍以朱砂 養之冷水化一丸服立愈 勝金方 挑生蠱毒 胸口 痛者 膽礬二錢茶清泡服即 吐出 嶺南衛生方 腋下胡鼻 膽礬半生半熟入 膩粉少許為末每 用半錢以自然薑汁調塗十分熱痛乃止 數日一用以愈為度 黎居士簡易方 赤白癜風 膽礬牡蠣粉各半兩生 研醋調摩之 聖濟錄 甲疽腫痛 石膽一兩燒烟盡 研末傅之不過四 五度瘥 梅師方 痔瘡熱腫 鴨觜青膽礬煅研蜜水調 傅可以消脫 直指方 腫毒不 破 膽礬雀屎各少許 㸃之 直指方 楊梅毒瘡 醋調膽礬末搽之痛 甚者加乳香沒藥出 惡水一二日即乾津又方膽礬白礬水銀各三錢半 研不見星入香油 唾各少許和勻坐帳内取藥塗 兩足心以兩手心對足心摩擦良久再塗再擦盡即 卧汗出或大便去垢口出穢涎為驗每一次强者用 四錢弱者二錢連用三日外服 踈風散并澡洗 劉氏經驗方 礜石 本經 下品 釋名白礜石 太白石 别 錄 立制石 本 經 青介石 固羊 石 本 經 石鹽 别 録 澤乳 呉 普 鼠鄉 呉普時珍曰礜義不解許 氏説丈云礜毒石也西山 經云臯塗之山有白石其名曰礜可以毒鼠郭璞注 云鼠食則死蠶食而肥則鼠鄉之意以此 集解 别錄曰礜石生漢中山谷及少室采無時當之 曰或生少室或生魏興十二月采𢎞景曰今蜀 漢亦有而好者出南康南野溪及彭城界中汶陽縣 南塹又湖東新寕及零陵皆有白礜石能柔金以黄 泥包炭火燒之一日一夕則解可用丹房及黄白術 多用之恭曰此石能拒火久燒但解散不可脱其堅 今市人乃取㓗白理石當之燒即為灰也今漢川武 當西遼坂名礜石谷即是真出處少室有粒細理不 如漢中者頌曰今梁州階州亦 有之時珍曰詳見特牛礜石下 氣味辛大熱有毒 别錄曰甘生溫熟熱普曰神農岐 伯辛有毒桐君黄帝甘有毒權曰 甘有小毒鈆丹為之使惡羊血不入湯之才曰得火 良棘針為之使惡馬目毒公鶩尿虎掌細辛畏水 主治寒熱鼠瘻蝕死肌風痺腹中堅癖邪氣 本 經 除熱 明目下氣除膈中熱止消渴益肝氣破積聚痼冷腹 痛去鼻中息肉久服令人筋攣火鍊百日服一刀圭 不鍊服則殺人及百獸 别 錄 除胸膈間積氣去冷濕風 痺瘙痒積年者 甄 權 發明 𢎞景曰常取生礜石納水令水不氷如此説則 生者性亦大熱矣張仲景云生用破人心肝恭 曰此藥攻擊積冷之病為良若以餘物代之療病無 效正為此也宗輿曰治久積及久病腹冷用功直須 慎用其毒不可試也時珍曰礜石性氣與砒石相近 葢亦其類也古方礜石礬石常相渾書葢二字相似 故誤耳然礬石性寒無毒礜石性熱有毒不可不審 陸農師云礜石之力十倍鍾乳按洪容齋隨筆云王 子敬靜息帖言礜石深是可疑凡喜散者輒發癰葢 散者寒食散也古人多服之中有礜石性熱有毒故 云深可疑也劉表在荆州與王粲登彰山見一岡不 生百草粲曰此必古冢其人在世服生礜石熱不出 外故草木焦滅表掘之果有礜石滿塋又今洛水不 氷下亦有礜石人謂之溫洛是也取此石安甕中水 亦不氷文鸛伏卵取石置巢中以助溫氣其性如此 豈可服予兄文安公鎮金陵秋暑減食醫者湯三益 教服礜石丸已而飲啖日進遂加意服之越十月而 毒作䘐血斗餘自是數數不止竟至精液皆竭而死 時珍竊謂洪文安之病未必是礜石毒發葢亦因其 健啖自恃厚味房勞縱恣無忌以致精竭而死夫因 感食而服石食既進則病去藥當止矣而 猶服之不已恃藥妄作是果藥之罪歟 附方 新 一 風冷脚氣 白礜石煅二斤酒三斗漬 三日稍稍飲之 肘后方 特生礜石 别錄 下品 釋名蒼礜石 蒼石 别 錄 鼠毒 恭曰特生礜石一名蒼 礜石梁州礜石赤有青 者漢中人亦以毒鼠不入方用宗奭曰礜石特生礜 石止是一物但以特生不特生為異耳所謂特生者 不附著他石為特爾今用者絶少時珍曰礜石有蒼 白二種而蒼者多特生故此云一名蒼礜石則别錄 蒼石係重出矣其功 療皆相同今併為一 集解 别錄曰特生礜石一名蒼礜石生西域采無時 又曰蒼石生西域采無時𢎞景曰舊説鵲巢中 者佳鵲常入水冷故取以壅卵令熱今不可得惟出 漢中者其外形紫赤色内白如霜中央有白狀形如 齒者佳又出荆州新城郡房陵縣縹白赤者為好亦 先以黄土包燒一日亦可納斧孔中燒之今玉壺諸 凡仙經不言特生止是白礜石耳恭曰陶説中如齒 臼形者正是今出梁州北馬道戍澗中赤有之形塊 小于白礜石而肌粒大數倍乃如小豆許其白礜粒 細如粟米耳今房陵漢川均州荆州與白礜石同處 有色青者是也宗奭曰博物志言鸛伏卵取礜石入 巢助暖方家得此石乃真陶氏以注特生礜石則二 石是一物明矣但屢檢鸛巢無此石况礜石焉得處 處有之若鸛入水冷故取此石則鸕鷀之類皆食于 水亦自然生化繁息此則乃俗士之言未甞究其實 而窮其理也時珍曰礜石有數種白礜石蒼礜石紫 礜石紅皮礜石桃花礜石金星礜石銀星礜石特生 礜石俱是一物但以形色立名其性皆熱毒並可毒 鼠制永惟蒼白二色入藥用諸礜生于山則草木不 生霜雪不積生于水則水不氷凍或有溫泉其氣之 熱可知矣庚辛玉冊云礜陽石也生山谷水中濯出 似礬有文理横截在其中為佳伏大制砂永其狀頗 與方解石相似但投水不氷者為 真其出金穴中者名 雪礜石 氣味甘溫有毒 之才曰火煉 之良畏水 主治明目利耳腹内絶 寒破堅結及鼠瘻殺百虫惡獸久服延年 别 錄 蒼石主 寒熱下氣瘻蝕殺禽獸 别 錄 發明 時珍曰别錄言礜石久服令人筋攣特生礜石 久服延年丹書亦云礜石化為水能伏水銀煉 入長生藥此皆方士謬説也與服砒 石永長生之義同其死而無悔者乎 掘雪礜石 唐本 草 集解 恭曰握雪礜石出徐州宋里山入土丈餘於爛 土石間得之細散如麫黄白色土人號為握雪 礜石一名化工石一名石腦云服之長生時珍曰謹 按獨孤滔丹房鑑源云握雪礜石出曲灘澤盛寒時 有髓生于石上可采一分結汞十兩又按南宫從岣 嶁神書云石液即丹礬之脂液也此石出襄陽曲灘 澤中或在山或在水色白而粗糯至冬月有脂液出 其上旦則見日而伏當于日未出時以銅刀刮置器 内火煅通赤取出楮汁為丸其液沾處便如鐵色以 液一銖制水銀四兩器中火之立乾但此液亦不多 得乃神理所惜采時須用白雞清酒祭之此石華山 嵩山皆出而有脂液者惟此曲灘又熊太古冀越集 亦言丹山礬十兩可乾汞十兩此乃人格物之精發 天地之秘也據三書所引則握雪礜石乃石之液非 土中石腦也蘓恭所説自是石腦其説與别録及陶 𢎞景所注石腦相合不當復注于此又按諸書或作 礜石或作礬石未知孰是古書二字毎毎訛混 以理推之似是礬石礜石有毒礬石無毒故也 氣味甘溫無毒主治痼冷積聚輕身延年多食令人 熱 唐 本 治大風瘡 時 珍 砒石 宋開 寳 釋名信石 人言 綱 目 生者名砒黄鍊者名砒霜 時珍 曰砒 性猛如貔故名惟出信州故人 呼為信石而又隠信字為人言 集解 頌曰砒霜不著所出郡縣今近銅山處亦有之 惟信州者佳其塊有甚大者色如鵝子黄明徹 不雜此類本處自是難得之物一兩大塊真者人兢 珍之不啻千金古服食方中亦載用之必得此類乃 可入藥其市肆所畜片如細屑亦夾土石入藥服之 為害不淺承曰信州玉山有砒井官中封禁甚嚴生 不夾石者色赤甚于雄黄以冷水磨解熱毒近火即 殺人所謂不啻金價者此也今市貨者取山中夾砂 石者燒烟飛作白霜乃碎屑而芒刺其傷火多者塊 大而㣲黄所謂如鵝子色明徹者此也古方並不入 藥惟燒煉丹石家用之近人多以治瘧但以瘧本傷 暑而此物生者能解熱毒也今俗醫不究其理即以 所燒霜服之必大吐下因此幸有安者遂為所損極 多不可不慎初燒霜時人在上風十餘丈外立下風 所近草木皆死又以和飯毒鼠死鼠猫犬食之亦死 毒過于朱㒺逺矣衡山所出一種力差劣于信州者 宗奭曰今信鑿坑井下取之其坑常封鎖坑中有濁 綠水先絞水盡然後下鑿取生砒謂之砒黄色如牛 肉或有淡白路謂石非石謂土非土磨酒飲治積氣 有火便有毒不可造次服也取法將生砒就置火上 以器覆之令烟上飛着器凝結纍然下垂如乳尖者 入藥為勝平短者次之大塊乃是下等片如細屑者 極下也時珍曰此乃錫之苗故新錫器盛酒日久能 殺人者為有砒毒也生砒黄以赤色者為良熟砒霜 以白色 者為良 修治 斆曰凡使用以小瓷瓶盛後入紫背天葵石龍 芮二味火煅從已至申便用甘草水浸從申至 子出栻乾入瓶再煅别研三萬下用時珍曰草家皆 言生砒輕見火則毒甚而雷氏治法用火煅今所用 多是飛鍊者葢皆欲求速效不 惜其毒也曷若用生者為愈乎 氣味苦酸暖有毒 時珍曰辛酸大熱有大毒大明曰 畏緑豆冷水如入藥酸煮殺毒用 土宿真君曰砒石用草制鍊出金花成汁化銅乾永 青鹽鶴項草消石蒜水蓼常山益母獨帚水律菖蒲 三角酸鵝不食草波 稜萵苜皆能伏砒 主治砒黄治瘧疾腎氣帶之辟蚤虱 大 明 冷水磨服解 熱毒治痰壅 陳 承 磨服治癖積氣 宗 奭 除齁喘積痢爛肉 蝕瘀腐瘰 時 珍 砒霜療諸瘧風痰在胸膈可作吐 藥不可久服傷人 開 寳 治婦人血氣衝心痛落胎 大 明 蝕 癰疽敗肉枯痔殺虫殺人及禽獸 時 珍 發明 宗奭曰砒霜瘧家用或過劑則吐瀉兼作須煎 緑豆汁兼冷水飲之徐純曰瘧丹多用砒霜大 毒之藥本草謂主諸瘧風疾在胸膈可作吐藥葢以 性之至烈大能燥痰也雖有燥痰之功大傷胸氣脾 胃虛者切宜戒之時珍曰砒乃大熱大毒之藥而砒 霜之毒尤烈鼠雀食少許即死猫犬食鼠雀亦殆人 服至一錢許亦死雖鉤吻射罔之力不過如此而宋 人著本草不甚言其毒何哉此亦古者礜石之一種 也若得酒及燒酒則腐爛腸胃頃刻殺人雖緑豆冷 水亦難解矣今之收瓶酒者往往以砒烟熏瓶則酒 不壞其亦嗜利不仁者哉飲酒潜受其毒者徒歸咎 于酒耳此物不入湯飲惟入丹丸凡痰瘧及齁喘用 此真有刼病立地之效但須冷水吞之不可飲食杯 勺之物靜卧一日或一夜亦不作吐少物引發即作 吐也其燥烈純熱之性與燒酒熖消同氣寒疾濕痰 被其刼而怫鬱頓開故也今烟大家用少許則爆聲 更大急烈之性可知矣此藥亦止宜于山野藜藿之 人若嗜酒膏梁者非其所宜疾亦再作不慎口慾故 爾凡頭瘡及諸瘡見血者不可用此其毒入經必殺 人李樓竒方云一婦病心痛數年不愈一醫用人言 半分茶末一分白湯調下吐瘀血一塊而 愈得日華子治婦人血氣心痛之㫖乎 附方 舊五 新十 中風痰壅 四肢不收昏憒若醉砒霜如綠 豆大研新汲水調下少許以熱 水投之大吐即愈未 吐再服 聖恵方 寒熱痁疾 孫真宗秘寳方用信 砒二兩研粉寒水石 三兩别搗末用生鐵銚一箇鋪石末後鋪砒在上又 以石末葢之厚盞覆定醋糊帋條蜜封十餘重炭火 一斤煅之待紙條黒時取出候冷刮盞上砒末乳細 粟米飯丸緑豆火辰砂為衣每用三四丸小兒一二 丸發日早以臘茶清下一日不得食熱物男人患女 人着藥入口中女人患男人着藥入口中 本事方 用人言一錢綠豆末一兩為末無根井水丸緑豆大 黄丹為衣隂乾發日五更冷水下五七丸 衛生寳 鑑一剪金用人言醋煮硫黄緑豆等分為末每一豆 許用紅絹包之采絲扎定每剪下一粒新汲水空心 吞下治瘧聖藥也錢醫纍元戎九轉靈砂丹用砒霜 黄丹紫河車各一 為末雄黑豆一百粒水浸一夜 研泥和丸梧子緑豆黍米三様大毎服一二十丸發 日五更向東無根水下紫河車緑豆黑豆皆解砒毒 也斤本草權度不二散用砒一錢麫二兩和匀香油 一 煎黄色以草紙壓去油入茶三兩為末毎服一 錢發日早 冷茶下 一切積利 砒霜黄丹等分蠟和收旋丸綠 豆大毎米飲下三丸 普濟方 休息下痢 經一二年不瘥嬴瘦衰弱砒霜成塊者為 末黄丹各半兩化蠟入砒以栁條覺焦則 換至七條取起收之每旋丸梧子大 冷水送下小兒黍米大 和劑局方 脾疼腰痛 即上 方用 冷水 下 婦人血氣 心痛方見 發明下 走馬牙疳 惡瘡砒石銅綠 等分為末攤紙 上貼之其效如神米又方砒霜半兩醋調如糊盌内 盛待乾刮下用粟 大綿褁安齒縫來日取出有蟲 自死久患者不過三 日即愈 普濟方 項上瘰 梁州砒黄研末濃墨 汁丸梧子大銚内炒 乾竹筒盛之毎用針破將藥半丸 貼之自落蝕盡為度 靈苑方 痰喘齁䶎 方見榖 部豉下 一切漏瘡 有孔用信石新瓦火煅研末以津調少許 於紙撚上挿入蝕去惡管漏多勿齊上最 妙易急 救 方 土黄 綱 目 修治 時珍曰用砒石二兩木鼈子仁巴豆仁各半兩 硇砂二錢為末用木鼈子油石腦油和成一塊 油褁埋土坑内四十九日 取出劈作小塊籖器收用 氣味辛酸熱有毒 獨孤滔曰土 黄制雄黄 主治枯瘤贅痔乳食瘻癧并諸瘡惡肉 時 珍 金星石 宋嘉 祐 附銀星石 集解 頌曰金星石銀星石並出濠州并州采無時二 石主療大體相似宗奭曰二石治大風疾别有 法須燒用之金星石生於蒼石内外有金色麩片銀 星石有銀色麩片又一種深青色堅潤中有金色如 麩片者不入藥用工人碾為器或婦人首飾用時珍 曰金星有數種蘓頌所説二石武當山亦有之或云 金星出膠東銀星出雁門葢亦礞石之類也冦宗奭 所説二石治大風者今考聖恵方大風門皆作金星 礜石銀星礜石則似是礜石之類丹方鑑源礜石篇 中亦載二石名似與蘓説者不同且金星銀星無毒 主熱涎血病礜石則有毒主風癩疾觀此則金星銀 星入藥各有二種矣又歙州硯石亦有金星銀星者 璚州亦出金星石皆可作硯翡翠石能屑金亦名金 星石此皆名同物異也劉河間宣明方㸃眼藥方中 用金精石銀精石不知 即此金星銀星否也 氣味甘寒無毒主治脾肺壅毒及肺損吐血嗽血下 熱涎解衆毒 嘉 祐 水磨少許服鎮心神不寕亦治骨哽 時 珍 附方 新 二 吐血嗽血 肺損者金星石銀星石𤣥精石不 灰水陽起石雲母石等分用坩鍋 一箇鋪冬月水牛糞一二寸鋪藥一層鋪灰二寸又 藥一層重重如此以灰葢之鹽泥固濟用炭一秤火 煅一日夜埋土中一夜取出藥塊去灰為末毎一兩 入龍腦麝香各半錢阿膠二錢半炒毎服一錢糯米 湯下日三服 聖恵方 大風蟲瘡 有五色蟲取下諸石丸用金 星礜石銀星礜石雲母石禹 餘粮石滑石陽起石慈石凝水石蜜陀僧自然銅龍 涎石等分搗碎瓶盛鹽泥固濟之炭火十斤煅過為 末醋糊丸小豆大毎服十五丸白花蛇酒 下一日三服以愈為度 太平聖恵方 附錄金石 拾遺藏器曰味甘溫無毒主久羸瘦不能 食無顔色補腰脚冷令人徤壯益陽有暴 熱脱髪飛鍊服之生五臺山清 涼寺石中金屑作赤褐色也 婆娑石 宋開 寳 釋名摩挲石 時珍曰姚西溪叢話云舶船過産石山 下愛其石以手捫之故曰摩挲不知然 否 集解 志曰婆娑石生南海胡人采得之其石緑色無 班㸃有金星磨成乳汁者為上又有豆班石雖 亦解毒而功力不及復有鄂緑有文理磨鐵成鋼色 人多以此為之非真也驗法以水磨㸃雞冠熱血當 化成水是也宗奭曰石如淡色石緑間㣲有金星者 佳又有豆班石亦如此石但有黒班㸃無金星頌曰 胡人尤珍貴之以金裝飾作指彄帶之每欲食及食 罷輒含吮數次以防毒今人有得指靣許塊則價直 百金也時珍曰庚辛玉冊云摩挲石陽石也出三佛 齊海南有山五色聳峙其石有光熖其水下滚如箭 船過其下人以刀斧擊取燒之作硫黄氣以形如 黄龍齒而堅重者為佳匱五金伏三黄制鉛汞 氣味甘痰寒無毒 主治解一切藥毒瘴疫熱悶頭痛 開 寳 礞石 宋嘉 祐 釋名青礞石 時珍曰其色 濛濛然故名 集解 時珍曰礞石江北諸山往往有之以旴山出者 為佳有青白二種以青者為佳堅細而青黑打 開中有白星㸃煅後則星黄如麩金其無星㸃 者不入藥用通城縣一山産之工人以為器物 修治 時珍曰用大坩鍋一箇以礞石四兩打碎入消 石四兩拌勻炭火十五斤簇定煆至消盡其石 色如金為度取出研末 水飛去消毒晒乾用 氣味甘鹹平無毒 主治食積不消留滯臟腑宿食癥塊久不瘥小兒食 積羸瘦婦人積年食癥攻刺心腹得巴豆硇砂大黄 荆三稜作丸服良 嘉 祐 治積痰驚癎欬嗽喘急 時 珍 發明 時珍曰青礞石氣味平鹹其性下行隂也沉也 乃厥隂之藥舟經風木大過來制脾上氣不運 化積滯生痰壅塞上中二焦變主風熱諸病故宜此 藥重墜制以消石其性踈快使木平氣下而痰積通 利諸證自除湯衡嬰孩寳鑑言礞石乃治驚利痰之 聖藥吐痰在水上以石末糝之痰即隨水而下則其 沉墜之性可知然止可用之救急氣弱脾虛者不宜 久服楊士瀛謂其功能利痰而性非胃家所好如慢 驚之類皆宜佐以木香而王隠君則謂痰為百病不 論虛實寒熱㮣用滚痰丸通治百病豈理也哉朱丹 溪言一老人忽病目盲乃大虛證一醫與礞石藥服 之至夜而死吁此乃盲醫虛虛之過礞石豈殺人者 乎况目盲之病與 礞石並不相干 附方 新 四 滚痰丸 通治痰為百病惟水瀉雙娠者不可 服礞石熖硝各二兩煅過研飛晒乾 一兩大黄酒蒸八兩黄岺酒洗八兩沉香五錢為末 水丸梧子大常服一二十丸欲利大便則服一二百 丸溫水下主王 隠君養生 論 一切積病 金寳神丹治一切虛冷久 積滑泄久痢癖塊血刺心 腹下痢及婦人崩中漏下青礞石半斤為末消石末 二兩坩鍋内鋪頭葢底按實炭火二十斤煅過取出 入赤石脂末二兩滴水丸芡子大候乾入坩鍋内下 火煅紅收之毎服一丸至二三丸空心溫水下少許 壓之久病瀉痢加至五 七丸 楊氏家藏方 急慢驚風 奪命散治急慢驚 風痰涎壅塞咽喉 命在須㬰服此墜下風痰乃治驚利痰之聖藥也真 礞石一兩熖消一兩同煅過為末每服半錢或一錢 急驚痰熱者薄荷自然汁入生蜜調下慢驚脾虛者 木香湯入熟蜜調下亦或雪羔丸綠豆大毎服二三 丸孩湯氏 嬰 寳鑑 小兒急驚 青礞石磨水 服 衛生方 花乳石 宋嘉 祐 釋名花蘃石 宗奭曰黄石中間有淡白㸃以此得花 之名圖經作花蘃石是取其色黄也 集解 禹錫曰花乳石出陜華諸郡色正黄形之大小 方圓無定頌曰出陜州閿鄉體至堅重色如硫 黄形塊冇極大者陜西人鐫為器用采無時時珍曰 玉冊云花乳石隂石也生代州山谷中有五色可代 丹砂匱藥蜀中汶 山彭縣亦有之 修治 時珍曰凡入丸散以鑵固濟頂火 煅過出大毒研細水飛晒乾用 氣味酸濇平無毒 主治金瘡出血刮末傅之即合仍不作膿又療婦人 血運惡血 嘉 祐 治一切失血傷損内漏目瞖 時 珍 發明 頌曰花蘃石古方未有者近世以此合硫黄同 煅研末傅金瘡其效如神人有倉卒中金刅不 及煅治者但刮末傅之亦效時珍曰花蘃石舊無氣 味今嘗試之其氣平其味濇而酸葢厥隂經血分藥 也其功専于止血能使血化為水酸以收之也而又 能下死胎落胞衣去惡血惡血化則胎與胞無阻滯 之患矣東垣所謂胞衣不出濇劑可以下之故赤石 脂亦能下胞胎與此同義葛可久治吐血出升斗有 花蘂石散和劑局方治諸血及損傷金瘡胎産有花 蘂石散皆云能化血為水則此石之功葢非尋常草 木之 比也 附方 新 五 花蘂石散 治五内崩損噴血出斗升用此治 之花蘂石煅存性研如粉以童子 小便一鍾男入酒一半女入醋一半煎溫食後調復 三錢甚者五錢能使瘀血化為黄水後以獨參湯補 之藥葛可久 十 神書 花蘂石散 治一切金刅箭簇傷及打撲 傷損狗咬至死者急以藥摻 傷處其血化為黄水再摻便活更不疼痛如内損血 入臟腑煎童子小便入酒少許熱調一錢服立效 牲抵傷腸出不損者急納入桑白皮線縫之摻藥血 止立活婦人産後及血不盡血運惡血奔心胎死腹 中胎衣不下至死但心頭溫暖者急以童子小便調 服一錢取下惡物如猪肝終身不患血風血氣若膈 上有血化為黄水即時吐出或隨小便出甚效硫黄 四兩花蘂石一兩並為粗末拌勻以膠泥固濟日乾 瓦鑵一箇盛之泥封口焙乾安在西方磚上磚上書 八卦五行字用炭一秤簇匝從巳午時自下生火服 至炭消冷定取出為細末 瓶收用之 和劑局方 金瘡出血 方見 主治 多年障翳 花蘂石水飛焙防風川芎藭甘菊花白附子牛蒡子 各一兩甘草炙半兩為末毎服半錢臘茶下 衛生 家寳 方 脚 出水 好黄丹入花蘂石末摻 之 談野翁試效方 白羊石 宋圖 經 集解 頌曰生兗州白羊山春中掘地采之以白瑩者 為良又有黑羊石生兗州宫山之西亦春中掘 地采之以黑色有 墻壁光瑩者為上 氣味淡生涼熟熱無毒 主治解藥毒黑羊石同 蘓 頌 金牙石 别錄 下品 釋名黄牙石 時珍曰 象形 集解 别錄曰金牙生蜀郡如金色者良𢎞景曰今出 蜀漢似粗金大如碁子而方又有銅牙亦相似 但外黑内色小淺不入藥用恭曰金牙離本處入土 水中久皆黑色不可謂之銅牙也此出漢中金牙湍 湍兩片石間打出者内即金色岸頽入水久者皆黒 近南山溪谷茂州維州亦有勝于漢中者頌曰今雍 州亦有之時珍曰崔昉本草云金牙石陽石也生川 陜山中似蜜粟子有金㸃形者妙聖濟經治癘風大 方中用金牙石銀牙石銀牙恐即金牙 石之白色者爾方書並無言及者姑闕 修治 大明曰入藥燒 亦去粗乃用 氣味鹹平無毒 大明曰 甘平 主治鬼疰毒蟲諸疰 别 錄 治一切冷風氣筋骨攣急腰 脚不遂燒浸酒服 甄 權 煖腰膝補水臟驚悸小兒驚癎 大 明 發明 𢎞景曰金牙惟酒散及五疰丸用之餘方少用 頌曰葛洪肘後方治風毒厥有大小金牙酒但 浸其汁飲之孫思邈千金方治風毒及鬼疰南方障 氣𫝊尸等各有大小金牙散之類是也小金牙酒主 風疰百病虛勞濕冷緩弱不仁不能行歩近人用之 多效故著其法云金牙細辛莽草防風地膚子地黄 附子茵蕷續斷蜀椒蒴藋根各四兩獨活一斤十二 物金牙搗末别盛練囊餘皆薄切同入一大囊以清 酒四斗漬之宻器泥口四宿 酒成溫服二合日二次取效 金剛石 綱 目 釋名金剛鑽 時珍曰其砂可以鑽 玉補瓷故謂之鑽 集解 時珍曰金剛石出西畨天竺諸國葛洪抱朴子 云扶南出金剛生水底石上如鍾乳狀體似紫 石英可以刻玉人沒水取之雖鐵椎擊之亦不能傷 惟羚羊角扣之則漼然氷泮丹房鑑源云紫背鉛能 碎金剛鑽周宻齊東野語云玉人攻玉必以邢河之 砂其鐫鏤之具有金剛鑽者其形如鼠矢青黒色如 石如鐵相𫝊出西域回紇高山頂上鷹帶食入腹中 遺糞于河北砂磧間往往得之然竟莫知為何物也 記云大秦國出金剛一名刻玉刀大者長尺許小者 如稻黍着環中可以刻玉觀此則金剛有甚大者畨 僧以充佛牙是也欲辨真偽但燒赤淬醋中如故不 酥辟者為真若覺鈍則煅赤冷定即鋭也故西方以 金剛喻佛性羚羊角喻煩惱十洲記載西海流砂有 昆吾石治之作劍如鐵光明如水精割玉如泥此亦 金剛之大者又獸有貘及嚙鐵狡兔皆能 食鐵其糞俱可為兵切玉詳見獸部貘下 主治磨水塗湯火傷作釵鐶服佩辟邪惡毒氣 時 珍 砭石 音邉 綱目 釋名鐵石 集解 時珍曰按東山經云髙氏之山鳬麗之山皆多 鐵石郭璞注云可為砭鐵也素問異法方宜論 云東方之域魚鹽之地海濵嗙水其病為瘡瘍其治 宜砭石故砭石亦從東方來王氷注云砭石如玉可 以為鍼葢古者以石為鍼季世以鍼代石今人又以 瓷鍼刺病亦砭之遺意也但砭石無識者豈即石砮 之屬為 之歟 附錄石砮 時珍曰石砮出肅慎國人以枯木為矢青 石為鏃施毒中人即死石生山中禹貢荆 州梁州皆貢砮即此石也又南方藤州以青石為刀 劍如銅鐵婦人用作環玦琉璃國人墾田以石為刀 長尺餘皆 此類也 主治刺百病癰腫 越砥 别錄 中部 釋名磨刀石 藏 器 羊肝石 綱 目 礪石 時珍曰尚書荆州厥 貢砥礪注云砥以細 宻為名礪以粗糲為稱俗稱者為羊肝石因 形色也𢎞景曰越砥今細礪石也出臨平 氣味甘無毒 主治目盲止痛除熱瘙 本 經 磨汁㸃目除障翳燒赤投 酒飲破血瘕痛切 藏 器 礪石主治破宿血下石淋除結瘕伏鬼物惡氣燒赤 投酒中飲之人言蹋之患帶下未知所由 藏 器 磨刀垽 一名龍 白泉粉 主治傅蠼螋尿瘡有效 藏 器 塗瘰 結 核 時 珍 薑石 唐木 草 釋名 礰石 時珍曰薑石以形名或作礓礫邵伯溫 云天有至戾地有至幽石類得之則為 礓礫是也 俗作 礰 集解 恭曰薑石所在有之生土石間狀如薑有五種 以色白而爛不磣者良齊城歴城東者好采無 時宗奭曰所在皆有須不 見日色旋取㣲白者佳 氣味鹹寒無毒主治熱踠豆瘡丁毒等腫 唐 本 附方 舊二 新三 丁瘡腫痛 白薑石末和雞子清傅之乾 即易丁自出神驗 崔氏方 乳 癰腫大 如盌腫痛方同 上 外臺祕要 産後脹衝 氣噎 礰石代赭 石等分為末醋糊 丸梧子大毎服三五十丸 醋湯下 潔古保命集 通身水腫 薑石燒赤納黑 牛尿中熱服日 飲一升方 千金 麥飯石 宋圖 經 釋名 時珍曰 象形 集解 時珍曰李迅云麥飯石處處山溪中有之其石 大小不等或如拳或如鵝卵或如盞或如餅大 畧狀如掘聚一團麥飯有粒㸃如豆如米其色黄白 但於溪間麻石中尋有此狀者即是古方云曾作磨 者佳誤矣此石不可作磨若無此石但以 舊麫磨近齒處石代之取其有麥性故耳 氣味甘溫無毒 主治一切癰疽發背 時 珍 發明 頌曰大凡石類多主癰疽世傳麥飯石膏治發 背瘡甚效乃中岳山人吕子華祕方裴員外㗖 之以名第河南尹脅之以重刑吕寕絶榮望守死不 𫝊其方取此石碎如碁子炭火燒赤投米醋中浸之 如此十次研末篩細入乳鉢内用數人更碾五七日 要細膩如麫四兩鹿角一具要生取連腦骨者其自 脱者不堪用毎二三寸截之炭火燒令烟盡即止為 末研細二兩白歛生研末二兩用三年米醋入銀石 器内煎令魚目沸旋旋入藥在内竹杖子不住攪熬 一二時久稀稠得所傾在盆内待冷以紙葢收勿令 塵入用時以鵝翎拂膏于腫上四圍赤處盡塗之中 留錢大洩氣如末有膿即内消已作頭即撮小已潰 即排膿如湍水若病久肌肉爛落見出筋骨者即塗 細布上帖之乾即易逐日瘡口收歛但中隔不穴者 即無不瘥已潰者用時先以猪蹄湯洗去膿血故帛 挹乾乃用藥其瘡切忌手觸動嫩肉仍不可以口氣 吹風及肢氣月經有孕人見之合藥亦忌此等初時 一日一洗一換十日後二日一換此藥要極細方有 效若不細塗之即極痛也此方孫真人千金月令已 有之但不及此詳悉耳又北齊馬嗣明治楊遵彦背 瘡取用黄石如鵝卵大者猛火燒赤納濃醋中當有 屑落醋中再燒再淬石至盡取屑日乾擣篩極細末 和醋塗之立愈劉禹錫𫝊信方 謂之鍊石法用𫝊瘡腫無不驗 水中白石 拾 遺 集解 時珍曰此石處處溪澗中有之大者如雞子 小者如指頂冇黑白二色入藥用白小者 主治食魚鱠多脹滿成瘕痛悶日漸嬴弱取數十枚 燒赤投五升水中七徧熱飲如此三五度當利出瘕 也又燒淬水中納鹽三合洗風瘙癮疹 藏 器 治背上忽 腫如盤不識名者取一二盌燒熱投水中頻洗之立 瘥 蘓 頌 發明 時珍曰昔人有煮石為良法即用此石也其法 用胡葱汁或地榆根等煮之即熟如芋謂之石 羮抱朴子云洛陽道士董威辟榖方用防風子甘草 之屬十許種為散先服三方寸七乃吞石子如雀卵 十二枚足百日不食氣力顔色如故欲食則飲葵湯 下去石子又有赤龍血青龍膏皆可煮石又有引石 散投方寸七可煮白石 子一斗立熟如芋可食 河沙 拾 遺 釋名 砂小石也字 從少石會意 主治石淋取細曰沙三升炒熱以酒三升淋汁服一 合日再服又主絞腸沙痛炒赤冷水淬之澄清服一 二合 時 珍 風濕頑痺不仁筋骨攣縮冷風癱緩血脈斷 絶六月取河砂烈日暴令極熱伏坐其中冷即易之 取熱徹通汗隨病用藥切忌風冷勞役 藏 器 附方 新 一 人溺水死 白沙炒覆死人靣上下惟 露七孔冷濕即易 千金 杓上砂 綱 目 集解 時珍曰此淘米杓也 有木杓瓢杓皆可用 主治靣上風粟或青或黄赤隠暗澀痛及人唇上生 瘡者本家杓上刮去唇砂一二粒即安又婦人吹乳 取砂七枚溫酒送下更以炊帚枝通乳孔此皆莫解 其理 時 珍 石燕 唐本 草 集解 李勣曰石燕出零陵恭曰永州祁陽縣西北一 十里有土岡上掘深丈餘取之形似蚶而小堅 重如石也俗云因雷雨則自石穴中出隨雨飛隋者 妄也頌曰祁陽縣江畔沙灘上有之或云生洞中凝 僵似石者佳采無時宗奭曰石燕如蜆蛤之狀色如 土堅重如石既無羽翼焉能飛出其言近妄時珍曰 石燕有二一種是此乃石類也狀類燕而有文圓大 者為雄長小者為雌一種是鍾乳穴中石燕似蝙蝠 者食乳汁能飛乃禽類也見禽部禽石燕食乳食之 補助與鍾乳同功故方書助陽藥多用之俗人不知 往往用此石為助陽 藥刋于方冊誤矣 氣味甘涼無毒 主治淋疾煮汁飲之婦人難産兩手各把一枚立驗 唐 本 療眼目障瞖諸般淋瀝久患消渇臟腑頻瀉腸風 痔瘻年久不瘥靣色虛黄飲食無味婦人月水湛濁 赤白帶下多年者毎日磨汁飲之一枚用三日以此 為準亦可為末水飛過毎日服半錢至一錢米飲服 至一月諸疾悉平 時 珍 發明 時珍曰石燕性凉乃利竅行濕熱之物宋人修 本草以食鍾乳禽石燕混收入此石燕下故世 俗誤𫝊此石能助陽 不知其正相反也 附方 舊三 新七 傷寒尿濇 小腹脹滿石燕為末葱白湯調 半錢脹通為度 見聖惠方 小便淋痛 石燕子七枚搗黍米大新桑根白皮三兩 剉拌勻分作七帖每帖用水一盞煎七分 空心午前各一 服 簡要濟衆 血淋心煩 石燕子商陸赤小豆紅花 等分為末每服一錢葱白 湯調下方 聖恵 久年腸風 石燕磨水常服 勿歇 靈苑方 赤白帶下 多年 不止 石燕一枚磨水服立 效 徐氏家𫝊方 襁褓吐乳 咳嗽久不愈石燕子 為末以蜜調少許塗 唇上日三五次 衛生寳鑑 牢牙止痛 石燕三對火煅醋淬七次 青鹽乳香各一兩細辛半 兩為未揩之荆芥湯潄口 一方去乳香細辛加麝香 齒踈不堅 石燕子五對火 煅米醋淬七次 為末青鹽麝香各少許研勻日用揩 牙後以溫酒嗽燕之 元遺山方 服石發動 石燕 子七 箇打碎水煮 頻洗 聖濟 拳毛倒睫 摘去拳毛石燕一雌一雄磨水 㸃後以黄連水洗 乾坤生意 石蟹 宋開 寳 集解 志曰石蟹生南海云是尋常蟹爾年月深久水 沫相着因化成石每遇海潮即漂出又有一種 入洞穴年深者亦然皆細研水飛入諸藥相助用之 頌曰近海州郡皆有之體質石也而都與蟹相似但 有泥與粗石相着爾時珍曰按顧玠海槎錄云崖州 榆林港内半里許土極細膩最寒但蟹入則不能運 動片時成石矣人獲之名石蟹置之几案云能明目 也復有石蝦似蝦出海邉石魚似魚出湘山縣石魚 鰕並不入藥用一統志言鳯翔汧陽縣 西有山魚隴掘地破石得之云可辟蠧 氣味鹹寒無毒 主治青盲目淫膚瞖丁瞖漆瘡 開 寳 解一切藥毒并蠱 毒天行熱疾催生落胎療血運並熱水磨服 大 明 醋摩 傅癰腫熟水磨服解金石毒 蘓 頌 附方 新 一 喉痺腫痛 石蟹磨水飲并塗 喉外 聖濟錄 石蛇 宋圖 經 集解 頌曰石蛇出南海水旁山石間其形盤屈如蛇 無首尾内空紅紫色以左盤者良又似車螺不 知何物所化大抵與石蟹同類功用亦相近宗奭曰 石蛇色如古墻上土盤結如查梨大空中兩頭巨細 一等不與石蟹同類蟹則真蟹所化蛇非真蛇今人 用之絶少時珍曰按姚寛西溪叢話云南恩州海邉 有石山觜毎蟹過之則化為石蛇過亦然 此説不知果否若然則石蛇亦真蛇所化 氣味鹹平無毒主治解金石毒 蘓 頌 石蠶 宋開 寳 釋名石僵蠶 綱 目 集解 志曰石蠶生海岸石 旁狀如蠶其實石也 氣味苦熱無毒 藥訣曰苦熱有毒 獨孤滔曰制丹砂 主治金瘡止血生 肌破石淋血結磨服當下辟石 開 寳 石鼈 綱 目 集解 時珍曰石鼈生海邉形狀大小儼如 虫葢亦化成者 虫俗名土鼈 氣味甘涼無毒 主治淋疾血病磨水服 時 珍 蛇黄 唐本 草 集解 恭曰蛇黄出嶺南蛇腹中得之圓重如錫黄黑 青雜色志曰蛇黄多赤色有吐出者野人或得 之頌曰今越州信州亦有之今醫所用云是蛇冬蟄 時所含土到春發蟄吐之而去大如彈丸堅如石外 黄内黑色二月采之與舊説不同未知孰是時珍曰 蛇黄生腹中正如牛黄之意世人因其難得遂以蛇 含石代之以其同出於蛇故爾廣西平南縣有蛇黄 圖土人九月掘下七八尺始得蛇黄大者如雞子小 者如彈丸其色紫庚辛玉冊云蛇含自是一種石云 蛇入蟄時含土一塊起蟄時化作黄石不稽之言也 有人掘蛇窟尋 之並無此説 修治 大明曰入藥燒赤醋淬 三四次研末水飛用 氣味冷無毒 主治心痛疰忤石淋小兒驚癎婦人産難以水煮研 服汁 唐 本 鎮心 大 明 磨汁塗腫毒 時 珍 附方 新 六 暗風癎疾 忽然仆地不知人事良久方醒蛇 黄火煅醋淬七次為末毎調酒服 二錢數服愈年深者 亦效 危氏得效方 驚風癎疳 神穴月治急驚風癎 疾天弔疳熱等證用 紫色蛇黄四兩煅過豶豬屎二兩小者泥圖服過鐵 粉一兩朱砂半兩麝香一錢為末糯粉糊丸茨子大 漆盤晒乾㸔之毎丸有一小穴故名神穴丹毎服 一丸薄荷酒化下立醒疳熱冷水化下 靈苑方 小 兒項軟 因風虛者蛇含石一塊煅七次醋淬七次研 鬱金等分為末入麝香少許白米飯丸龍眼 大每服一丸薄荷湯化服 一日一服 活幼全書 瘴瘧鬼瘧 食瘧蛇含石末 一兩信石末一 兩研勻入水火鼎内上以盞葢六一泥固濟煅至藥 升在盞刮下為末米榚糊丸緑豆大雄黄為衣毎服 一丸黑豆研水五 更送下 摘𤣥方 血痢不止 蛇含石二枚火煅醋淬 末毎服三錢米飲下 普濟 方 腸風下血 脱肛蛇黄二顆火煅醋淬七次為 末毎服三錢陳米飲下 普濟方 霹靂碪 拾 遺 釋名雷揳 時珍曰舊作 針及屑誤矣 集解 藏珍曰此物伺候震處掘地三尺得之其形非 一有似斧刀者剉刀者有穴二孔者一云出雷 州并河東山澤間因雷震後得者多似斧色青黑班 文至硬如玉或言是人間石造納與天曹不知事實 時珍曰按雷書云雷斧如斧銅鐵為之雷碪似碪乃 石也紫黑色雷鎚重數斤雷鑽長尺餘皆如銅鐵雷 神以劈物擊物者雷環如玉環乃雷神所珮遺落者 雷珠乃神龍所含遺下者夜光滿室又博物志云人 間往往見細石形如小斧名霹靂斧一名霹靂楔𤣥 中記云玉門之西有一國山上立廟國人年年出鑽 以給雷用此謬言也雷雖隂陽二氣激薄有聲實有 神物司之故亦隨萬物啟蟄斧鑽碪鎚皆實物也若 曰在天成象在地成形如星隕為石則雨金石雨粟 麥雨毛血及諸異物者亦在地成形者乎必太虚中 有神物使然也陳時蘓紹雷鎚重九斤宋時沈括于 震木之下得雷楔似斧而無孔鬼神之道幽㣲誠不 可究 極 主治無毒主大驚失心恍惚不識人并石淋磨汁服 亦煮服作枕除魔夢不祥 藏 器 刮末服主瘵疾殺勞虫 下蠱毒止洩泄置箱篢間不生蛀虫諸雷物珮之安 神定志治驚邪之疾 時珍出 雷書 雷墨 綱 目 集解 時珍曰按雷書云凡雷書木石謂本札入二三 分青黄色或云雄黄青黛丹砂合成以雷楔書 之或云蓬雷山石脂所書雷州毎雷雨大作飛下如 沙石大者如塊小者如脂堅硬如石黑色先豔至重 劉恂嶺表錄云雷州驟雨後人于野中得石如黳石 謂之雷公墨扣之錚然光瑩可愛又李肇國史補云 雷州多雷秋則伏蟄狀如人掘 取食之觀此則雷果有物矣 主治小兒驚癎邪魅 諸病以桃符湯磨服即安 時 珍 本草綱目卷十
欽定四庫全書 本草綱目卷十一目録 金石之五 鹵石類二十種附錄二十七種 食鹽 别録 戎鹽 本經 光明鹽 唐本 鹵鹹 本經 凝水石 本經即 寒水石 𤣥精石 開寳 緑鹽 唐本 鹽藥 拾遺附 懸石 朴消 本經 𤣥明粉 藥性 消石 本經即 焰消 硇砂 唐本 蓬砂 日華藥特蓬 殺石 附 石硫黄 本經 石硫赤 别錄 石硫青 别録硫 黄香附 礬石 本經 緑礬 日華 黄礬 綱目 湯瓶内鹼 綱目 右附方舊一百零二新二百四十九 附録諸石 本草綱目卷十一目錄
欽定四庫全書 本草綱目卷十一 明 李時珍 撰 金石之五 鹵石類二十種 附錄二十七種 食鹽 别錄 中品 校正 志曰元在米部今移入此 時珍曰併入本經大鹽 釋名鹺 音嗟時珍曰鹽字象器中煎鹵之形禮記鹽 曰鹹鹺廣韻云天生曰鹵人造曰鹽許慎說 文云鹽鹹也東方謂之斥西方謂之鹵河東謂之鹹 黄帝之臣宿沙氏初煮海水為鹽本經大鹽即今解 池顆鹽也别錄重出食鹽今 併為一方士呼鹽為海砂 集解 别録曰大鹽出邯鄲及河東池澤恭曰大鹽即 河東印鹽也人之常食者形粗于食鹽𢎞景曰 有東海鹽北海鹽南海鹽河東鹽池梁益鹽井西羌 山鹽胡中樹鹽色類不同以河東者為勝東海鹽官 鹽白草粒細北海鹽黄草粒粗以作魚鮓及鹹葅乃 言北勝而藏 必用鹽官者蜀中鹽小淡廣州鹽鹹 苦不知其為療體復有優劣否藏器曰四海之内何 處無之惟西南諸夷稍少人皆燒竹及木鹽當之頌 曰并州末鹽乃刮鹹煎鍊者不甚佳所謂鹵鹹是也 大鹽生河東池澤粗于末鹽即今解鹽也解州安邑 兩池取鹽於池旁耕地沃以池水毎得南風急則宿 夕成鹽滿畦彼人謂之種鹽最為精好東海北海南 海鹽者今滄宻楚秀溫台明泉福廣瓊化諸州煮海 水作之謂之澤鹽醫方謂之海鹽海邊掘坑上布竹 木覆以蓬茅積沙于上毎潮汐衝沙則鹵鹹淋於坑 中水退則以火炬照之鹵氣衝火皆滅因取海鹵貯 盤中煎之頃刻而就其煮鹽之器漢謂之牢盆今或 鼓鐵為之南海人編竹為之上下周以蜃灰横丈深 尺平底置於竈背謂之鹽盤梁益鹽井者今歸州及 四川諸郡皆有鹽井汲其水以煎作鹽如煮海法又 濵州有土鹽煎鍊草土而成其色最粗黑不堪入藥 通泰海州並有停夕刮鹹煎鹽輸官如并州末鹽之 類而味更優以供給江湖極為饒衍時珍曰鹽品甚 多海鹽取海鹵煎鍊而成今遼冀山東兩淮閩浙廣 南所出是也井鹽取井鹵煎鍊而成今四川雲南所 出是也池鹽出河東安邑西夏靈州今惟解州種之 疏鹵地為畦隴而塹圍之引清水注入乆則色赤待 夏秋南風大起則一夜結成謂之鹽南風如南風不 起則鹽失利亦忌濁水淤澱鹽脈也出海豐深州者 亦引海水入池晒成并州河北所出皆鹻鹽也刮取 鹻土煎鍊而成階成鳯川所出皆崖鹽也生于土崖 之間狀如白礬亦名生鹽此五種皆食鹽也上供國 課下濟民用海鹽井鹽鹻鹽三者出于人池鹽崖鹽 二者出于天周禮云鹽人掌鹽之政令祭祀供其苦 鹽散鹽賔客供其形鹽散鹽王之膳羞供飴鹽苦鹽即 顆鹽也出於池其鹽為顆未鍊治其味鹹苦散鹽即 末鹽出於海及井并煮鹻而成者其鹽皆散末也形 鹽即印鹽或以鹽刻作虎形也或云積鹵所結其形 如虎也飴鹽以飴拌成者或云生于戎地味甜而美 也此外又有崖鹽生于山崖戎鹽生于土中傘子鹽 生於井石鹽生於石木鹽生於樹蓬鹽 生於草造化生物之妙誠難殫知也 修治 時珍曰凡鹽人多以礬消灰石之類雜之 入藥須以水化澄去脚滓煎鍊白色乃良 大鹽氣味甘鹹寒無毒 別録曰食鹽鹹溫無毒多食 傷肺喜欬權曰有小毒時珍 曰鹹㣲辛寒無毒保并曰多食令人失色膚黑損筋 力之才曰漏蘆為之使斆曰敝箄淡鹵烏賊骨亦淡 鹵 主治腸胃結熱喘逆胸中病令人吐 本 經 傷寒寒熱吐 胸中痰癖止心腹卒痛殺鬼蠱邪疰毒氣下部 瘡 堅肌骨 别 録 除風邪吐下惡物殺蟲去皮膚風毒調和 臟腑消宿物令人壯徤 藏 器 助水臟及霍亂心痛金瘡 明目止風淚邪氣一切蟲傷瘡腫火灼瘡長肉補皮 膚通大小便療疝氣滋五味 大 明 空心揩齒吐水洗目 夜見小字 甄 權 解毒涼血潤燥定痛止痒吐一切時氣 風熱痰飲闗格諸病 時 珍 發明 𢎞景曰五味之中惟此不可缺西北方人食不 耐鹹而多夀少病好顔色東南方人食絶欲鹹 而少夀多病便是損人傷肺之效然以浸魚肉則能 經乆不敗以沾布帛則易致朽爛所施各有所宜也 宗奭曰素問云鹹走血故東方食魚鹽之人多黒色 走血之驗可知病喘𠻳人及水腫者宜全禁之北狄 用以淹尸取其不壊也其燒剥金銀鎔汁作藥仍須 解州大鹽為佳時珍曰洪範水曰潤下作鹹素問曰 水生鹹此鹽之根源也夫水周流於天地之間潤下 之性無所不在其味作鹹凝結為鹽亦無所不在在 人則血脈應之鹽之氣味鹹腥人之血亦鹹腥鹹走 血血病無多食鹹多食則脉凝泣而變色從其類也 煎鹽者用皂角收之故鹽之味微辛辛走肺鹹走腎 喘𠻳水腫消渴者鹽為大忌或引痰吐或泣血脈或 助水邪故也然鹽為百病之主百病無不用之故服 補腎藥用鹽湯者鹹歸腎引藥氣入本臟也補心藥 用炒鹽者心苦虛以鹹補之也補脾藥用炒鹽者虚 則補其母脾乃心之子也治積聚結核用之者鹽能 軟堅也諸癰疽眼目及血病用之者鹹走血也諸風 熱病用之者寒勝熱也大小便病用之者鹹能潤下 也骨病齒病用之者腎主骨鹹入骨也吐藥用之者 鹹引水聚也能收豆腐與此同義諸畺及蟲傷用之 者取其解毒也頌曰唐栁栁州纂救三死方云元和 十一年十月得霍亂上不可吐下不可利出冷汗三 大斗許氣即絶何南房偉𫝊此方入口即吐絶氣復 通一法用鹽一大匙 令黄童子小便一升合和溫 服少頃吐 下即愈也 附方 舊四十二 新二十七 鍊鹽黑丸 崔中丞鍊鹽黑丸方鹽末 一升納粗瓷瓶中實築泥 頭初以煻火燒漸漸加炭火勿令瓶破候赤徹鹽如 水汁即去火待凝破瓶取出豉一升熬煎桃仁一兩 和麩炒熟巴豆二兩去心膜紙中炒令油出須生熟 得所熟即少力生又損人四物搗匀入蜜和丸梧子 大毎服三丸平旦時服天行時氣䜴汁及茶下心痛 酒下入口便止血痢飲下初變水痢後便止鬼瘧茶 飲下骨蒸蜜湯下忌乆冷漿水合藥乆則稍加之凡 服藥後吐利勿怪吐利若多服黄連汁止之或遇殺 藥人藥乆不動者更服一兩丸藥後忌口二三日其 藥臘月合之瓷瓶蜜封勿令洩氣一劑可救百人或 在道途或在村落無藥可求但用此藥即敵大黄朴 消數兩曾用有效小兒女子不可服被攪作也 劉 禹鍚傳 信方 卒中尸遁 其狀腹脹急冲心或塊起或牽腰 脊者是服鹽湯取吐 孫真人方 尸疰鬼疰 下部蝕瘡炒鹽布裹 坐熨之 藥性論 鬼擊中惡 鹽一盞水 二盞和服 以冷水噀之即 甦 救急方 中惡心痛 或連腰臍鹽如雞子大青 布裹燒赤納酒中頓服當 吐惡物愈論 甄權藥性 中風腹痛 鹽半斤熬水乾著口中飲熱 湯二斤得吐愈 肘後方 脫陽虚證 四肢厥冷不省人事或小腹緊痛冷汗 氣喘炒鹽熨臍下氣海取煖 救急方 心 腹脹堅 痛悶欲死鹽五合水一升煎服 吐下即定不吐更服 梅師方 腹脹氣滿 黒 鹽 酒服六銖 後魏書 酒肉過多 脹滿不快用鹽花擦牙温水潄 下二三次即如湯沃雪也 簡 便 方 乾霍亂病 上不得吐下不 得利方見發明 霍亂腹痛 炒鹽一包熨 其心腹令氣 透又以一包熨 其背 救急方 霍亂轉筋 欲死氣絶腹有暖氣者以 鹽填臍中災鹽上七壯即 甦方救 急 肝虚轉筋 肝臟氣虚風冷摶于筋遍體轉筋 入腹不可忍熱湯三斗入鹽半斤 稍熱清之 聖惠方 一切脚氣 鹽三升蒸熟分裹近壁以脚踏 之令脚心熱又和槐白皮蒸之 尤良夜夜用之 食療本草 脚氣疼痛 每夜用鹽擦腿膝至足甲 淹少時以熱湯泡洗有一 人病此曾用 驗 救急方 胸中痰飲 傷寒熱病瘧疾須吐者並 以鹽湯吐之 外臺秘要 病 後脇脹 天行病後兩脇脹滿熬 鹽熨之 外臺秘要方 妊娠心痛 不可忍鹽 燒赤酒服 一撮 産寳 妊婦逆生 鹽摩産婦腹并塗兒足底 仍急爪搔之 千金方 婦人陰 痛 青布裹鹽熨 之 藥性論 小兒疝氣 并内弔腎氣以葛袋盛鹽 于户口懸之父母用手撚 料盡即愈草 日華子本 小兒不尿 安鹽於臍中以艾 灸之 藥性論 小便不通 濕紙包白鹽燒過吹少許 入尿孔中立通 普濟方 氣淋臍痛 鹽和醋服之 廣利方 二 便不通 鹽和苦酒傅臍中乾即易仍以鹽汁灌肛 内并内用紙裹鹽投水中飲之 家藏方 漏 精白濁 雪白鹽一兩并築緊固齊煅一日出火毒白 茯苓山藥各一兩為末棗肉和蜜丸梧子大 毎棗湯下三十丸盖甘以濟 鹹脾腎兩得也 直指方 下痢肛痛 不可忍者熬 鹽包坐熨之 后肘 方 血痢不止 白鹽紙包燒研調粥喫三 四次即止也 救急方 中蠱吐血 或下血如肝鹽一升苦酒一升煎化頓 服得吐即愈乃支大醫方也 小品方 金瘡血出 甚 多 若血冷則殺人宜炒鹽三 撮酒調服之 梅師方 金瘡中風 煎鹽令熱以匙 抄 却水熱瀉 瘡上冷更著一日勿住 取瘥大効 肘后方 小兒撮口 鹽頭搗貼臍上 灸之子母秘録 病 笑不休 滄鹽煅赤研入河水煎沸啜之探吐熱痰數 升即愈素問曰神有餘笑不休神心火也火 得風則焰笑之象也一婦病此半年 張子和用此方遂愈 儒門事親 飲酒不醉 凡飲 酒先 食鹽一匕則后飲 必倍 肘后方 明目堅齒 去瞖大利老眼海鹽以 百沸湯泡散清汁于銀 石器内熬取雪白鹽花新瓦器盛毎早揩牙潄水以 大指甲㸃水洗目閉坐良乆乃洗面名洞視千里法 極神妙方 永類鈐 風熱牙痛 槐枝煎濃湯二盌入鹽一斤煑 乾炒研日用揩牙以水洗目 唐瑤經 驗方 齒䘌齒動 鹽半兩皂莢兩挺同燒赤研夜夜 揩齒一月後並瘥其齒牢固 食 療本 草 齒齦宣露 毎旦噙鹽熱水含百遍五 日後齒即牢 千金方 齒疼出血 毎夜鹽末厚封齗上有汁瀝盡乃臥其汁出時叩齒 勿住不過十夜疼血皆止忌猪魚油菜等極驗 肘 后 方 喉中生肉 緜裹筋頭拄鹽揩之日 五六度 孫真人方 帝鍾喉風 垂長 半寸 煆食鹽頻㸃之 即消 聖惠方 風病耳鳴 鹽五升蒸熱以耳枕之 冷復易之 肘后方 耳 卒疼痛 方同 上 目中淚出 鹽㸃目中冷水洗 數次瘥 范汪方 目中浮瞖 遮睛白鹽生研少許頻㸃 屢効小兒亦宜 直指方 小兒目瞖 或來或去漸大 侵睛雪白鹽少 許燈心蘸㸃日三五次不痛 不礙屢用有効 活幼口議 塵物眯目 以少鹽并豉 置水中視之 立出方孫 真人 酒皶赤鼻 白鹽常擦之 妙 直指方 口鼻急疳 蝕爛腐 臭斗子 鹽白麫等分為末毎 以吹之 普濟方 面上惡瘡 五色者鹽湯浸緜榻 瘡上五六度即瘥 藥性 論 體如蟲行 風熱也鹽一斗水一石煎湯浴之三 四次亦療一切風氣 外臺秘要 瘡癬痛痒 初生者嚼鹽頻擦 之妙 千金翼 手足心毒 風氣毒腫鹽 末椒末等分 酢和傅之立 瘥 肘后方 手足疣目 鹽傅上以舌砥之不 過三度瘥 肘后方 熱病生 䘌 下部有瘡熬鹽熨之 不過三次 梅師方 一切漏瘡 故布裹鹽燒赤為 末毎服一錢 外 臺秘 要 膁瘡經年 鹽中黑泥晒研 搽之 永類方 蠼螋尿瘡 鹽湯浸緜 榻瘡上 食療 本草 蜈蚣咬人 嚼鹽塗之或鹽湯 浸之妙 梅師方 蚯蚓咬毒 形如大 風眉鬢 皆落惟濃煎鹽湯浸身數遍即愈浙西將軍張韶病 此毎夕蚯蚓鳴于體一僧用此方而安蚓畏鹽也 經騐 方 蜂薑螫叮 嚼鹽塗之 千金方 解黄蠅毒 烏蒙山峽多小 黄蠅生毒蛇鱗 中囓人初無所覺漸痒為瘡勿搔但以冷 水沃之擦鹽少許即不為瘡 方輿勝覽 毒蛇傷螫 嚼鹽塗之灸三壯仍嚼 鹽塗之 徐伯玉方 虱出怪病 臨臥渾身虱出約 至五升隨至血肉 俱壞毎宿漸多痛痒不可言狀惟喫水臥牀晝夜號 哭舌尖出血不止身齒俱黒唇動鼻開但飲鹽醋湯 十數日即安方 夏子益竒疾 解狼毒毒 鹽汁飲之 千金方 藥箭毒氣 鹽貼 瘡上 灸三十壯良 集驗方 救溺水死 以大凳臥之後足放髙用鹽 擦臍中待水自流出切勿倒 提出水 救急方 潰癰作痒 以鹽摩其四圍即 止 外科精義 戎鹽 本經 下品 釋名胡鹽 别 録 羌鹽 日 華 青鹽 綱 目 秃登鹽 唐 本 陰土鹽 大明 曰西 畨所食者故號戎鹽羌鹽恭曰戎鹽即胡鹽也沙州 名秃登鹽廓州名為陰土鹽生河岸山坂之陰土石 問故 名 集解 别録曰戎鹽生胡鹽山及西羌北地酒泉福禄 城東南角北海青南海赤十月采當之曰戎鹽 味苦臭是海潮水澆山石經久鹽凝著石取之北海 者青南海者赤𢎞景曰史書言北地鹽有九種白鹽 食鹽常食者黑鹽主腹脹氣滿胡鹽主耳聾目痛柔 鹽主馬脊瘡又有赤鹽駁鹽臭鹽馬齒鹽四種並不 入食馬齒即大鹽黑鹽疑是鹵鹹柔鹽疑是戎鹽而 此戎鹽又名胡鹽二三相亂今戎鹽北地甚冇從凉 州來亦從燉煌來其形作塊片或如雞鴨卵或如菱 米色紫白味不甚鹹口嘗氣臭正如毈雞子臭者乃 臭又河南鹽池泥中自有凝鹽如石片打破皆青黒 色善療馬脊瘡又疑此是戎鹽又巴東朐䏰縣北崖 有鹽井鹽水自凝生繖子鹽一二寸中央突張如繖 形亦冇方如石膏博碁者恭曰戎鹽即胡鹽生河崖 山坂之陰土石間大小不常堅白似石燒之不鳴蛇 也宗奭曰戎鹽成垜裁之如枕細白味甘鹹頌曰陶 氏所說九種今人不能遍識醫家治眼及補下藥多 用青鹽恐即戎鹽也本草云北海青南海赤今青鹽 從西羌來者形塊方稜明瑩而青黑色最竒北海來 者作大塊而不光瑩又多孔竅若蜂窠狀色亦淺于 西鹽彼人謂之鹽枕入藥差劣北胡又有一種鹽作 片屑如碎白石彼人亦謂之青鹽緘封於匣與鹽枕 并作禮贄不知是何色類時珍曰本草戎鹽云北海 青南海赤而諸注乃用白鹽似與本文不合按凉州 異物志云姜賴之墟今稱龍城剛鹵千里蒺藜之形 其下冇鹽累碁而生出于胡國故名戎鹽讚云鹽山 二岳二色為質赤者如丹黑者如漆小大從意鏤之 為物作獸辟惡佩之為吉或稱戎鹽可以療疾此說 與本草本文相合亦惟赤黑二色不言白者蓋白者 乃光明鹽而青鹽赤鹽則戎鹽也故西凉記云青鹽 池出鹽正方半寸其形如石甚甜美真臘記云山間 有石味勝于鹽可琢為器梁四公𫝊言交河之間掘 碵下數尺有紫鹽如紅如紫色鮮而甘其下丈許有 瑿珀北戸録亦言張掖池中出桃花鹽色如桃花隨 月盈縮今寧夏近凉州地鹽井所出青鹽四方皎潔 如石山丹衛即張掖地有池産紅鹽紅色此二鹽即 戎鹽之青赤二色者醫方但用青鹽而不用紅鹽不 知二鹽皆名戎鹽也所謂南海北海者指西海之南 北而言非炎方之南海也張果玉洞要訣云赤戎鹽 出西戎稟自然水土之氣結而成質其地水土之氣 黄赤故鹽亦隨土氣而生味淡于石鹽力能伏陽精 但於火中燒汁紅赤凝定色轉益者即真也亦名絳 鹽抱朴子書有作赤鹽法又嶺南一種紅鹽乃染成 者皆非真紅鹽也又丹房鑑源云蠻鹽可伏雌雄紅 鹽為 上 氣味鹹寒無毒 宗奭曰甘鹹大明曰平獨孤淊曰戎 鹽赤黑二色能累卵乾汞制丹砂 主治明目目痛益氣堅肌骨去毒蠱 本 經 心腹痛溺血 吐血齒舌血出 别 録 助水臟益精氣除五臟癥結心腹 積聚痛瘡疥癬 大 明 解芫青斑蝥毒 時 珍 發明 宗奭曰戎鹽甘鹹功在却血入腎治目中瘀赤 濇昏時珍曰戎鹽功同食鹽不經煎鍊而味鹹 帶甘入藥似勝周禮注云飴鹽味甜 即戎盬不知果否或云以飴拌鹽也 附方 新 六 小便不通 戎鹽湯用戎鹽彈丸大一枚茯苓 半斤白术二兩水煎服之 仲景 金匱 方 風熱牙痛 青鹽一斤槐枝半斤水四盌煎汁二 盌煑鹽至乾炒研日用揩牙洗目 唐氏經 驗方 牢牙明目 青鹽二兩白鹽四兩川椒四兩煎 汁拌鹽炒乾日用揩牙洗目永無 齒疾目疾 通變要法 風眼爛弦 戎鹽化水㸃 之 普濟方 痔瘡漏瘡 白礬 四兩 青鹽四兩為末猪尿脬一箇盛之陰乾 毎服五錢空心溫水下 趙氏經驗方 光明鹽 唐本 草 釋名石鹽 唐 本 聖石 蜀 本 水晶鹽 綱目時珍曰雷斆炮炙 論序云聖石開盲明目 而如雲離日則光明者 乃兼形色與功而名也 集解 恭曰光明鹽生鹽州五原鹽池下鑿取之大者 如升皆正方光徹頌曰今階州出一種石鹽生 山石中不由煎鍊自然成鹽色甚明瑩彼人甚貴之 云即光明鹽也時珍曰石鹽有山産水産二種山産 者即厓鹽也一名生鹽生山厓之間狀如白礬出于 階成陵鳯永康諸處水産者生池底狀如水晶石英 出西域諸處呉録云天竺有新淘水味甘美下有石 鹽白如水晶又波斯出自然白鹽如細石子金幼孜 北征録云北地有鹽海子出白鹽瑩潔如水晶又有 鹽池鹽色或青或白軍士采食之此皆水産者也梁 四公子𫝊云髙昌國燒羊山出鹽大者如斗狀白如 玉月望收者其文理粗明澈如水非月望收者其文 理宻金䄛子云胡中白鹽産于崖映月光明洞澈如 水晶胡人以供國厨名君王鹽亦名玉華鹽此則山 産者也皆自然之鹽所謂天成者也益州記云汶山 有鹹石以水漬而煎之成鹽此亦石鹽之類而稍不 同 者 氣味鹹甘平無毒 主治頭痛諸風目赤痛多眵淚 唐 本 發明 時珍曰光明鹽得清明之氣鹽之至精者也故 入頭風眼日諸藥尤良其他功同戎鹽而力差 次 之 鹵鹹 本經 下品 釋名鹵鹽 寒石 呉 普 石鹹 補遺時珍曰鹹音有二音 咸者潤下之味音减者鹽 土之名後人作鹼作鹻是矣許慎說文云鹵西方鹹 地也故字從西省文象鹽形東方謂之斥西方謂之 鹵河東謂之鹹傳云兌為澤其 於地也為剛鹵亦西方之義 集解 别録曰鹵鹹生河東池澤𢎞景曰今俗不復見 鹵鹹疑是黑鹽又云是煎鹽釡下凝滓二說未 詳恭曰鹵鹹生河東河東鹽不釡煎明非凝滓又疑 是黒鹽皆不然此是鹼土也今人熟皮用之于鹼地 掘取頌曰并州人刮鹹煎鍊不甚佳即鹵鹹也機曰 鹵鹹即鹵水也時珍曰說文既言鹵鹹皆斥地之名 則謂凝滓及鹵水之說皆非矣鹵鹽與鹵鹼不同山 西諸州平野及大谷榆次髙亢處秋間皆生鹵望之 如水近之如積雪土人刮而熬之為鹽㣲有蒼黄色 者即鹵鹽也廣韻所謂天生曰鹵人造曰鹽是矣凡 鹽未經滴去苦水則不堪食苦水即鹵水也鹵水之 下澄鹽凝結如石者即鹵鹼也丹溪所謂石鹼者乃 灰鹼也見土類呉普本草謂鹵鹹一名鹵鹽 者指鹵水之鹽非鹵地之鹽也不妨同名 氣味苦寒無毒 别録苦鹹寒獨孤滔曰鹵鹽制四 黄作銲藥同磠砂罨鐡一時即軟 主治大熱消渴狂煩除邪及下蠱毒柔肌膚 本 經 去五 臟腸胃留熱結氣心下堅食已嘔逆喘滿明目目痛 别 録 附方 新 二 風熱赤眼 虚腫濇痛鹵鹻一升青梅二十七 箇古錢二十一文新瓶盛宻封湯 中煑一炊時三日後取 㸃日三五度 聖恵方 齒腐齦爛 不拘大人小兒用 上好鹹土熱湯淋 取汁石器熬乾刮下入麝 香少許研摻之 宣明方 凝水石 本經 中品 釋名白水石 本 經 寒水石 凌水石 别 録 鹽精石 泥精 鹽枕 綱 目 鹽根 時珍曰拆片投水中與水同色其水 凝動又可夏月研末煑湯入瓶倒懸 井底即成凌氷故有凝水白水寒水凌水諸名生于 積鹽之下故有鹽精以下諸名石膏亦有寒水之名 與此 不同 集解 别録曰凝水石色如雲母可拆者鹽之精也生 常山谷又中水縣及邯鄲𢎞景曰常山即恒山 屬并州中水屬河間邯鄲屬趙郡此處地皆鹹鹵故 云鹽精而碎之亦似朴消此石末置水中夏月能為 氷者佳時珍曰别録言凝水鹽之精也陶氏亦云鹵 地所生碎之似朴消范子計然云出河東河東鹵地 也獨孤滔丹房鑑源云鹽精出鹽池狀如水晶據此 諸說則凝水即鹽精石也一名泥精昔人謂之鹽枕 今人謂之鹽根生于鹵地積鹽之下精液滲入土中 年久至泉結而成石大塊有齒稜如馬牙消清瑩如 水精亦有帶青黒色者皆至暑月回潤入水浸久亦 化陶氏注戎鹽謂鹽池泥中自有凝鹽如石片打破 皆方而色青黑者即此也蘇頌注𤣥精石謂解池有 鹽精石味更鹹苦乃𤣥精之類又注食鹽謂鹽枕作 精塊有孔竅若蜂窠可緘封為禮贄者皆此物也唐 宋諸醫不識此石而以石膏方解石為注誤矣今正 之於 下 正誤 恭曰凝水石冇縱理横理兩種色清明者為上 或云縱理為寒水石横理為凝水石今出同州 韓城色青横理如雲母為良出澄州者斜理文色白 為劣也頌曰今河東汾隰州及徳順軍亦有之三月 采又有一種冷油石全與此相類但投沸油鐺中油 即冷者是也此石性冷有毒誤服令人腰以下不能 舉宗奭曰凝水石文理通徹人或磨刻為枕以備暑 月之用入藥須燒過或市人者入輕粉以亂真不可 察陶氏言夏月能為氷者佳如此則舉世不能得矣 閻孝忠曰石膏潔白堅硬有墻壁寒水石軟爛可以 手碎外㣲青黒中有細文王隱君曰寒水石堅白晶 潔狀若明礬蓬砂之質或冇碎之粒粒大小皆四方 故又名方解石今人謂之硬石膏者是也時珍曰寒 水石有二一是軟石膏一是凝水石惟陶𢎞景所注 是凝水之寒水石與本文相合蘇恭蘇頌冦宗奭閻 孝忠四家所說皆是軟石膏之寒水石王隠君所説 則是方解石諸家不詳本文鹽精之說不得其說遂 以石膏方解石指為寒水石唐宋以來相承其誤通 以二石為用而鹽精之寒水絶不知用此千載之誤 也石膏之誤近千載朱震亨氏始明凝水之誤非時 珍深察恐終 於絶響矣 修治 斆曰凡使須用生薑自然汁煑乾 研粉用毎十兩用生薑一鎰也 氣味辛寒無毒 别録曰甘大寒普曰神農辛岐伯醫 和扁鵲甘無毒李當之大寒時珍曰 辛鹹之才曰解巴豆毒畏地 榆獨孤淊曰制丹砂伏𤣥精 主治身熱腹中積聚邪氣皮中如火燒煩滿水飲之 久服不饑 本 經 除時氣熱盛五臟伏熱胃中熱止渴水 腫小腹痺 别 録 壓丹石毒風解傷寒勞復 甄 權 治小便白 内痺凉血降火止牙疼堅牙明目 時 珍 發明 時珍曰凝水石稟積陰之氣而成其氣大寒其 味辛鹹入腎走血除熱之功同於諸鹽古方所 用寒水石是此石唐宋諸方寒水石是石膏近方寒 水石則是長石方解石俱附各條之下用者詳之 附方 舊二 新二 男女轉脬 不得小便寒水石二兩滑石一 兩葵子一合為末水一斗煑五 升時服一升即 利 永類方 牙齦出血 有竅寒水石粉三兩米砂 二錢甘草腦子一字為末 乾摻方 普濟 湯火傷灼 寒水石燒研傅之 衛生易簡方 小兒丹毒 皮膚 熱赤 寒水石半兩白土一分為 末米醋調塗之 經驗方 𤣥精石 宋開 寳 釋名太乙𤣥精石 陰精石 綱 目 𤣥英石 時珍曰此石 乃鹹鹵至陰 之精凝結而 成故有諸名 集解 頌曰𤣥精石出解州解池及通泰州積鹽倉中 亦有之其色青白龜背者佳采無時又解池有 鹽精石味更鹹苦亦𤣥精之類也㳟曰近地亦有之 色亦青白片大不佳時珍曰𤣥精是鹹鹵津液流滲 入土年久結成石片片狀如龜背之形䈬解出者其 色青白通徹蜀中赤鹽之液所結者色稍紅光沈存 中筆談云太陰𤣥精生解州鹽澤之鹵溝渠土内得 大者如杏葉小者如魚鱗悉皆尖角端正如龜甲狀 其裙襕小墮其前則剡其後則上剡正如穿山甲相 揜之處前是龜甲更無異也色緑而瑩徹叩之則直 埋而坼瑩如明鑑拆處亦六角如栁葉大燒過則悉 解拆薄如栁葉片片相離白如霜雪平潔可愛此乃 稟積陰之氣凝結故皆六角今天下所用 𤣥精乃絳州山中所出絳石非𤣥精也 氣味鹹温無毒 時珍曰甘鹹寒獨孤 淊曰制硫黄丹砂 主治除風冷邪氣濕痺益精氣婦人痼冷漏下心腹 積聚冷氣止頭痛解肌 開 寳 主陰證傷寒指甲而色青 黑心下脹滿結硬煩渴虚汗不止或時狂言四肢逆 冷咽喉不利腫痛脈沈細而疾宜佐他藥服之又合 大藥塗大風瘡 宗 奭 發明 頌曰古方不見用近世補藥及傷寒多用之其 著者治傷寒正陽丹出汗也時珍曰𤣥精石稟 太陰之精與鹽同性其氣寒而不溫其味甘鹹而降 同硫黄消石治上盛下虚救陰助陽有扶危拯逆之 功故鐵甕申先生來復丹用之正取其寒以 配消硫之熱也開寳本草言其性溫誤矣 附方 舊一 新八 正陽丹 治傷寒三日頭痛壯熱四肢不利 太陰𤣥精石消石硫黄各二兩硇 砂二兩細研入甕瓶固濟以火半斤周一寸㶸之約 近半日候藥青紫色住火待冷取出用臘月雪水拌 匀入罐子中屋後北陰下陰乾又入地埋二七日取 出細研麫糊和丸雞頭子大先用熱水浴後以艾湯 研下一丸以衣盖汗 出為瘥 圖經本草 小兒風熱 挾風藴熱體熱太陰 𤣥精石一兩石膏七 錢半龍腦半兩為末毎服 半錢新汲水下 普濟方 肺熱欬𠻳 方見不 灰木下 冷熱霍 亂 分利陰陽𤣥精石半夏各一兩硫黄三錢為末 麫糊丸梧子大毎末飲服三十丸 指南方 頭 風腦痛 𤣥精石末入羊膽中陰乾水調 一字吹鼻中立止 千金方 目赤澀痛 𤣥 精 石半兩黄蘗炙一兩為 末㸃之良 普濟方 赤目失明 内外障瞖太隂𤣥 精石陰陽火煆石 决明各一兩㽔仁黄連各二兩羊子肝七箇竹刀切 晒為末粟米飯丸梧子大毎臥時茶服二十丸服至 七日烙頂心以助藥力一月見效宋丞相言 黄典史病此夢神𫝊此方愈 朱氏集驗方 目生赤 脈 𤣥精石一兩甘草半兩為末毎服一錢 小兒半錢竹葉煎湯調下 總㣲論 重舌涎出 水漿不入太陰𤣥精石二兩牛黄硃砂龍腦一分為 末以鉄針舌上去血鹽湯潄口摻末嚥津神効 聖 惠 方 緑鹽 唐本 草 釋名鹽緑 石緑 綱 目 集解 㳟曰綠鹽出焉耆國水中石下取之狀若扁青 空青為眼藥之要今人以光明鹽硇砂赤銅屑 釀之為瑰緑色以充之珣曰出波斯國生石上舶上 將來謂之石緑裝色久而不變中國以銅醋造者不 堪入藥色亦不久時珍曰方家言波斯緑鹽色青陰 兩中乾而不濕者為真又造鹽緑法用熟銅器盛取 漿水一升投青鹽一兩在内浸七日取出即緑色以 物刮末入漿水冄浸一七或二七取出此非真綠鹽 也 氣味鹹苦辛平無毒 主治目赤淚出膚瞖眵暗 唐 本 㸃目明目消瞖療小兒 無辜疳氣 李 珣 附方 新 二 𣅿赤眼痛 鹽緑一分蜜半兩于蚌蛤内相和 毎夜臥時漿水洗目炙熱㸃之能 斷根方 聖濟 目暗赤澀 多淚鹽綠一錢㽔仁去皮一錢研 熱入好酥一錢研勻毎夜㸃一麻 子方聖 惠 鹽藥 拾 遺 集解 藏器曰生海西南雷羅諸州山谷似芒消末細 入口極冷南人少有服者恐極冷入腹傷人宜 慎 之 氣味鹹冷無毒 主治眼赤眥爛風赤細研水和㸃之又水研服去熱 煩痰滿頭痛明目鎮心又主蛇虺惡蟲毒藥箭鏃毒 疥癬 腫瘰癧並摩傅之甚者水化服之又解獨自 草箭毒 藏 器 附録懸石 保昇曰人若常服鍊石者至殁冢中 生懸石若芒消其冷如雪殺火毒 朴消 本經 上品 校正 併入别録芒消 嘉祐馬牙消 釋名消石朴 别 録 鹽消 綱 目 皮消 志曰消是本體之名石 乃堅白之號朴者未化 之義也以其芒消英消皆從此出故曰消石朴也時 珍曰此物見水即消又能消化諸物故謂之消生于 鹽鹵之地狀如末鹽凡牛馬諸皮須此治熟故今俗 有鹽消皮消之稱煎鍊入盆凝結在下粗朴者為朴 消在上有芒者為芒消有牙者為馬牙消神農本經 止有朴消消石名醫别録復出芒消宋嘉祐本草又 出馬牙消蓋不知消石即是火消朴消即是芒消馬 牙消一物有精粗之異爾諸說不識此遂致紛紜也 今併芒消牙 消於一云 集解 别録曰朴消生益州山谷有鹹水之陽采無時 色青白者佳黄者傷人赤者殺人又曰芒消生 於朴消斆曰朴消中揀出形似麥芒號曰芒消志曰 以暖水淋朴消取汁鍊之令减半投于盆中經宿乃 有細芒生故謂之芒消也又有英消者其狀若白石 英作四五稜瑩澈可愛主療與芒消同亦出於朴消 其煎鍊自别有法亦呼為馬牙消宗奭曰朴消是初 采得一煎而成者未經再鍊故曰朴消可以熟生牛 馬皮及治金銀有偽芒消是朴消淋汁再鍊者時珍 曰消有三品生西蜀者俗呼川消最勝生河東者俗 呼鹽消次之生河北青齊者俗呼土消皆生于斥鹵 之地彼人刮掃煎汁經宿結成狀如末鹽猶有沙土 猥雜其色黄白故别録云朴消黄者傷人赤者殺人 須再以水煎化澄去滓脚入蘿蔔數枚同煑熟去蘿 蔔傾入盆中經宿則結成白消如氷如蠟故俗呼為 盆消齊衛之消則底多而上面生細芒如鋒别録所 謂芒消者是也川晉之消則底少而面上生牙如圭 角作六稜縱横玲瓏洞徹可愛嘉祐本草所謂馬牙 消者是也狀如白石英又名英消二消之底則通名 朴消也取芒消英消再三以蘿蔔煎鍊去鹹味即為 甜消以二消置之風日中吹去水氣則輕白如粉即 為風化消以朴消芒消英消同甘草煎過鼎鑵升煅 則為𤣥明粉陶𢎞景及唐宋諸人皆不知諸消是一 物但有精粗之異因名迷實謬猜亂度殊無指歸詳 見消石 正誤下 朴消 本 經 氣味苦寒無毒 别録曰苦辛大寒無毒鍊白 如銀能寒能熱能滑能濇能 辛能鹹能酸入地千年不變權曰苦鹹有小毒時珍 曰别録所列神化之說乃消石之功詳見消石下之 才曰石韋為之使惡麥 句薑張從正曰畏三稜 主治百病除寒熱邪氣逐六臟積聚結固留癖能化 七十二種石鍊餌服之輕身神仙 本 經 胃中食飲熱結 破留血閉絶停痰痞滿推陳致新 别 録 療熱脹養胃消 縠 皇甫 謚 治腹脹大小便不通女子月候不通 甄 權 通泄 五臟百病及癥結治天行熱疾頭痛消腫毒排膿潤 毛髮 大 明 芒消 别 録 氣味辛苦大寒無毒 權曰鹹 有小毒 主治五臟積聚久熱胃閉除邪氣破留血腹中痰實 結搏通經脈利大小便及月水破五淋推陳致新 别 録 下瘰癧黄疸病時疾壅熱能散惡血墮胎傅膝瘡 甄 權 馬牙消 宋嘉 祐 氣味甘大寒無毒 時珍曰鹹㣲 甘即英消也 主治除五臟積熱伏氣 甄 權 末篩㸃眼赤去赤腫障瞖 濇淚痛亦入㸃眼藥中用 大 明 功同芒消 時 珍 發明 成無已曰内經云鹹味下泄為陰又云鹹以耎 之熱淫于内治以鹹寒氣堅者以鹹耎之熱盛 者以寒消之故張仲景大䧟胸湯大承氣湯調胃承 氣湯皆用芒消以軟堅去實熱結不至堅者不可用 也好古曰本草云朴消味辛是辛以潤腎燥也今人 不用辛字只用鹹字鹹能耎堅也其義皆是本草言 芒消利小便而墮胎然傷寒妊娠可下者用此兼大 黄引之直入大腹潤燥耎堅瀉熱而母子俱安經云 有故無殞亦無殞也此之謂歟以在下言之則便溺 俱陰以前後言之則前氣後血以腎言之總主大小 便難溺濇袐結俱為水少火盛經云熱淫於内治以 鹹寒佐之以苦故用芒消大黄相須為使也元素曰 芒消氣薄味厚沈而降陰也其用有三去實熱一也 滌腸中宿垢二也破堅積熱塊三也孕婦惟三四月 及七八月不可用餘皆無妨宗奭曰朴消是初得一 煎而成者其味酷濇所以力𦂳急而不和治食鱠不 消以此蕩逐之芒消是朴消淋過鍊成故其性和緩 故今多用治傷寒時珍曰朴消澄下消之粗者也其 質重濁芒消牙消結於上消之精者也其質清明甜 消風化消則又芒消牙消之去氣味而甘緩輕爽者 也故朴消止可施於鹵莽之人及傅塗之藥若湯散 服餌必須芒消牙消為佳張仲景傷寒論只用芒消 不用朴消正此義也消稟太陰之精水之子也氣寒 味鹹走血而潤下蕩滌三焦膓胃實熱陽强之病乃 折治火邪藥也唐時臘日賜郡臣紫雪紅雪碧雪皆 用此消鍊成者通治積熱諸病冇神效貴在用者中 的 爾 附方 舊十七新 一十五 紫雪 療傷寒温瘧一切積熱煩熱狂 易呌走瘴疫毒癘卒死脚氣五 尸五疰心腹諸疾㽲刺切痛解諸熱毒邪熱發黄蠱 毒鬼魅野道熱毒小兒驚癎百病黄金一百兩石膏 寒水石滑石慈石各三斤搗碎水一斛煑四斗去滓 入犀角屑羚羊角青木香沈香各五兩𤣥參洗焙升 麻各一斤甘草炒八兩丁香一兩入前汁中煑取一 斗五升去滓入鍊朴消十斤消石三十二兩於藥汁 中㣲火煎之栁木不住攪至水氣欲盡傾水盆中待 欲凝入麝香一兩二錢半硃砂末三兩攪匀収之毎 服一二錢凉水服臨時加 减甚者一兩 和濟局方 紅雪 治煩熱消宿食解酒 毒開三焦利五臟除 毒熱破積滯治傷寒狂燥胃爛發狂温瘴脚氣黄疸 頭痛目昏鼻塞口瘡喉痺重舌腸癰等病用川朴消 十斤鍊去滓羚羊角屑黄斤升麻各三兩人參赤芍 藥㯽榔枳殻麩炒生甘草淡竹葉木香各二兩木通 巵子葛根桑白皮大青藍葉各一兩半蘇方木六兩 並剉片水二斗五升煎至九升去滓濾過煎沸下消 不住手攪待水氣將盡傾入器中欲凝下朱砂一兩 麝香半兩經宿成雪每服一二錢新汲水調下欲行 則熱湯化服一 兩 和劑方 碧雪 治一切積熱天行時疾發狂昏 憒或咽喉腫塞口舌生瘡心中 煩燥或大小便不通胃火諸病朴消 消馬牙消消 石石膏水飛寒水石水飛各一斤以甘草一斤煎水 五升入諸藥同煎不住手攪令消鎔得所入青黛一 斤和匀傾盆内經宿結成雪為末每含嚥或吹之或 水調服二三錢欲通利則 熱水服一兩 和劑局方 凉膈驅積 王旻山人甘露 飲治熱壅凉胸 膈驅積滯蜀 消末一大斤用蜜十二兩冬加一兩 和匀入新竹筒内半筒已上即止不得令滿却入炊 甑中令有藥處在飯内其虚處出其上蒸之飯熟取 出綿濾入瓷鉢中竹箆欖勿停手待凝收入瓷盒每 臥時含半匙漸漸嚥之如要通 轉即多服之 劉禹錫傳信方 乳石發動 煩悶 消 蜜水調服 一錢日三服 聖惠方 骨蒸熱病 消末水服方寸匕 日二服良 干金方 腹中痞 塊 皮消一兩獨蒜一箇大黄末八分搗作 餅貼于患處以消為度 邵氏經驗方 食物過飽 不消遂成痞膈馬牙消一兩呉茱茰半斤煎汁投消 乗熱服之良久未轉更進一服立效竇羣在常州此 方得効也 經驗方 闗格不通 大小便閉脹欲死兩三日則殺 人 消三兩泡湯一升服取吐 即通方 百一 小便不通 白花散用芒消三錢茴 香酒下 簡要濟衆方 時氣頭痛 朴消末二兩生油調 塗頂上 聖惠方 赤眼腫痛 朴消置豆腐上蒸化 取汁收㸃 簡便方 風眼赤爛 明浄皮消一盞水二盌煎化露一夜濾浄 澄清朝夕洗日三日其紅即消雖半世者 亦愈也方楊 誠經驗 退瞖明目 白龍散用馬牙消光浄者厚 紙裹實安在懐内著肉養一 百二十日研粉入少龍腦不計年嵗深逺眼生瞖膜 逺視不明但朣人不破散者並宜日㸃之 經驗方 諸眼障瞖 牙消十兩湯泡汁厚紙濾過瓦器熬乾置 地上一夜入飛炒黄丹一兩麝香半分再 羅過入腦子日 㸃 濟急仙方 逐月洗眼 消六錢水一盞六分澄 清依法洗日至一年眼如 童子也正月初三二月初八三月初四四月初四五 月初五六月初四七月初三八月初一九月十三十 月十三十一月十六十 二月初五日 聖惠方 牙齒疼痛 皂莢濃漿同朴消 煎化淋於石上待 成霜擦之 普濟方 食蟹齦腫 朴消傅之即 消 普濟方 喉痺腫痛 外臺用 朴消一 兩細細含咽立効或加丹砂一錢之 氣塞不通加生甘草末二錢半吹 小兒重舌 馬牙 消塗 於舌上下日 三 姚和衆 口舌生瘡 朴消含之良 孫真人方 小兒鵞口 馬牙 消擦 舌上日五度 簡要濟衆 豌豆毒瘡 未成膿者豬膽汁和 芒消末塗之 梅師 代指腫 痛 芒消煎湯漬 之 聖惠方 火熖丹毒 水調 消末 塗之 梅師 一切風疹 水 煑 消湯拭 之 梅師 漆瘡作痒 消湯塗 之 千金 灸瘡飛蝶 因艾灸火 瘡痂退落 瘡内鮮肉片子飛如蝶狀騰空飛去痛不可言是血 肉俱熱怪病也用朴消大黄各半兩為末水調下微 利即愈疾夏 子益竒 方 婦人難産 消末二錢童子小便溫 服無不効者 信効方 死 胎不下 方同上豐城曾尉有猫孕五子一子已生四 子死腹中用此灌之即下又治一牛亦下 信効 方 女人紥足 脱骨湯用杏仁一錢桑白皮四錢水 五盌新瓶煎三盌入朴消五錢乳香 一錢封口煎化置足於上先熏后洗三日 一作十餘次后軟若束綿也 闔閣事宜 風化消修治 時珍曰以 消於風日中消盡水氣自 成輕飄白粉也或以瓷瓶盛挂簷下待 消滲出瓶外刮下收之别有甜𤓰盛消滲出 刮收者或黄牯牛膽收消刮取皆非甜消也 主治上焦風熱小兒驚熱膈痰清肺解暑以人乳和 塗去眼瞼赤腫及頭面暴熱腫痛煎黄連㸃赤目 時 珍 發明 時珍曰風化消甘緩輕浮故 治上焦心肺痰熱而不泄利 𤣥明粉 藥性 釋名白龍粉 時珍曰𤣥水之色也明瑩澈 也御藥院方謂之白龍粉 修治 時珍曰制法用白浄朴消十斤長流水一石煎 化去滓星月下露一夜去水取消每一斗用蘿 蔔一斤切片同煮熟濾浄再露一夜取出每消一斤 用甘草一兩同煎去滓再露一夜取出以大沙罐一 箇築實盛之鹽泥固濟厚半寸不蓋口置爐中以炭 火十斤從文至武煆之待沸定以瓦一片蓋口仍前 固濟再以十五斤頂火煆之放冷一伏時取出隔紙 安地上盆覆三日出火毒研末每一斤入生甘草末 一兩炙甘草末一 兩和匀瓶收用 氣味辛甘冷無毒主治心熱煩躁并五臟宿滯癥結 甄 權 明目退膈上虛熱消腫毒 大 明 發明 杲曰𤣥明粉沈也陰也其用有二去胃中之實 熱蕩腸中之宿垢大抵用此以代盆消耳𤣥明 粉𫝊曰唐明皇帝聞終南山道士劉𤣥真服食多壽 乃詔而問之𤣥真曰臣按仙經修鍊朴消號𤣥明粉 止服此方遂無病長生其藥無滓性温陰中有陽能 除一百二十種疾生餌尚能救急難性命何况修鍊 長服益精壯氣助陽證陰不拘丈夫婦入幼稚襁褓 不問四時冷熱一切熱毒風冷痃癖氣脹滿五勞七 傷骨蒸傳尸頭痛煩熱五内氣塞大小腸不通三焦 熱淋疰忤欬𠻳嘔逆口苦舌乾咽喉閉塞驚悸徤忘 營衛不調中酒中鱠飲食過度腰膝泠痛手足酸痺 乆冷乆熱四肢壅塞背膊拘急目昏眩運乆視無力 腸風痔病血癖不調婦人産后小兒疳氣陰毒傷寒 表裏疫癘此藥乆服令人悦澤開關徤脾駐顔明目 輕身延壽功効不可具載但用一兩分為十二服臨 時酌量加減似覺壅熱傷寒頭痛鼻塞四肢不舉飲 食不下煩悶氣脹須通瀉求安者即看年紀髙下用 藥二錢半或半兩以桃花煎湯下為使最上次用葱 湯下如未通以沸湯投之即效或食諸魚藕菜飲食 諸毒藥用葱白湯調服二錢毒物立泄下若女人身 懐六甲長服安胎生子亦無瘡腫疾病若要㣲暢不 閉塞但長服之稍稍得力朝服夕應不搜刮人五臟 怡怡自泰其藥初服時每日空腹酒飲茶湯任下二 錢七良乆更下三錢七七日内常㣲泄利黄黒水涎 沫等此是搜淘諸疾根本出去勿用畏之七日后漸 知腹内暖稍食下氣長服除故養新氣血日安用大 麻子湯下為使惟忌苦參詳見太陰經中好古曰𤣥 明粉治陰毒一切非伏陽在内不可用若用治真陰 毒殺人甚速震亨曰𤣥明粉火煆而成其性當温曰 長服乆服輕身固胎駐顔益壽大能補益豈理也哉 予親見一二朋友不信予言而亡故書以為戒時珍 曰神農本草言朴消鍊餌服之輕身神仙蓋方士竄 入之言後人因此制為𤣥明粉煆煉多偏佐以甘草 去其鹹寒之毒遇有三焦腸胃實熱積滯少年氣壯 者量與服之亦有速効若脾胃虚冷 及陰虚火動者服之是速其咎矣 附方 新 三 熱厥氣痛 𤣥明粉三錢熱童 尿調下 集簡方 傷寒發狂 𤣥明 粉二 錢朱砂一錢末之冷 水服 傷寒藴要 鼻血不止 𤣥明粉二錢 水服 聖濟 消石 本經 上品 釋名 消 别 録 苦消 甄 權 熖消 土 宿 火消 綱 目 地霜 蜀 本 生消 宋 本 北帝𤣥珠 志曰以其消化諸石故名消石初煎鍊時 有細芒而狀若朴消故有芒消之號不與 朴消及别録 消同類宗奭曰消石是再煎煉時取 去芒消凝結在下者精英既去但餘滓如石而已入 藥功力亦緩惟能發烟火權曰芒消一作苦消言其 味苦也時珍曰消石丹爐家用制五金入石銀工家 用化金銀兵家用作烽燧火藥得火即熖起故有諸 名狐剛子鍊粉圖謂之北帝𤣥珠開寳本草重出生 消 消今併為 一並詳下文 集解 别録曰消石生益州山谷及武都隴西西羌采 無時𢎞景曰消石療病與朴消相似仙經用此 消化諸石今無真識此者或云與朴消同山所以朴 消一名消石朴也又云一名 消今芒消乃是煉朴 消作之並未覈研其驗有人得一種物色與朴消大 同小異朏朏如握鹽雪以火燒之紫青烟起云是真 消石也今宕昌以北諸山有鹹土處皆有之志曰此 即地霜也所在山澤冬月地上有霜掃取以水淋汁 後乃煎煉而成狀如釵脚好者長五分以來陶說多 端蓋由不的識之故也又曰生消石茂州西山岩石 間形塊大小不定色青白采無時時珍曰生消石諸 鹵地皆産之而河北慶陽諸縣及蜀中尤多秋冬間 遍地生白掃取煎煉而成貨者茍且多不潔浄須再 以水煎化傾盆中一夜結成澄在下者狀如朴消又 名生消謂鍊過生出之消也結在上者或有鋒 如 消或有圭稜如馬牙消故消石亦有芒消牙消之 名與朴消之 牙同稱而水火之性則異也崔昉外 丹本草云消石陰石也此非石類乃鹹鹵煎成今呼 熖消河北商城及懷衞界沿河人家刮鹵淋汁煉就 與朴消小異南地不産也昇𤣥子伏永圖云消石生 烏塲國其色青白用白石英炙熱㸃上便消入石中 者為真其石出處氣極穢惡飛鳥不能過其上人或 單衣過之身上諸蟲悉化為水能消金石為水服之 長生以形若鵞管者佳謹按昇𤣥子所說似與今之 消石不同而姚寛西溪叢話以其說為真正消石豈 外國所産與中國異耶抑别一種耶當俟博物者訂 正 正誤 𢎞景曰神農本經無 消只有消石一名 消 名醫别録乃出 消療與消石同疑即消石也 舊出寜州黄白粒大味極辛苦今醫家多用煑煉作 色者全白粒細而味不甚烈皇甫士安言無朴消可 用消石消石生山之陰鹽之膽也取石脾與消石以 水煮之一斛得三斗正白如雪以水投中即消故名 消石其味苦無毒主消渴熱中止煩滿三月采於赤 山朴消者亦生山之陰有鹽鹹苦之水則朴消生於 其陽其味苦無毒其色黄白主療熱腹中飽脹養胃 消穀去邪氣亦得水而消其療與消石小異按如此 說是取芒消合煮更成為真消石但不知石脾是何 物也以朴消作 消者用煖湯淋汁煑之著木盆中 經宿即成矣今益州人復鍊礬石作消石絶柔白而 味猶是礬爾又曰朴消今出益州北部汶山郡西川 蠶陵二縣界生山厓上色多青白亦雜黒斑土人擇 取白軟者以當消石用之當燒令汁沸出狀如礬石 也藏器曰石脾芒消消石並出西戎鹵地鹹水結成 㳟曰朴消有縱理縵理二種用之無别其白軟者朴 消苗也虚軟少力鍊為消石所得不多以當消石功 力大劣也又曰消石即是 消朴消一名消石朴今 煉粗惡朴消取汁煎作芒消即是消石别録復出 消誤矣晉宋古方多用消石少用芒消近代諸醫但 用 消尠言消石理既明白不合重出頌曰舊說謂 朴消芒消消石三物同種初采得苖以水淋汁煎成 者為朴消一名消石朴又煉朴消或地霜而成堅白 如石者為消石一名 消又取朴消淋汁煉煎結成 有細 者為芒消雖一體異名而修煉之法既殊則 主治之功亦别然本經所載疑是二種今醫方所用 亦不能究但以未煉成塊㣲青色者為朴消煉成盆 中有 者為芒消亦謂之盆消芒消之底澄凝者為 消石朴消力緊芒消次之消石更緩未知孰是蘇㳟 言晉宋古方多用消石少用 消按張仲景傷寒論 承氣䧟胸皆用 消葛洪肘后方傷寒時氣亦多用 芒消惟治食鱠不化云無朴消用 消代之是晉宋 以前通用朴消芒消矣胡洽方十棗湯用 消大五 飲丸用消石並云無消石用 消是梁隋間通用 消消石矣以此言之朴消消石為精芒消為粗故陶 氏引皇甫士安之言為證是消石當時已難得其真 故方書通以相代矣又古方金石凌法用朴消消石 芒消馬牙消四種相參次第下之方出唐世不知當 時如何分别也又南方醫人著消說云本草有朴消 消石 消而無馬牙消諸家所注三種竟無斷决或 古芒消消石是一物不合重出或言煎煉朴消經宿 盆中有細芒為芒消或言馬牙消自是一物今諸消 之體各異理亦易明而惑乃如此朴消味苦而㣲鹹 出蜀郡者瑩白如氷雪内地者小黑皆蘇脆易碎風 吹之則結霜冺冺如粉熬之烊沸亦可鎔鑄以水合 甘草猪膽煮至减半投大盆中又下凝水石屑同漬 一宿則凝結如白石英者 消也掃地霜煎煉而成 試竹上如解鹽而味辛苦燒之成熖都盡者消石也 能消金石又性畏火而能制諸石使拒火亦天地之 神物也牙消即是 消也又有生消不因煑煉而成 亦出蜀道類朴消而小堅也其論雖辨然與古人所 說殊别亦未可全信也好古曰消石者消之總名也 但不經火者謂之生消朴消經火者謂之芒消盆消 時珍曰諸消自晉唐以來諸家皆執名而猜都無定 見惟馬志開寳本草以消石為地霜煉成而芒消馬 牙消是朴消煉出者一言足破諸家之惑矣諸家蓋 因消石一名芒消朴消一名消石朴之名相混遂致 費辨不决而不知消有水火二種形質雖同性氣逈 别也惟神農本經朴消消石二條為正其别録 消 嘉祐馬牙消開寳生消俱係多出今並歸併之神農 所列朴消即水消也有二種煎煉結出細芒者為芒 消結出馬牙者為牙消其凝底成塊者通為朴消其 氣味皆鹹而寒神農所列消石即火消也亦有二種 煎煉結出細芒者亦名芒消結出馬牙者亦名牙消 又名生消其凝底成塊者通為消石其氣味皆辛苦 而大温二消皆有芒消牙消之稱故古方有相代之 說自唐宋以下所用芒消牙消皆是水消也南醫所 辨雖明而以凝水石猪膽煎成者為芒消則誤矣今 通正其誤其石脾一名消石者 造成假消石也見後石脾下 修治 大明曰真消石栁枝湯煎三周時如湯少即加 熱者伏火即止斆曰凡使消石先研如粉用雞 腸菜柏子仁共二十五箇和作一處丸如小帝珠子 以瓷瓶子於五斤火中煅赤投消石四兩于瓶内連 投藥丸入瓶自然伏火也抱朴子曰能消柔五金化 七十二石為水制之須用地蓮子猪牙皂角苦參南 星巴豆漢防己晚蠶砂時珍 曰溶化投甘草入内即伏火 消石氣味苦寒無毒 别鍊曰辛大寒無毒普曰神農 苦扁鵲甘權曰鹹有小毒時珍 曰辛苦㣲鹹有小毒陰中之陽也得陳皮性踈爽 之才曰火為之使惡苦參苦菜畏女菀杏仁竹葉 主治五臟積熱胃脹閉滌去蓄結飲食推陳致新除 邪氣煉之如膏乆服輕身 本 經 療五臟十二經脈中百 二十疾暴傷寒腹中大熱止煩滿消渴利小便及瘻 蝕瘡天地至神之物能化七十二種石 别 録 破積散堅 治腹脹破血下瘰癧瀉得根出 甄 權 含嚥治喉閉 大 明 治 伏暑傷冷霍亂吐利五腫淋疾女勞黒疸心腸㽲痛 赤眼頭痛牙痛 時 珍 生消氣味苦大寒無毒 時珍曰辛苦 大溫無毒 主治風熱癲癎小兒驚邪瘛瘲風眩頭痛肺壅耳聾 口瘡喉痺咽塞牙頷腫痛目赤熱多眵淚 開 寳 發明 土宿真君曰消石感海鹵之氣所産乃天地至 神之物能寒能熱能滑能濇能辛能苦能酸能 鹹入地千年其色不變七十二石化而為水制服草 木柔潤五金制煉八石雖大丹亦不捨此也時珍曰 土宿所說乃消石神化之妙别録列於朴消之下誤 矣朴消屬水味鹹而氣寒其性下走不能上升陰中 之陰也故惟蕩滌腸胃積滯折治三焦邪火消石屬 火味辛帶苦㣲鹹而氣大溫其性上升水中之火也 故能破積散堅治諸熱病升散三焦火鬱調和臟腑 虚寒與硫黃同用則配類二氣均調陰陽有升降水 火之功治冷熱緩急之病煆制礞石則除積滯痰飲 蓋硫黄之性煖而利其性下行消石之性暖而散其 性上行礞石之性寒而下消石之性暖而上一升一 降一陰一陽此制方之妙也今兵家造烽火銃機等 物用消石者直入雲漢其性升可知矣雷公炮炙論 序云腦痛欲死鼻投消末是亦取其上升辛散乃從 治之義本經言其寒别録言其大寒正與龍腦性寒 之誤相似凡辛苦物未有大寒者况此物得火則熖 生與樟腦火酒之性同安有性寒大寒之理哉史記 倉公𫝊云菑川王美人懐子不乳來召淳于意意往 飲以莨𦿆藥一撮以酒飲之旋乳意復胗其脈躁躁 者有餘病即飲以消石一劑出血如豆比五六枚而 安此去自 結之驗也 附方 新十 四 頭痛欲死 消石末吹鼻内 即愈 炮炙論 諸心腹痛 熖消 雄黄 各一錢研細末每㸃少許入 皆内名火龍丹 集𤣥方 腰腹諸痛 方同 上 赤眼腫 痛 消石末臥時以銅筯㸃黍米大入目 皆至旦以鹽水洗去之 聖惠方 眼目障瞖 男 女 内外障瞖或三五箇月不見効者一㸃復明好熖消 一兩銅器鎔化入飛過黄丹二分片腦二分銅匙急 抄入鑵内收之每㸃少許其効如神兖州朱秀才忽 不見物朝夕拜天因夢神傳此方㸃之而愈 張三 丰仙 方 風熱喉痺 及纒喉風病玉鑰匙用熖消一兩半 白殭蠶一錢硼砂半兩腦子一字為 末吹之 三因方 重舌鵝口 竹瀝同熖消 㸃之 普濟 伏暑瀉痢 及腸風 下血或 酒毒下血一服見効逺年者不過三服消石舶上硫 黄各一兩白礬滑石半兩飛麫四兩為末滴水丸梧 子大每新汲水下三五十 丸名甘露丸 普濟方 五種淋疾 勞淋血淋熱淋便 氣淋石淋及小 不通至甚者透格㪚用消石一兩不夾泥土雪白者 生研為末每服二錢各依湯使勞淋勞倦虚損小便 不出小腹急痛葵子末煎湯下通後便須服補虚丸 散小便不出時下血疼痛滿急熱淋小便熱赤色臍 下急痛並用冷水調下氣淋小腹滿急尿後常有餘 瀝木通煎湯下石淋莖内痛尿不能出内引小腹膨 脹急痛尿下砂石令人悶絶將藥末先入銚内隔紙 炒至紙焦為度再研用温水調下小便不通小麥湯 下卒患諸淋只以冷水下並空心調藥 使消如水乃服之 沈存中靈苑方 蛟龍癥病 方 見 雄黄發 明下 服石發瘡 疼不可忍用紙圏圍之中心填消 石令滿以匙抄水淋之覺不熱痛 即止集兵 部手 發背初起 惡寒嗇嗇或已生瘡腫隱疹消 石三兩暖水一升泡化青布摺 三重温搨赤處熱即換 頻易取瘥 外臺秘要 女勞黑疸 仲景曰黄家口晡 發熱及惡寒此為 女勞得之膀胱急少腹滿身盡黄額上黑足下熱因 作黑疸腹脹如水大便黑時溏非水也腹滿者難治 消石礬石燒等分為末以大麥溺汁和服方寸匕日 三病隨大小便去小便黄大便黒是其候也 金匱 手足不遂 大風及丹石熱風不遂用消石一兩生烏 麻油二斤置鐺中以土墼蓋口紙泥固濟 火煎初時氣腥熟則氣香更以生麻油二升合煎得 所收不津器中服時坐室中重作小紙屋然火於内 服一大合發汗力肚者日二服三七日頭面 疱瘡皆減也然必以火為使 波羅門僧方 硇砂 硇音磽 唐本草 釋名䃩砂 音 硇 狄鹽 日 華 北庭砂 四 聲 氣砂 圖 經 透骨將軍 土 宿 時珍曰硇砂性毒服之使人硇亂故曰硇砂狄人以 當鹽食土宿本草云硇性透物五金籍之以為先鋒 故號為透骨將軍炳曰生北 庭者為上人呼為北庭砂 解集 恭曰硇砂出西戎形如牙消光浄者良頌曰今 西凉夏國及河東陜西近邉州郡亦有之然西 戎來者顆塊光明大者有如拳重三五兩小者如指 面入藥最緊邊界出者雜碎如麻豆粒又夾砂石用 之須水飛澄去土石訖亦無力彼人謂之氣砂時珍 曰硇砂亦消石之類乃鹵液所結出于青海與月華 相射而生附鹽而成質北人采取淋鍊而成狀如鹽 塊以白浄者為良其性至透用黝鑵盛懸火上則常 乾或加乾薑同收亦良若近冷及得濕即化為水或 滲失也一統志云臨洮蘭縣有洞出硇砂張匡鄴行 程記云髙昌北庭山中常有烟氣涌起而無雲霧至 夕光熖若炬火照見禽鼠皆赤色謂之火熖山采硇 砂者乗木屐取之若皮底即 焦矣北庭即今西域火州也 修治 宗奭曰凡用須水飛過去塵穢入瓷器中重湯 煑乾則殺其毒時珍曰今時人多用水飛浄醋 煮乾如霜 刮下用之 氣味鹹苦辛温有毒 㳟曰不宜多服柔金銀可為銲 藥權曰酸鹹有大毒能消五金 八石腐壞人腸胃生食之化人心為血中其毒者生 緑豆研汁飲一二升解之畏漿水忌羊血大明曰辛 酸暖無毒畏一切酸凡修治用黄丹石灰作櫃煆赤 使用並無毒世人自疑爛肉而人被刀刅所傷以之 罨𫝊當時生痂藏器曰其性大熱服之有暴熱損髮 云温者誤也抱朴子曰伏硇藥甚多牡蠣海螵蛸晚 蠶砂羊𢎞骨河豚魚膠魚腥草蘿蔔獨帚卷柏羊蹄 商陸冬𤓰半躑躅蒼耳烏梅斆曰硇過赤鬚汞留金 鼎 主治積聚破結血止痛下氣療欬嗽宿冷去惡肉生 好肌爛胎亦入驢馬藥用 唐 本 主婦人丈夫羸瘦積病 血氣不調腸鳴飲食不消腰脚痛冷痃癖痰飲喉中 結氣反胃吐水令人能食肥徤 藏 器 除冷病大益陽事 甄 權 補水臟煖子宫消瘀血宿食不消食肉飽脹夜多 小便丈夫腰胯酸重四肢不任婦人血氣疼痛氣塊 痃癖及血崩帶下惡瘡息肉傅金瘡生肉 大 明 去目瞖 弩肉 宗 奭 消内積 好 古 治噎膈癥瘕積痢骨哽除痣黶疣 贅 時 珍 發明 藏器曰一飛為酸砂二飛為伏翼三飛為定精 色如鵞兒黄入諸補藥為丸服之有暴熱頌曰 此藥近出唐世而方書著古人單服一味伏火作丸 子亦有兼硫黄馬牙消輩合弭者不知方出何時殊 非古法此物本攻積聚熱而有毒多服腐壊人腸胃 生用又能化人心為血固非平居可餌者而西土人 用淹肉炙以當鹽食之無害蓋積習之久自不毒也 宗奭曰金銀有偽投硇砂鍋中偽物盡消化况人腹 中有久積豈不腐漬元素曰硇砂破堅癖不可獨用 須入羣隊藥中用之時珍曰硇砂大熱有毒之物噎 膈反胃積塊肉癥之病用之則有神功蓋此疾皆起 於七情飲食所致痰氣鬱結遂成有形妨礙道路吐 食痛脹非此物化消豈能去之其性善爛金銀銅錫 庖人煑硬肉入硇砂少許即爛可以類推矣所謂化 人心為血者亦甚言其不可多服爾張果玉洞要訣 云北庭砂秉陰石之氣含陽毒之精能化五金八石 去穢益陽其功甚著力並硫黄獨孤滔丹房鑑源云 硇砂性有大毒為五金之賊有沈冷之疾則可服之 疾减便止多服則成擁塞癰腫二說甚明而唐宋醫 方乃有單服之法蓋欲得其助陽以縱欲而不虞其 損陰以發禍也其方唐愼㣲已收附 本草後今亦存之以備考者知警 附方 舊四新 二十四 服食法 硇砂丸硇砂不計多少入罐子 内上面更坐罐子一箇紙筋白 土上下通泥了晒乾上面罐子内盛水以蒼耳乾葉 為末鋪頭蓋底以火燒之火盡旋添火水盡旋添水 從辰初起至戌一伏時住火勿動次日取出研米醋 麫糊和丸梧子大每服四五丸溫酒或米飲下並無 忌乆服進食無 痰 經驗方 元臟虚冷 氣攻臍腹疼痛用硇砂一 兩以纎霞草末二兩和匀 用小砂罐不固濟慢火燒赤乃入硇在罐内不蓋口 加項火一秤待火盡爐寒取出用川烏頭去皮臍生 研末二兩和匀湯浸蒸餅丸梧子大每服 三丸木香湯醋湯任下日一服 陳㢲方 腎臟積冷 氣攻心腹疼痛面青足冷硇砂二兩桃仁一兩去皮 酒一小盞煎硇十餘沸去砂石入桃仁泥旋旋煎成 膏蒸餅和丸梧子大每熟 酒下二十丸 聖惠方 積年氣塊 臍腹痛疼硇砂 醋煑二兩木𤓰 三枚切須去瓤入硇在内盌盛於日中晒至𤓰爛研 匀以米醋五升煎如稀餳宻收用時旋以附子末和 丸梧子大熱酒化 下一丸 聖惠方 痃癖癥塊 硇砂丸治痃癖癥塊煖 水臟殺三蟲婦人血氣 子宫冷臘月收桑條灰淋去苦汁日乾每硇砂一兩 用水三兩以水化硇拌灰乾濕得所以瓶盛灰半寸 入硇於内以灰填蓋固濟文武火煆赤冷定取出研 以箕鋪紙三重安藥於上以熱水淋之㚗待硇味盡 即止以鉢盛汁於熱灰火中養之常令魚眼沸待汁 乾入瓶再煆一食頃取出重研以粟飯和丸繰豆大 每空心酒下五丸病 去即止 聖惠方 噎膈反胃 鄧才清興用北庭砂 二錢水和蕎麥麫色 之煆焦待冷取中間濕者焙乾一錢入㯽榔二錢丁 香二箇研匀每服七厘燒酒送下日三服愈即止後 喫白粥半月仍服助胃丸藥兩孫天仁集效方用北 庭砂二兩一兩用人言末一 同入罐内文武火升 三炷香取出燈盞上末一兩以黄丹末一兩同入罐 内如上法升過取末用桑灰霜一兩研匀每服三分 燒酒下愈即止湯又方平胃散各一錢入硇砂生薑 各五分為末沸 㸃服二錢當吐出黑物如石屢驗 一切積痢 靈砂丹用硇砂硃砂各二錢半為末用黄 蠟半兩巴豆仁三七粒去膜同入石器内 重湯煮一伏時候豆紫色為度去二七粒止將一七 粒同二砂研匀溶蠟和收每旋丸緑豆大或三丸五 丸淡薑湯下 本事方 月水不通 臍腹積聚疼痛硇砂一兩皂 角五挺去皮子剉為末以頭 醋一大盞熬膏入陳橘皮末三兩搗三百 杵丸梧子大每溫酒下五丸 聖惠方 死胎不下 硇砂當歸各半兩為末分作二服溫酒 調下如人行五里再一服 瑞竹草方 喉痺口噤 硇 砂 馬牙消等分研匀 㸃之 聖濟方 懸癰卒腫 硇砂半兩綿裹含之 嚥津即安 聖惠方 牙 齒腫痛 老鼠一箇去皮以硇砂淹擦三日肉爛化盡 取骨瓦上焙乾為末入樟腦一錢蟾酥二分 每以少許㸃牙根上 立止 孫氏集效方 偏頭風痛 硇砂末一分水潤豉 心一分搗丸皂子大 綿色露出一頭隨左右 内鼻中立効 聖惠方 損目生瘀 赤肉弩出不退杏 仁百箇蒸熟去皮 尖研濾取浄汁入硇砂末一錢水 煑化日㸃一二次自落 普濟方 鼻中息肉 硇砂㸃 之即落 霞白飛 方 鼻中毛出 晝夜可長一二尺漸漸粗圓如䋲 痛不可忍摘去復生此因食猪羊 血過多致用生乳吞硇砂各一兩為末飯丸梧子大 每空心臨臥各服十丸水下自然退落 夏子益竒 疾 方 魚骨哽咽 硇砂少許嚼嚥立 下 外臺秘要 蚰蜒入耳 硇砂膽礬 等分為末 每吹一字䖝化 為水 聖濟録 割甲侵肉 乆不瘥硇砂礬石為末裹 之以瘥為度 外臺秘要 蠍蠆叮螫 水調硇砂塗之 立愈 千金方 代指腫痛 唾和白硇砂以 麫作盌子套指 入内一日瘥 千金方 面上疣目 硇砂硼砂鐵鏽麝香等分 研搽三次自落 集效方 疔 瘡腫毒 好硇砂雄黄等分研以銀箆刺破瘡口擠去 惡血安藥一豆入内抵花貼住即効毒氣入 腹嘔吐者服謢心 散 瑞竹堂方 疝氣卵腫 脹痛不可忍念珠丸用 硇砂乳香各二錢黄蠟 一兩研溶和丸分作一百單八丸以綿縫露一夜次 日取出蛤粉為衣每用一丸乳香湯吞下日二服取 效方本 事 諸勞久𠻳 方見獸 部下 張實之曰原本硇字皆 作硇从勹悞今改从 蓬砂 日華 釋名硼砂 日 華 盆砂 時珍曰名義未解一作硼砂或云 鍊出盆中結成謂之盆砂如盆消 之義 也 集解 頌曰硼砂出南海其狀甚光瑩亦有極大塊者 諸方稀用可銲金銀宗奭曰南畨者色重褐其 味和入藥其効速西戎者其色白其味焦入藥其功 緩時珍曰硼砂生西南畨有黄白二種西者白如明 礬南者黄如桃膠皆是煉結成如硇砂之類西者柔 物去垢殺五金與消石同功用與砒石相得者也 氣味苦辛暖無毒 頌曰溫平時珍曰甘㣲鹹凉無毒 獨孤滔曰制汞啞銅結砂子土宿 真君曰知母鵞不食草蕓薹紫蘇甑帶何 首烏皆能伏硼砂同砒石煆過有變化 主治消痰止嗽破瘕結喉痺 大 明 上焦痰熱生津液去 口氣消障瞖除噎膈反胃積塊結瘀肉陰㿉骨哽惡 瘡及口齒諸病 時 珍 發明 頌曰今醫家用硼砂治咽喉最為要切宗奭曰 含化嚥津治喉中腫痛膈上痰熱初覺便治不 能成喉痺亦緩取效可也時珍曰硼砂味甘㣲鹹而 氣凉色白而質輕故能去胸膈上焦之熱素問云熱 淫於内治以鹹寒以甘緩之是也其性能柔五金而 去垢膩故治噎膈積聚骨哽結核惡肉陰㿉用之者 取其柔物也治痰熱眼目障瞖用之者取其去垢也 洪邁夷堅志云鄱陽汪友良因食誤吞一骨哽于咽 中百計不下恍惚夢一朱衣人曰惟南蓬砂最妙遂 取一塊含化嚥汁脫然而失此軟堅之徵也日華言 其苦辛 暖誤矣 附方 新十 四 鼻血不止 硼砂一錢水服 立止 集簡方 勞瘵有蟲 硼砂 硇砂 兔屎等分為末蜜丸梧子大每服七丸生甘草一分 新水一鍾揉汁送下自朔至望五更時令病人勿言 服之韞乾 坤秘 木舌腫强 硼砂末生薑片蘸楷 少時即消 普濟方 咽喉糓賊 腫痛蓬砂牙消等分為末 蜜和半錢含嚥 直指方 咽喉腫痛 破棺丹用蓬砂 白梅等分搗丸 茨子大每噙化 一丸 經驗方 喉痺牙疳 盆砂末吹並擦 之 集簡方 骨哽在咽 方見 發明 小兒陰㿉 腫大不消硼砂一分水研 塗之大冇效 集𤣥方 飲酒不醉 先服盆砂二錢 妙 相感志 飲食毒物 硼砂四兩甘草四兩真香 油一斤瓶内浸之遇冇毒 者服油一小盞乆浸尤 佳 瑞竹堂經驗方 一切惡瘡 方同 上 弩肉瘀突 南 鵬 砂黄色者一錢片腦少許研 末燈草蘸㸃之 直指方 附錄特蓬殺 拾遺藏器曰味苦寒無毒主折傷内損 瘀血煩悶欲死者酒消服之南人毒箭 中人及深山大蝮傷人速將病者頂上十字釐之出 血水藥末傅之并傅傷處當上下出黄水數升則悶 解俚人重之以竹筒盛帶于腰以防毒箭亦主惡瘡 熱毒癰腫赤白遊風瘻蝕等瘡並水和傅之出賀州 山内石上似碎 石硇砂之類 石硫黄 本經 中品 釋名硫黃 呉 普 黄硇砂 藥 性 黄牙 陽侯 綱 目 將軍 時珍曰 硫秉純 陽火石之精氣而結成性質通硫色賦中黄故名硫 黄含其猛毒為七十二石之將故藥品中號為將軍 外家謂之陽侯亦曰 黄牙又曰黄硇砂 集解 别録曰石硫黄生東海牧牛山谷中及大行河 西山礬石液也普曰或生易陽或生河西或五 色黄是潘水石液也燒金有紫熖八月九月采𢎞景 曰東海郡屬北徐州而箕山亦有今第一出湖南林 邑色如鵞子初出殻者名崑崙黄次出外國從蜀中 來色深而煌煌此云礬石液今南方則無礬石恐不 必爾珣曰廣州記云生崑崙國及波斯國西方明之 境顆塊瑩浄不夾石者良蜀中雅州亦出之光膩甚 好功力不及舶上來者頌曰今惟出南海諸畨嶺外 州郡或有而不甚佳鵞黄者名崑崙黄赤色者名石 亭脂青色者名冬結石半白半黒者名神驚石並不 堪入藥又有一種水硫黄出廣南及資州溪澗水中 流出以茅收取熬出號真珠黄氣腥臭止入瘡藥亦 可煎煉成汁以模寫作器亦如鵞子黄色時珍曰凡 産石硫黄之處必冇温泉作硫黄氣魏書云盤盤國 冇火山山旁皆焦溶流數十里乃凝堅即石硫黄也 張華博物志云西域硫黄出且彌山去髙昌八百里 有山髙數十丈晝則孔中狀如煙夜則如燈光庚辛 玉冊云硫黄有二種石硫黄生南海琉球山中土硫 黄生於廣南以嚼之無聲者為佳舶上倭硫黄亦佳 今人用配消石作烽 燧烟火為軍中要物 修治 斆曰凡使勿用青赤色及半白半青半赤半黒 者自有黄色内瑩浄似物命者貴也凡用四兩 先以龍尾蒿自然汁一鎰東流水三鎰紫背天葵汁 一鎰粟逐子莖汁四件合之攪令匀入坩鍋内用六 乙泥固濟底下將硫黄碎之入鍋中以前汁旋旋添 入火煑汁盡為度再以百部末十兩栁蚛末二斤一 簇草二斤細剉以東流水同硫黄煮二伏時取出去 諸藥用熟甘草湯洗了入鉢研二萬匝用時珍曰凡 用硫黄入丸散用須以蘿蔔剜空入硫在内合定稻 糠火煨熟去其臭氣以紫背浮萍同煮過消其火毒 以皂莢湯淘之去其黒漿一法打碎以絹袋盛用無 灰酒煮三伏時用又消石能化硫為水以竹筒盛硫 埋馬糞中一月亦 成水名硫黄液 氣味酸温有毒 别録曰大熱普曰神農黄帝雷公鹹 有毒醫和扁鵲苦無毒權曰有大毒 以黑錫煎湯解之及食冷猪血珣曰人能制伏歸本 色服之能除百病如有發動宜猪肉鴨羮餘甘子湯 並解之葛洪曰四黄惟陽侯為尊金石煆煉者不可 用惟草木制伏者堪入藥用桑灰益母紫荷波稜天 鹽桑白皮地骨皮車前馬鞭草黄蘗何首烏石葦蕎 麥獨帚地榆蛇牀兔絲萞麻蠶砂或灰或汁皆可伏 之之才曰曽青為之使畏細辛飛廉朴消鐵醋𤣥夀 先生曰硫是礬之液礬是鐵之精慈石是鐵之母故 鐵砂慈石制入硫黄立成紫粉獨孤淊曰 硫能乾汞見五金而黒得水銀則色赤也 主治婦人陰蝕疽痔惡血堅筋骨除頭秃能化金銀 銅鐵竒物 本 經 療心腹積聚邪氣冷癖在脇欬逆上氣 脚冷疼弱無力及鼻衂惡瘡下部 瘡止血殺疥䖝 别 録 治婦人血結 呉 普 下氣治腰腎久冷除冷風頑痺寒 熱生用治疥癬鍊服主虚損泄精 甄 權 壯陽道補筋骨 勞損風勞氣止𠻳殺臟蟲邪魅 大 明 長肌膚益氣力老 人風秘並宜鍊服 李 珣 主虚寒久痢滑泄霍亂補命門 不足陽氣暴絶隂毒傷寒小兒慢驚 時 珍 發明 𢎞景曰俗方用治脚弱及痼冷甚效仙經頗用 之所化竒物並是黄白術及合丹法頌曰古方 未有服餌硫黄者本經所用止於治瘡蝕攻積聚冷 氣脚弱等而近世遂火煉治為常服丸散觀其治煉 服食之法殊無本源非若乳石之有論議節度故服 之其效雖緊而其患更速可不戒之土硫黄辛熱腥 臭止可治疥殺蟲不可服宗奭曰今人治下元虚冷 元氣將絶久患寒泄脾胃虚弱垂命欲盡服之無不 效中病當便已不可盡劑世人蓋知用而為福而不 知其為禍此物損益兼行故也如病熱危急可加丸 數服少則不効仍加附子乾薑桂好古曰如太白丹 來復丹皆用硫黄佐以消石至陽佐以至陰與仲景 白通湯佐以人尿猪膽汁大意相同所以治内傷生 冷外胃暑熱霍亂諸病能去格拒之寒兼有伏陽不 得不爾如無伏陽只是陰虚更不必以陰藥佐之何 也硫黄亦號將軍功能破邪歸正返滯還清挺出陽 精消陰化魄時珍曰硫黄秉純陽之精賦大熱之性 能補命門真火不足且其性雖熱而疎利大腸又與 躁濇者不同蓋亦救危妙藥也但煉制久服則有偏 勝之害况服食者又皆假此縱欲自速其咎於藥何 責焉按孫升談圃云硫黄神仙藥也每嵗三伏日餌 百粒去臟腑積滯有驗但硫黄伏生於石下陽氣溶 液凝結而就其性大熱火煉服之多發背疽方勺泊 宅編云金液丹乃硫黄煉成純陽之物有痼冷者所 宜令夏至人多服之反為大患韓退之作文戒服食 而晚年服硫黄而死可不戒乎夏英公有冷病服硫 黄鍾乳莫之紀極竟以壽終此其禀受與人異也洪 邁夷堅志云唐與正亦知醫能以意治疾呉巡檢病 不得溲臥則微通立則不能涓滴遍用通利藥不效 唐問其平日自制黑錫丹常服因悟曰此必結砂時 硫飛去鉛不死鉛砂入膀胱臥則偏重猶可溲立則 正塞水道故不通取金液丹三百粒分為十服煎瞿 麥湯下鉛得硫氣則化累累水道下病遂愈硫之化 鉛載在經方茍無變通豈能臻妙類編云仁和縣一 吏早衰齒落不已一道人令以生硫黄入猪臟中煮 熟搗丸或入蒸餅丸梧子大隨意服之飲啖倍常步 履輕捷年踰九十猶康徤後醉牛血遂洞泄如金水 尫悴而死内醫官管範云猪肪能制硫黄此用猪臟 尤妙王樞使 亦常服之 附方 舊八新 四十一 硫黄盃 此盃配合造化調理陰陽奪天 地冲和之氣乃水火既濟之方 不冷不熱不緩不急有延年却老之功脫胎換骨之 妙大能清上實下升降陰陽通九竅殺九蟲除夢泄 悦容顔解頭風開胸膈化痰涎明耳目潤肌膚添精 髓蠲疝墜又治婦人血海枯寒赤白帶下其法用瓷 盌以胡桃擦過用無砂石硫黄生溶成汁入明礬少 許則塵垢悉浮以杖掠去緜濾過再入盌溶化傾入 盃内盪成盃取出埋土中一夜木賊打光用之欲紅 入硃砂欲青則入葡蔔研匀同煮成每用熱酒二盃 清早空心温服則百 病皆除無出此方也 紫霞盃 葉石林水雲録云用硫 黄袋盛懸 内以紫背 浮萍同水煮之數十沸取出候乾研末十兩用珍珠 琥珀乳香雄黄硃砂羊起石赤石脂片腦紫粉白芷 甘松三奈木香血竭没藥韶腦安息香各一錢麝香 七分金薄二十片為末入銅杓中慢火溶化以好様 酒盃一箇周圍以粉紙 裹中開一孔傾硫入内旋 轉令匀投冷水中取出每旦盛酒飲二三盃功同上 方昔中書劉景輝因遘勞瘵於大白山中遇一老仙 親授是方服之果愈人能清心寡欲而服此仙縁可 到 也 金液丹 固真氣暖丹田堅筋骨壯陽道除久寒痼 冷補勞傷虚損治男子腰腎久冷心腹積 聚脇下冷痛腹中諸䖝失精遺尿形羸力劣腰膝痛 弱冷風頑痺上氣衂血欬逆寒熱霍亂轉筋虚滑下 利又治痔瘻濕 生瘡下血不止及婦人血結寒熱 隂蝕疽痔等用石硫黄十兩研水用瓷盒盛以水和 赤石脂封口鹽泥固濟日乾地内先埋一小鑵盛水 令滿安盒在内用泥固濟慢火養七日七夜候足加 頂火一斤煆俟冷取出研末毎一兩用蒸餅一兩水寒 浸為丸如梧子大每服三十丸空心米飲服又治傷 身冷脈㣲或吐或利或自汗不止或小便不禁 併宜服之得身熱脈出為度 惠民和劑局方 煖益 腰膝 王方平通靈玉粉散治腰膝煖水臟益顔色其 功不可具載硫黄半斤桑柴灰五斗淋取汁煮 三伏時以鐵匙抄于火上試之伏火即止候乾以大 火煆之如未伏更 以伏為度煆了研末穿地坑一 尺二寸投水於中待水清取和硫末坩鍋内煎如膏 鐵錢抄出細研飯丸麻子大每空心鹽湯下十丸極 有效驗鄉人王昭遂服之年九十顔貌 如童子力倍常人 杜光庭王函方 風毒脚氣 痺 弱 硫黄末三兩鎾乳五升 沸入水煎至三升每服三 合 又法牛乳三升煎一升半以五合調硫黄末一 兩服厚蓋取汗勿見風未汗再服將息調理數日 更服北人用此多效亦可煎為丸服 肘后方 陰 證傷寒 極冷厥逆煩躁腹痛無脈危極甚者舶上硫 黄為末艾湯服三錢就得睡汗出而愈 本 事 方 陰陽二毒 黑龍丹用舶上硫黄一兩栁木槌研二 三日巴豆一兩和殻計箇數用三升鐺 子一口將硫鋪底安豆於上以釅米醋半斤澆之盞 子緊合定醋紙固縫頻以醋潤之文武火熬候豆作 聲可一半為度急將鐺子離火即便入臼中搗細再 以醋和茶脚洗鐺中藥入臼旋下蒸餅搗丸雞頭子 大若是陰毒用椒四十九粒葱白二莖水一盞煎六 分熱吞下一丸陽毒用豆䜴四十九粒葱白一莖水 一盞煎同前吞下不得嚼破經五六日方可服之若 未𫝊入或未及日數不可服有孕婦人吐瀉亦可服 濟博 方 一切冷氣 積塊作痛硫黄熖消各四兩結砂青 皮陳皮各四兩為末糊丸梧子大毎 空心米飲下三 十丸 鮑氏方 元臟乆冷 腹痛虚泄裏急玉粉丹用 生硫黄五兩青鹽一兩細 研以蒸餅丸緑豆大每服五丸空 心熱酒下以食壓之 經驗方 元臟冷泄 腹痛虚 極硫黄 一兩黄蠟化丸梧子大每服五丸新汲水下 一加青鹽二錢蒸餅和丸酒下 普濟方 氣虚暴 泄 日夜三二十行腹痛不止夏月路行備急最妙朝 真丹用硫黄二兩枯礬半兩研細水浸蒸餅丸梧 子大硃砂為衣每服十五丸至二十丸 溫水下或鹽湯任下 孫尚藥秘寳方 伏暑傷冷 二 氣 交錯中脘痞結或泄或嘔或霍亂厥逆二氣丹硫黄 消石等分研末石器炒成沙再研糯米糊丸梧子大 毎服四十丸新井 水下 濟生方 傷暑吐瀉 硫黄滑石等分為末毎 服一錢米飲下即止 救急 良方 霍亂吐瀉 硫黄一兩胡椒五錢為末黄蠟一兩 化丸皂子大每凉水下一丸 聖濟 録 小兒吐瀉 不拘冷熱驚吐反胃一切吐利諸治不 效者二氣散用硫黄半兩水銀二錢半 研不見星每服一宇至半錢生薑水調下其吐立 止或同炒結砂為丸方見靈砂下 錢氏小兒方 反 胃嘔吐 方見 水銀 脾虚下白 脾胃虚冷停水滯氣凝成白 涕下出舶上硫黄一兩研末 炒麪一分同研滴冷熱水丸梧子大 毎米湯下五十丸 楊子建䕶命方 下痢虚寒 硫黄 半兩 箆麻仁七箇為末糊丸梧子大 每服十五丸米飲下 指南方 腸風下血 方見 鯽魚 老人 冷秘 風秘或泄瀉煖元臟除積冷温脾胃進飲食治 心腹一切痃癖冷氣硫黄栁木槌研細半夏湯 七次焙研等分生薑自然汁調蒸餅和杵百下丸梧 子大每服十五丸至二十丸空心溫酒或薑湯下婦 人醋湯下 和劑局方 久瘧不止 鮑氏方用硫黄硃砂等分為 末每服二錢臘茶清發日五 更服當日或大作或不作皆其效也寒多倍硫熱多 倍砂 朱氏方用硫黄臘茶等分為末發日早冷水 服二錢二服效寒 多加硫熱多加茶 酒鼈氣鼈 嗜酒任氣血凝于氣則 為氣鼈嗜酒痼冷敗血 入酒則為血鼈搖頭掉尾大者如鼈小者如錢上侵 人喉下蝕人肛或附脇背或隱腸腹用生硫黄末老 酒調常服之 直指方 欬逆打呃 硫黄燒烟噢之立 止 醫方摘要 頭痛頭風 如神丹光明硫黄消石各一兩細研水 丸芡子大空心嚼一丸茶下 普濟方 腎虚頭痛 聖 惠 方用硫黄一兩胡粉為末飯丸梧子大痛時冷水服 五丸即止 本事方用硫黄末食鹽等分水調生麫 糊丸梧子大每薄荷茶下五丸子普濟方用生硫黄 六錢烏藥四錢為末蒸餅丸梧 大每服三五丸食 後茶 清下 鼻上作痛 上品硫黄末冷水 調搽 澹寮方 酒皶赤鼻 生硫黄 半兩杏 仁二錢輕粉一錢夜夜搽之為瑞竹堂方用舶上硫 黄雞心㯽榔等分片腦少許 末絹色日日擦之加 箆麻油 更妙 鼻面紫風 乃風熱上攻陽明經絡亦治風刺 癮疹舶上硫黄白礬枯等分為末 毎以黄丹少許以津液和 塗之一月見効 宣明方 身面疣目 蠟紙卷硫黄末 少許㸃之焠之 有聲自去 普濟方 癧瘍風病 白色成片以布拭醋摩硫黄附 子塗之或硫黄白礬擦之 集 驗 方 小兒聤耳 硫黄末和蠟作挺挿 之日二易 千金方 小兒口瘡 糜爛生 硫黄水 調塗手心足心効即 洗去 危氏得效方 耳卒聲閉 硫黄雄黄等分研末 綿裹塞耳數日即聞 人語也 千金方 諸瘡弩肉 如蛇出數寸硫黄末一兩 肉上簿之即縮 聖惠方 癰疽 不合 石硫黄粉以筯蘸押入孔 中以瘥為度 外臺祕要 一切惡瘡 真君妙神 散用好硫 黄三兩蕎麥粉二兩為末井水和揑作小餅日乾收 之臨用細研新汲水調傅之痛者即不痛不痛則即 痛而愈方坦 仙皆効 疥瘡有蟲 硫黄末以雞子煎香油 調搽極効 救急良方 頑癬 不愈 傾過銀有蓋罐子入硫黄一兩溶化取起冷 定打開取硫同益研末搽之 孫氏集效方 癘 風有蟲 硫黄末酒調少許飲汁或加 大風子油更好 直指方 女子陰瘡 硫黄 末傅 之瘥乃止 肘后方 玉門寛冷 硫黄煎水頻 洗 心𫝊方 小兒夜啼 硫黄二 錢半鉛 丹二兩研匀瓶固煆過埋土中七日取出 飯丸黍米大毎服二丸冷水下 普濟方 陰濕瘡疱 硫黄傅之日 三 梅師方 石硫赤 别録有 名未用 釋名石亭脂 圖 經 石硫丹 𢎞 景 石流芝 集解 别録曰理如石者生山石間普曰生羌道山谷 時珍曰此即硫黄之多赤者名石亭脂而近世 通呼硫黄為石亭脂亦未考此也按抱朴子云石流 丹石之赤精石硫黄之類也浸溢于涯岸之間其濡 濕者可丸服堅結者可散服五岳皆有而 箕山為多許由巢父服之即石硫芝是矣 氣味苦温無毒 主治婦人帶下止血輕身長年 别 録 壯陽除冷治瘡殺 蟲功同硫黄 時 珍 附方 新 二 赤鼻作痛 紫色石亭脂紅色次之黄色勿用 研末冷水調搽半月絶根 聖濟 録 風濕脚氣 石亭脂生用一兩川烏頭生一兩無名 異二兩為末葱白自然汁和丸梧子大 每服一錢空心淡茶生葱 吞下日一服 瑞竹堂方 石硫青 别録有 名未用 釋名冬結石 别録曰生武都山石間青白色故名時 珍曰此硫黄之多青色者蘇頌圖經言 石亭脂冬結石並不 堪入藥未深考此也 氣味酸温無毒主治療洩益肝氣明目輕身長年 别 録 治瘡殺蟲功同硫黄 時 珍 附録硫黄香 拾遺藏器曰味辛温無毒去惡氣殺蟲 似硫黄而香云出毘南國在扶南南三 十 里 礬石 本經 上品 校正 併入海藥波斯 礬嘉祐栁絮礬 釋名涅石 綱 目 羽涅 本 經 羽澤 别 録 煅枯者名巴石輕白者 名栁絮礬 時珍曰礬者燔也燔石而成也山海經云 女牀之山其陰處多涅石郭璞注云礬石 也楚人名涅石 秦人名為羽涅 集解 别録曰礬石生河西山谷及隴西武都石門采 無時能使鐵為銅𢎞景曰今出益州北部西川 從河西來色青白生者名馬齒礬煉成純白名白礬 蜀人以當消石其黄黑者名雞屎礬不入藥用惟堪 鍍作以合熟銅投苦酒中塗鐵皆作銅色外雖銅色 内質不變㳟曰礬石有五種白礬多入藥用青黒二 礬療疳及瘡黄礬亦療瘡生肉兼染皮絳礬本來緑 色燒之乃絳故名絳礬頌曰礬石初生皆石也采得 燒碎煎煉乃成礬也凡有五種其色各異白礬黄礬 緑礬黑礬絳礬也今白礬出晉州慈州無為州入藥 及染人所用甚多黄礬丹竈家所須亦入藥黒礬惟 出西戎亦謂之皂礬染鬚髸藥用之亦染皮用緑礬 入咽喉口齒藥及染色絳礬燒之則赤今亦稀見又 有礬精礬蝴蝶巴石栁絮礬皆是白礬也煉白礬時 候其極沸盤心有濺溢如物飛出以鐵匕接之作虫 形者礬蝴蝶也但成塊光瑩如水精者礬精也三者 入藥力緊于常礬其㷙煉而成輕虚如綿絮者栁絮 礬其燒汁至盡色白如雪者謂之巴石珣曰波斯大 秦所出白礬色白而瑩浄内有束針文入丹竈家功 力逾於河西石門者近日文州諸畨往往有之波斯 又出金線打破内有金線文者為上多入燒煉家用 時珍曰礬石折而辨之不止於五種也白礬方士謂 之白君出晉地者上青州呉中者次之潔白者雪礬 光明者為明礬亦名雲母礬文如束針狀如粉撲者 為波斯白礬並入藥為良黑礬鉛礬也出晉地其狀 如黑泥者為崑崙礬其狀如赤石脂有金星者為鐵 礬其狀如紫石英火引之成金線盡力上即紫赤色 者為波斯紫礬並不入服餌藥惟丹竈及瘡家用之 緑礬絳礬黄礬俱見本條其雜色者則有雞屎 礬鴨屎礬雞毛礬粥礬皆下品亦入外丹家用 修治 斆曰凡使白礬石以瓷瓶盛於火中煆令内外 通赤用鉗揭起蓋旋安石蜂巢入内燒之每十 兩用巢六兩燒盡為度取出放冷研粉以紙裹安五 寸深土坑中一宿取用又法取光明如水晶酸鹹濇 味全者研粉以瓷瓶用六一泥泥之待乾入粉三升 在内旋旋入五方草紫背天葵各搥汁一鎰待汁乾 蓋了瓶口更泥上下用火一百斤煆之從已至末去 火取出其色如銀研如輕粉用之時珍曰今人但煅 乾汁用謂之枯礬不煆者為生礬若入服食須循法 度按九鼎神丹秘訣煉礬石入服食法用新桑合槃 一具於宻室浄掃以火燒地令熱洒水於上或洒苦 酒于上乃布白礬於地上以槃覆之四面以灰擁定 一日夜其石精皆飛于槃上掃取收上未盡者更如 前法數遍乃止此為礬精若欲作水即以掃下礬精 一斤納三年苦酒一斗中清之號曰 礬華百日彌佳若急用之七日亦可 氣味酸寒無毒 普曰神農岐伯酸乆服傷人骨扁鵲 鹹雷公酸無毒權曰嗇凉有小毒之 才曰甘草為之使惡牡蠣畏麻 黄獨孤滔曰紅心灰藋制礬 主治寒熱洩痢白沃陰蝕惡瘡目痛堅骨齒煉餌服 之輕身不老増年 本 經 除固熱在骨髓去鼻中息肉 别 録 除風去熱消痰止渴煖水臟治中風失音和桃仁葱 湯浴可出汗 大 明 生含嚥津治急喉痺療鼻衂齆鼻鼠 漏瘰癧疥癬 甄 權 枯礬貼嵌甲牙縫中血出如衂 宗 奭 吐 下痰涎飲澼燥濕解毒追涎止血定痛食惡肉生好 肉治癰疽疔腫惡瘡癲癎疸疾通大小便口齒眼目 諸病虎犬蛇蠍百蟲傷 時 珍 波斯白礬 海 藥 氣味酸濇温無毒 主治赤白漏下陰蝕洩痢瘡疥解一切毒蛇蟲等去 自赤暴腫齒痛火煉之良 李 珣 栁絮礬 嘉 祐 氣味 同礬 石 主治消痰止渴潤心肝 大 明 發明 𢎞景曰俗中合藥火熬令燥以療齒痛多則壊 齒即傷骨之說也而經云堅骨齒誠為可疑宗 奭曰不可多服損心肺却水故也水化書紙上乾則 水不能濡故知其性却水也治膈下涎藥多用者此 意爾時珍曰礬石之用有四吐利風熱之痰延取其 酸苦涌泄也治諸血痛脫肛陰挺瘡瘍取其酸濇而 收也治痰飲泄痢崩帶風眼取其收而燥濕也治喉 痺癰疽中蠱蛇蟲傷螫取其解毒也按李迅癰疽方 云凡人病癰疽發背不問老少皆宜服黄礬丸服至 一兩以上無不作效最止疼痛不動臟腑活人不可 勝數用明亮白礬一兩生研以好黄蠟七錢溶化和 丸梧子大每服十丸漸加至二十丸熟水送下如末 破則内消已破即便合如服金石發瘡者引以白礬 末一二匙溫酒調下亦三五服見効有人遍身生瘡 狀如蛇頭服此亦効諸方俱稱竒效但一日中服近 百粒則有力此藥不惟止痛生肌能防毒氣内攻䕶 膜止瀉托裏化膿之功甚大服至半斤尤佳不可欺 其淺近要知白礬大能解毒也今人名為蠟礬九用 之委有 效驗 附方 舊二十六 新六十 中風痰厥 四肢不收氣閉膈塞者白 礬一兩牙皂角五錢為末 每服一錢温水調下 吐痰為度陳師古方 胸中痰澼 頭痛不欲食礬石一 兩水二升煮一升納 蜜半合頻服須㬰大吐未吐 飲少熱湯下之 外臺祕要 風痰癎病 化痰丸生白 礬一兩細茶 五錢為末煉蜜丸如梧子大一嵗十丸茶湯下大人 五十九乆服痰自天便中出斷病根 鄧事峯惟興 小兒胎寒 躽啼發癎白礬煆半日棗肉丸黍米大 每乳下一九愈乃止最良 保㓜大全 産 後不語 明氏孤鳯散用生白礬末一 錢熟之調下日一婦人良方 牙闗緊急 不開 者白 礬鹽化等分搽之涎 出自開 集簡方 走馬喉痺 用生白礬末塗於綿 針上按於喉中立破 綿針者用榆條上以綿立 作棗大也 儒門事親方 喉癰乳蛾 濟生帳帶散用 礬三錢針銚内 溶化入劈開巴豆三粒煎乾去豆研礬用之入喉立 愈甚者以醋調灌之亦名通闗散 法製烏龍膽用 白礬末盛入猪膽中風乾研 末每吹一錢入喉取涎出妙 咽喉糓賊 腫痛生礬石 未少少㸃腫 處吐涎以痒為 度 聖惠方 風熱喉痛 白礬半斤研末化水新磚 一片浸透取晒又浸又晒 至水乾入糞厠中浸一月取洗安陰處 待霜出掃收毎服半錢水下 普濟方 懸癰垂長 咽 中 煩悶白礬燒灰鹽花等分為末筯頭 頻㸃在癰上去涎 孫用和秘寳方 小兒舌膜 初生 小兒 有白膜皮裹舌或遍舌根可以指甲刮破令血出以 燒礬末半緑豆許傅之若不摘去其兒必啞 姚和 衆至 寳方 牙齒腫痛 白礬一兩燒灰大露蜂房一兩㣲炙 每用二錢水煎含潄去涎 簡要濟 衆 方 患齒碎壊 欲盡者常以綿裏礬石 含嚼吐去汁 肘后方 齒斷血出 不止 礬石 一兩燒水三升煑一 升含潄 千金方 木舌腫强 白礬桂心等分為末 安舌下 聖惠方 大陰口瘡 生甘草二寸白礬一粟大 噙之嚥津 活法機要 口舌生瘡 下虚 上壅 定齋方用白礬泡湯濯足分張子和方 用白礬末黄丹水飛炒等 研擦之 小兒鵞口 滿 口 白爛枯礬一錢朱砂二分為末每以 少許傅之日三次神驗 普濟方 小兒舌瘡 飲乳 不得 白礬和雞子置醋中塗兒 足底二七日愈 千金方 口中氣臭 明礬入麝香為 末擦牙上 生 生 編 衂血不止 枯礬末吹之 妙 聖濟方 鼻中息肉 千金用礬燒末 猪脂和綿裏塞 之數日息肉隨藥出一一方用明礬一兩箆麻仁七 箇鹽梅肉五箇麝香 字杵丸錦裹塞之化水自下 也 眉毛脫落 白礬十兩燒研蒸餅丸梧子大每空心 溫水下七丸日加一丸至四十九日减 一丸周而復始以 愈為度 聖濟録 發斑恠證 有人眼赤鼻張大喘渾 身出斑毛髮如銅鐵乃 熱毒氣結于下焦也白礬滑石各一兩為末作一服 水三盌煎减半不住服盡即安 夏子益竒疾方 目瞖弩肉 白礬石納黍米大入目令淚出日日用 之惡汁去盡其疾日减 外臺秘要 目 生白膜 礬石一升水四合銅器中煎半合入少蜜調 之以綿濾過每日㸃三四度 姚和衆延齡 至寳 方 赤目風腫 甘革水磨明礬傅眼胞上效或 用枯礬頻擦睂心 集簡方 爛弦 風眼 白礬煅一兩銅青三錢研末 湯泡澄清㸃洗 永類方 聤耳出汁 枯礬一 兩鉛丹 炒一錢為末日 吹之 聖濟録 卒死壯熱 礬石半斤水一斗半煮湯 浸脚及踝即得甦也 肘 后 方 脚氣衝心 白礬三兩水一斗五升 煎沸浸洗 千金方 風濕膝痛 脚氣 風濕 虚汗少力多痛及陰汗燒礬末一匙 頭投沸湯淋洗痛處 御藥院方 黄腫水腫 椎車 丸用 明礬二兩青礬一兩白麪半斤同炒令赤以 醋煑米粉糊為丸棗湯下三十九 濟急方 女勞黄 疸 黄家日晡發熱而反惡寒膀胱急少腹滿日盡黄 額上黒足下熱因作黒疸其腹脹如水狀大便必 黑時溏此女勞之病非水也自大勞大熱交接后入 水所致腹滿者難治用礬石燒消石熬黄等分為散 以大麥粥汁和服方寸匕日三服病從大小便 去正黄大便正黑是其候也 張仲景金匱方 婦人 黄疸 經水不調房事觸犯所致白礬黄蠟各半兩陳 橘皮三錢為末化蠟丸梧子大每服五十丸以 滋血湯或調經 湯下 濟陰方 婦人白沃 經水不利子臟堅僻中有 乾血下白物用礬石燒杏 仁一分研匀煉蜜丸棗核大納入 腸中日一易之 張仲景金匱方 婦人陰脫 作痒礬 石燒研 空心酒服方寸匕 日三 千金翼 男婦遺尿 枯白礬牡蠣粉等分為 末每服方寸匕温酒下 日三服竒余 居士選 方 二便不通 白礬末填滿臍中以新汲水 滴之覺冷透腹内即自然通 臍平者以紙圍 環之 經驗方 霍亂吐瀉 枯白礬末一錢百沸湯 調下 華佗危病方 伏 暑泄瀉 玉華丹白礬煆為末醋糊為丸 量大小用本𤓰湯下 經驗方 老人泄瀉 不 止 枯白礬一兩訶黎勒煨七錢半為末 米飲服二錢取愈 大平聖惠方 赤白痢下 白礬 飛過 為末好醋飛羅麪為丸梧子大赤痢 甘草湯白痢乾薑湯下 生生方 氣痢不止 巴石 丸取 白礬一大斤以炭火浄地燒令汁盡其色如雪謂之 巴石取一兩研末熟猪肝作丸梧子大空腹量人加 减水牛肝更佳如素食人以蒸餅為丸或云 白礬中青黑者名巴石 劉禹錫𫝊信方 冷勞泄 痢 食少諸藥不效白礬三兩燒羊肝一具去脂釅醋 三升煮爛擂泥和丸梧子大每服二十丸米飲下 早夜各一服 普濟方 泄瀉下痢 白龍丹用明礬枯過為末飛 羅麪醋打糊丸梧子大每服 二三十丸白痢薑湯下赤痢甘 草湯泄瀉米湯下 經驗方 瘧疾寒熱 即上方用 東南桃心 七箇煎 湯下 反胃嘔吐 白礬硫黄各二兩銚内燒過入硃 砂一分為末麪糊丸小豆大每薑 湯下十五丸心又方白礬枯三兩蒸餅丸 梧子大每空 米飲服十五丸 普濟方 化痰治嗽 明礬二兩生参末一兩苦醋二升熬為膏子以油紙 包收旋丸豌豆大每用一丸放舌下其𠻳立止痰即 消下定西侯方只用明礬末醋糊丸梧子大毎睡時 茶 二三十丸 摘要用明礬半生半燒山巵子炒 黒等分為末薑汁糊為丸如上服丸雜 興方用白明礬建茶等分為末糊 服 諸心氣痛 儒 門 事親方用生礬一皂子大醋一盞煎七分服立止末 邵真人方用明礬一兩燒硃砂一錢金箔三箇為 每服一錢半 空心白湯下 中諸蟲毒 晉礬建茶等分為末新汲水 調服二錢瀉吐即效未吐再 服方濟 生 蛇蟲諸毒 毒蛇射工沙虱等傷人口噤日黒 手足直毒氣入腹白礬甘草等分 為末冷水服二錢 錢 瑞竹堂方 馬汗毒 所傷瘡痛白礬飛過黄丹 炒紫等分貼之 王氏博 濟 方 虎犬傷人 礬末納入裹之止 痛尤妙 肘后方 蛇蛟蠍螫 燒刀矛頭 令赤置白 礬於上汁出熱滴之立瘥此神驗之方也真元十三 年冇兩僧流南方到鄧州俱為蛇囓令用此法便瘥 更無他苦方劉 禹錫𫝊信 壁鏡毒人 必死白礬塗之 太平廣記 刀斧金瘡 白礬黄丹等分為末 傅之最妙 救急方 折傷止痛 白礬末一匙泡湯一 盌帕蘸乗熱慰傷處 少時痛止然後排整 筋骨㸃藥 靈苑方 漆瘡作痒 白礬湯拭之 千金方 牛皮癬 瘡 石榴皮蘸明礬末抹之切勿 用醋即䖝沈下 直指方 小兒風疹 作痒白礬 燒投熱酒 中馬尾揾酒塗 之 子母秘錄 小兒臍腫 出汗不止白礬燒 灰傅之 聖惠方 乾濕頭 瘡 白礬半生半煆酒 調塗上 生生編 身面瘊子 白礬地膚子等分煎 水頻洗之 多能鄙 事 腋下胡臭 礬石絹袋盛之常粉腋 下甚妙 許堯臣方 魚口瘡毒 白礬 枯研 寒食麪糊調傅上 即消 救急良方 陰瘡作臼 取髙昌白礬麻仁等分 研末猪脂和膏先以槐 白皮煎湯洗過塗之外以楸葉貼 上不過三度愈 葛洪肘后方 足瘡生蟲 南方地 卑濕人 多患足瘡嵗久生䖝如蛭乃風毒攻注而然用牛或 羊或猪肚屎不洗研如泥看瘡大小入煆過泥礬半 兩已上研匀塗帛上貼之須臾痒入心徐徐連帛取 下火上炙之䖝出絲髮馬尾千萬或青白赤黑以湯 洗之三日一作不過數次䖝盡 瘡愈 南宫從岣嶁神書記 嵌甲作瘡 足趾甲入 肉作瘡不 可履靴礬石燒灰傅之蝕惡肉生好肉細細 割去甲角旬日取愈此方神效 肘后方 雞眼肉 刺 枯礬黄丹朴消等分為末搽之次 日浴二三次即愈 多能鄙事 冷瘡成漏 明礬 半生 半飛飛者生肉生者追膿五靈芝水飛各半錢為末 以皮紙裁條唾和末作小摭子香油揑濕於末拖過 剪作大小撚安入漏早安午換候膿出盡後有些 小血出方得乾水住藥自然生肉痊好 普濟方 魚 睛丁瘡 枯礬末寒食麪糊調貼 消腫無膿 崔氏方 丁瘡腫毒 雪白礬末 五錢葱白 煨熟搗和丸梧子大每服二錢五分以酒送 下未効再服久病孕婦不可服 衞生寳鎰 癰疽腫 毒 方見前 發明下 陰汗濕痒 枯礬撲之藥又泡湯 沃洗 御 院方 交接勞復 卵腫或縮入腹痛欲絶礬石一分消三分大麥粥 清服方寸匕日三服熱毒從二便出也 肘后方 女 人陰痛 礬石三分炒甘草末半方緜 裹導之取瘥 肘后百一方 丁腫惡瘡 二仙 散用 生礬黄丹臨時等分以三稜針刺血待盡傅之 不過三上决愈乃太醫李管勾方 衞生寳鑑 蟲蛇 獸毒 及蟲毒生明礬明雄黄等分於端午日研末黄 蠟和丸梧子大每服七丸念藥王菩薩七遍熟 水送下方 東坡良 緑礬 日華 釋名皂礬 綱 目 青礬 煆赤者名絳礬 唐 本 礬紅 時珍曰 緑礬可 以染皂色故謂之皂礬又黑礬亦名皂礬不堪 服食惟瘡家用之煆赤者俗名礬紅以别末紅 集解 頌曰綠礬出隰州温泉縣池州銅陵縣並煎礬 處生焉初生皆石也煎煉乃成其形似朴消而 緑色取置鐵板上聚炭燒之礬沸流出色赤如金汁云 者是真也沸定時汁盡則色如黄丹又有皂莢礬或 即綠礬也恭曰綠礬新出窟未見風者正如琉璃色 人以為石膽燒之赤色故名絳礬出𤓰州者良時珍 曰緑礬晉地河内西安沙州皆出之狀如熖消其中 揀出深青瑩浄者即為青礬煆過變赤則為絳礬入 圬墁及漆匠家多用之然貨者亦雜以沙 土為塊昔人往往以青礬為石膽則誤矣 氣味酸凉無毒 主治疳及諸瘡 蘇 㳟 喉痺䖝牙口瘡惡瘡疥癬釀鯽魚 燒灰服療腸風瀉血 大 明 消積滯燥脾濕化痰涎除脹 滿黄腫瘧利風眼口齒諸病 時 珍 發明 時珍曰綠礬酸涌濇收燥濕解毒化涎之功與 白礬同而力差緩按張三丰仙𫝊方載伐木九 云此方乃上清金蓬頭祖師所傳治脾土衰弱肝木 氣盛木來尅土病心腹中滿或黄腫如土色服此能 助土益元用蒼术二斤宋泔水浸二宿同黄酒麪麯 四兩炒赤色皂礬一斤醋捽晒乾入瓶火煆為末醋 糊丸梧子大每服三四十丸好酒宋湯任下日二三 服時珍常以此方加平胃散治一賤役中滿腹脹果 有效驗蓋此礬色綠味酸燒之則赤既能入血分伐 木又能燥濕化涎利小便消食積故脹滿黄腫瘧痢 疳疾方往往用之其源則自張仲景用礬石消石治 女勞黄疸方中變化而來頌曰劉禹錫傅信方治喉 痺用皂莢礬入好米醋同研含之嚥汁立瘥 此方出于李謩甚竒妙皂莢礬即緑礬也 附方 舊一新 一十九 重舌木舌 皂礬二錢鐵上燒紅研 摻之 陸氏積徳堂方 㗋風 腫閉 皂礬一斤末醋三斤拌晒乾吹之痰涎出盡用 良薑末少許入茶内漱口嚥之即愈 孫氏集 效 方 眼暴赤爛 紅枣五箇入綠礬在内火煨熟以河水 井水各一盌桃栁枝心各七箇煎稠每 㸃少許入眥 上 摘𤣥方 爛弦風眼 青礬火煆出毒細研泡 湯澄清㸃洗 永類方 倒睫 拳毛 方同 上 瘧疾寒熱 礬紅獨蒜頭煨等分搗丸茨子 大每白湯嚼下一丸端午日合 之方普 濟 少陰瘧疾 嘔吐緑礬一錢乾薑泡半夏薑製 半兩為末每服半錢發日早以醋 湯下錄 聖濟 翻胃吐食 白麪二斤半蒸作大饅頭一箇頭 上開口剜空將皂礬填滿以新瓦 圍注鹽泥封固穵土窟安放文武火燒一日夜取出 研末棗肉為丸梧子大每服二十丸空心酒湯任下 忌酒色要 醫方摘 大便不通 皂礬一錢巴霜二箇同研入雞 子内攪匀封頭濕紙裹煨熟食 之酒下即通 集𤣥方 腸風下血 積年不止虚弱甚者一服取 效緑礬四兩入砂鍋内新瓦 蓋定鹽泥固濟煅赤取出入青鹽生硫黄各一兩研 匀再入鍋中固濟煅赤取出去火毒研入熱附子末 一兩粟米粥糊丸梧子大每空心 米飲温酒任下三十丸 永類方 婦人血崩 青鹽二 兩輕粉 一錢為末水丸梧子大毎服二 三十丸新汲水下 摘𤣥方 血證黄腫 緑礬四兩 百草霜一 升炒麪半升為末沙糖和九梧子大毎服三四十九 食後薑湯下鄭時舉所𫝊 又方小麥淘浄一斤皂 礬半斤同炒黄為末黑棗肉半斤搗匀术醋打糊丸 梧桐子大每薑湯下八九十丸日三服 簡便方 脾病黄腫 青鹽四兩煆成赤珠子當歸四兩酒酻浸 七日焙百草霜三兩為末以浸藥酒打糊 丸梧子大每服五丸至七丸温水下一月后黄去立 效此方祖傳七世 又方綠礬四兩百草霜五倍子 各一兩木香一錢為末酒煎飛麪丸梧子大毎空心 酒下五凡 又方平胃散青礬二兩為末醋糊丸米 飲下或加烏沈湯四兩酒糊 九亦可 潔古活法機要 酒黄水腫 黄腫積痛青 礬半斤醋一 大盞和匀尾盆内煆乾為度平胃散烏藥順氣散各 半兩為末醋煑糊丸梧子大每酒或薑湯下二三十 丸不忌口加鍋灰方 趙原楊真人濟急 食勞黄病 身目俱黄青礬鍋内 安炭煆赤米醋拌為 末棗肉和丸梧子大每服二三 十丸食后薑湯下 救急方 腹中食積 綠礬二兩 研米醋一 大盌瓷器煎之栁條攪成膏入赤脚烏一兩 研丸綠豆大每空心溫酒下五丸 聖惠方 疳䖝食 土 及生物研綠礬末猪胆汁丸綠豆 大每米飲下五七丸 保幼大全 小兒疳氣 不可 療者 緑礬煆赤醋淬三次為末棗肉和丸綠 豆大每服十丸溫水下日三 集驗丸 走馬疳瘡 綠 礬 入鍋内炭火煆紅以醋拌匀如此三次為末入 麝香少許溫漿水潄浄摻之 談野翁試效方 白秃 頭瘡 皂礬楝樹子燒研 搽之 普濟方 小兒頭瘡 絳礬一兩淡豉一 兩炒黑膩粉二錢 研匀以桑灰湯 洗浄摻之良 小兒甜瘡 大棗去核填入綠礬燒 存性研貼之 㧞萃方 耳 生爛瘡 棗子去核包青礬煆研 香油調傅之 摘𤣥方 蚰蜒入耳 水調綠礬 灌之 普 濟 方 蛆入耳中 綠礬摻之即化 為水 摘𤣥方 瘡中生蛆 綠礬末摻貼 即化為水 摘𤣥 方 湯火傷灼 皂礬和凉水澆之其疼即 止腫亦消 楊誠經驗方 癬瘡作痒 螺螄十四箇槿樹皮末一兩入盌内蒸熟 入礬紅三錢搗匀搽之 孫氏集效方 甲疽延爛 崔氏方治甲疽或因割甲傷肌或因甲長侵肉遂成 瘡腫黄水浸淫相染五指俱爛漸上脚趺泡漿四邉 起如火燒瘡日夜恠憎醫不能療綠礬石五兩燒至 汁盡研末色如黄丹收之每以鹽湯洗拭用末厚傅 之以軟帛煖裹當日即汁斷瘡乾毎日一遍鹽湯洗 濯有膿處使浄傅其痂乾處不須近但冇急痛處塗 酥少許令潤五日即覺上痂起依前洗傅十日痂漸 剝盡軟處或更生白膿泡即擦破傅之自然瘥也張 侍郎病此臥經六十日京醫並處方 無效得此法如神 王燾外臺秘要 婦人甲疽 婦人 趾甲 内生瘡惡肉突出久不愈名臭田螺用皂礬日晒夜 露每以一兩煎湯浸洗仍以礬末一兩加雄黄二錢 硫黄一錢乳香没藥各一 錢研匀搽之 醫方摘要 塗染白髮 綠礬薄荷烏頭 等分為末以鐵 漿水浸日染 之 相感志 腋下胡氣 緑礬半生半煆為末入少輕 粉以半錢浴後薑汁調搽候 十分熱痛乃止 仁齋直指方 黄礬 綱 目 集解 㳟曰黄礬丹竈家所須亦入染皮用時珍曰黄 礬出陜西𤓰州沙州及舶上來者為上黄色狀 如胡桐淚人於綠礬中揀出黄色者充之非真也波 斯出者打破中冇金絲文謂之金線礬磨刀劍顯花 文丹房鑑源云五 色山脂呉黄礬也 氣味酸濇鹹有毒 主治療瘡生肉 蘇 㳟 野雞瘻痔惡瘡疥癬 李 珣 治陽明風 熱牙疼 李 杲 附方 新 五 聤耳出汁 黄礬二兩燒枯緜裹 二錢塞之 聖惠方 婦人頰瘡 每 年 頻發水銀一兩半以猪脂揉擦令消盡入黄礬石末 二兩胡粉一兩再加猪脂和令如泥洗瘡浄塗之别 以胡粉塗膏上此甘 家秘方也 肘后方 身上瘢痕 黄礬石燒令汁盡胡 粉炒令黄各八分細 末以臘月猪脂和研如泥以生布揩令痛乃塗藥五 度取鷹糞白燕窠巾草燒灰等分和人乳塗之其瘢 自滅肉平如故方崔 元亮海上集驗 急疳蝕齒 黄礬青礬半錢白礬 燒一錢麝香一分為 末傅之吐涎 聖惠方 妬精陰瘡 黄礬青礬麝香等分為末 傅之不過三度 千金方 湯瓶内鹼 綱 目 集解 時珍曰此煎湯瓶内澄 結成水鹼如細砂者也 主治止消渴以一兩為末粟米燒飯丸梧子大每人 參湯下二十丸又小兒口瘡臥時以醋調末書十字 兩足心驗 時 珍 附方 新 二 消渴引飲 湯瓶内鹻葛根水萍焙等分每服 五錢水煎服 又方湯瓶内鹻菝 葜根炒各一兩烏梅連核二兩焙為散每服二 錢水一盞石器煎七分溫呷日一服 聖濟錄 附録諸石 二十七種 時珍曰别錄有名未用諸石及諸家所 列而不詳難以類附者通附於此云 石脾 别録有名未用曰味甘無毒主胃中寒熱益氣 令人有子一名胃石一名膏石一名消石生隱 蕃山谷石間黑如大豆有赤文色㣲黄而輕簿如碁 子采無時𢎞景曰皇甫士安言消石取石脾與消石 以水煑之一斛得三斗正白如雪以水投中即消故 名消石按此說是取消石合煮成為真消石不知石 脾是何物本草冇石脾石肺人無識者藏器曰石脾 生西戎鹵地鹹水結成者時珍曰石脾乃生成者陶 氏所說是造成者按九鼎神丹經云石脾乃陰陽結 氣五鹽之精因礬而成峨嵋山多有之俗無識者故 古人作成代用其法用白礬戎鹽各一斤為末取苦 參水二升鐺中煮五沸下二物煎減半去滓熬乾色 白如雪此為石脾也用石脾朴消 消各一斤為末 苦參水二斗銅鐺煎十沸入三物煑减半去滓煎著 器中冷水漬一夜即成消石可化諸石 為水此與焰消之消石不同皆非真也 石肺 别録曰味辛無毒主癘欬零久痿益氣明日生 水中狀如覆肺黑澤有赤文出水即乾𢎞景曰 今浮石亦療欬似肺 而不黒澤非此也 石肝 别録曰味酸無毒主身痒 令人色美生常山色如肝 石腎 别録曰味酸主 洩痢色白如珠 紫石華 别録曰味甘平無毒主渴去小腸熱 一名芘石華生中牟山陰采無時 白石華 别録曰味辛無毒主脾消渴膀 胱熱生腋北鄉北邑山采無時 黄石華 别録曰味甘無毒主陰痿消渴隔中 熱去百毒生腋北山黄色采無時 黑石華 别録曰味甘無毒主陰痿消渴去熱療 月水不利生不其勞山陰石間采無時 陵石 别録曰味甘無毒主益氣耐寒輕身長年生華 山其形薄澤時珍曰按聖濟錄云汗後耳聾用 陵石有竅如銀眼者為 末每服一錢冷水下 終石 别録曰味辛無毒主陰痿痺小 便難益精氣生陵陰采無時 封石 别録曰味甘無毒主消渴熱中女子疽蝕生常 山及少室采無時時珍曰虎尾之山游戯之山 嬰疾之山豐山服 山多封石即此 遂石 别録曰味甘無毒主消渴傷 中益氣生太山陰采無時 五羽石 别録曰主輕身長年一名金黄 生海水中蓬葭山中黄如金 紫佳石 别録曰味酸無毒主痺血氣一名赤英一名 石血生邯鄲石如爵茈二月采𢎞景曰三十 六水方呼 為紫賀石 火藥 綱目時珍曰味辛酸冇小毒主瘡癬 殺䖝辟濕氣温疫乃熖消硫黄杉木 炭所合以為烽 燧銳機諸藥者 石耆 别録曰味甘無毒主欬逆氣 生石間色赤如鐵脂四月采 馬肝石 綱目時珍曰按郭憲洞㝠記云郅支國進馬 肝石百片青黑如馬肝以金函盛水銀飬之 用拭白髮應手皆黑云和九轉 丹吞一粒彌年不飢亦可作硯 猪牙石 綱目時珍曰明目去瞖出 西畨文理如象牙棗紅色 碧霞石 綱目時珍曰 明日去瞖障 龍涎石 綱目時珍曰主大風癘 瘡出齊州一名龍仙石 鉛光石 綱目時珍 曰主哽骨 太陽石 綱目時珍曰劉守真宣明方治逺年近日一 切日疾方用太陽石太陰石碧霞石猪牙石 何浴石寒水石紫石英代赭石菩薩石金精石銀精 石禹餘石礬礦石雲母石爐甘石井泉石陽起石滑 石烏賊骨青鹽銅青各一兩硇砂半兩蜜陀僧一兩 鵬砂三錢乳香二錢麝香腦子一錢輕粉一錢半黄 丹四兩各為末熊膽一斤白砂蜜二斤井華水九盌 同熬至四盌㸃水内不散為度濾浄收㸃此方所用 太陽石太陰石等多 無考證姑附以此 朶梯牙 綱目時珍曰按周憲王普濟方眼科去瞖用 水飛朶梯牙火煆大海螺焥糖霜為末日㸃 又方用可鐵刺一錢阿飛勇一錢李子樹膠四錢白 雪粉八錢為末雞子白調作錠每以乳女兒汁磨㸃 之又方安咱蘆出囘回地面黒丁香即蠟糞海螵蛸 各為末日㸃所謂朶梯牙盌糖霜安咱蘆可鐵刺阿 飛勇皆不知何物 也附録於此以俟 白獅子石 拾遺藏器曰主白虎病江東人呼為歴節 風是也置此於病者前自愈亦厭伏之意 也白虎糞神名狀如猫掃屎置門下令人病此療法 以雞子揩病病人痛處呪願送於屎堆之頭上勿反 顧 鎮宅大石 拾遺藏器曰主災異不起荆楚嵗時記十 二月暮日掘宅四角各埋一大石為鎮宅 又鴻寳萬畢術云埋丸石於宅四 隅槌桃核七枚則鬼無能殃也 神丹 拾遺藏器曰味辛温有小毒主萬病有寒 温飛金石及諸藥合成服之長生神仙 烟藥 拾遺藏器曰味辛溫冇毒主瘰癧五痔瘻瘞瘤 瘡根惡種乃石黄主青桂心並四兩乾薑一兩 為末置鐵片上燒之以猪脂塗盌覆之待藥飛上如 此五度隨瘡大小似鼠屎大納孔中麪封之三度根 出也無孔 針破納之 本草綱目卷十一
欽定四庫全書 本草綱目卷十二目錄 草部 李時珍曰天造地化而草木生焉剛交于柔而成根荄柔交 于剛而成枝幹葉萼屬陽華實屬隂由是草巾有木木中有 草得氣之粹者為良得氣之戾者為毒故有五形焉 金木水 火土 五氣焉 香臭臊 腥膻 五色焉 青赤黄 白黑 五味焉 酸苦甘 辛鹹 五性焉 寒熱 温涼 平 五用焉 升降浮 沉中 炎農嘗而辨之軒岐述而著之漢魏唐宋 明賢良醫代有增益但三品雖存淄澠交混諸條重出涇渭 不分茍不察其精㣲審其善惡何以權七方衡十劑而寄死 生耶于是翦繁去複繩繆補遺析族區類振綱分目除穀菜 外凡得草屬之可供醫藥者六百一十種分為十類曰山曰 芳曰隰曰毒曰蔓曰水曰石曰苔曰雜曰有名未用 舊本草 部上中 下三品共四百四十七種今併入三十一種移二十三 種入菜部三種入穀部四種入果部二種入木部自木 部移併一十四種蔓草二十九種菜部移併一十三 種果部移併四種外類有名未用共二百四十七種 神農本草經一百六十四種 梁陶𢎞景註 名醫别録一百三十種 陶𢎞景註未七十 八種有名 用 李氏藥録一種 魏李當之 吳氏本草一種 魏吳普 唐本草三十四種 唐蘇恭 藥性本草一種 唐甄權 本草拾遺六十八種 唐陳 藏器 食療本草二種 唐孟詵 海藥本草四種 唐李珣 四聲本草一種 唐蕭炳 開寳本草三十七種 宋馬 志 嘉祐本草一十七種 宋掌禹 錫 圖經本草五十四種 宋蘇 頌 日華本草七種 宋人大明 用藥法象一種 元李杲 本草補遺一種 元朱震亨 本草㑹編一種 明汪機 本草綱目八十六種 明李時 珍 附註 宋雷斆炮炙論 唐楊損之删繁 北齊徐之才藥對 唐孫思邈千金 蜀韓保昇重註 宋寇宗奭衍義 南唐陳士良食性 唐愼微證類 陳承别説湯液 元王好古 金張元素珍珠囊 呉瑞日用 明汪潁食物 陳嘉謨蒙筌 王綸集要 憲王救荒 甯原食鑑 草之一 山草類上三十一種 甘草 本經 黄耆 本經 人參 本經 沙參 本經 薺苨 别録 桔梗 本經 長松 拾遺 黄精 别録 萎㽔 本經 鹿藥 委蛇附 知母 本經 肉蓯蓉 本經 列當 開寳 瑣陽 補遺 赤箭天麻 本經 术 本經 狗脊 本經 貫衆 本經 巴㦸天 本經附 巴棘 逺志 本經 百脉根 唐本 淫羊藿 本經 仙茅 開寳 𤣥參 本經 地榆 本經 丹參 本經 紫參 本經 王孫 本經 紫草 本經 白頭翁 本經 白及 本經 三七 綱目 右附方舊八十六新二百六十 本草綱目卷十二目錄
欽定四庫全書 本草綱目卷十二上 明 李時珍 撰 草之一 山草類上 一十三種 甘草 本經 上品 釋名宻甘 别 録 宻草 别 録 美草 别 録 蕗草 别 録 靈通 記事 珠 國老 别録𢎞景曰此草最為衆藥之主經方少有不用者 猶如香中有沈香也國老即帝師之稱雖非君而為 君所宗是以能安和草石而解諸毒也甄權曰諸藥 中甘草為君治七十二種乳石毒解一千二百般草 木毒調和衆藥有 功故有國老之號 集解 别録曰甘草生河西川谷積沙山及上郡二月 八月除日采根暴乾十日成陶𢎞景曰河西上 郡今不復通市今出蜀漢中悉從汶山諸道中來赤 皮斷理看之堅實者是枹䍐草最佳枹䍐乃西羌地 名亦有火炙乾者理多虚疎又有如鯉魚腸者被刀 破不復好青州間有而不如又有紫甘草細而實乏 時亦可用蘇頌曰今陜西河東州郡皆有之春生青 苗高一二尺葉如槐葉七月開紫花似柰冬結實作 角子如畢豆根長者三四尺粗細不定皮赤色上有 横梁梁下皆細根也采得去蘆頭及赤皮隂乾用今 甘草有數種以堅實斷理者為佳其輕虚縱理及細 靭者不堪惟貨湯家用之謹按爾雅云䖅大苦郭璞 註似地黄又詩唐風云采苓采苓首陽之巔是也䖅 與苓通用首陽之山在河東蒲坂縣乃今甘草所生 處相近而先儒所説苗葉與今全别豈種類有不同 者乎李時珍曰按沈括筆談云本草註引爾雅䖅大 苦之註為甘草者非矣郭璞之註乃黄藥也其味極 苦故謂之大苦非甘草也甘草枝葉悉如槐高五六 尺但葉端微尖而糙濇似有白毛結角如相思角作 一本生至熱時角折子扁如小豆極堅齒囓不破今 出河東西界寇氏衍義亦取此説而不言大苦非甘 草也以理度之郭説形狀殊不相類沈説近之今人 惟以大經寸而結𦂳斷文者為佳謂之粉草其輕虚 細小者皆不及之鎦積霏雪録言安南甘草大者如 柱土人以架屋 不識果然否也 根修治 雷斆曰凡使須去頭尾尖處其頭尾吐人每 用切長三寸擘作六七片入甆器中盛用酒 浸蒸從巳至午取出暴乾剉細用一法毎斤用酥七 兩塗炙酥盡為度又法先炮令内外赤黄用時珍曰 方書炙甘草皆用長流水蘸濕炙之至熟刮去赤皮 或用漿水炙熟未有酥炙酒蒸者大底補中宜炙用 瀉火宜 生用 氣味甘平無毒 寇宗奭曰生則㣲凉味不佳炙則温 王好古曰氣薄味厚升而浮陽也入 足太隂厥隂經時珍曰通入手足十二經花徐之才 曰术苦參乾漆為之使惡志逺反大㦸芫 甘遂海 藻權曰忌豬肉時珍曰甘草與藻㦸遂芫四物皆反 而胡洽居士治痰澼以十棗湯加甘草大黄乃是痰 在膈上欲令通泄以拔去病根也東垣李杲治頂下 結核消腫潰堅湯加海藻丹溪朱震亨治勞瘵蓮心 飲用芫花二方俱有甘草皆本胡居士之意也故陶 𢎞景言古方亦有相惡相反並乃不為害非妙達精 微者不能 知此理 主治五臓六腑寒熱邪氣堅筋骨長肌肉 倍氣力金瘡尰解毒乆服輕身延年 本經切尰音 時勇 腫也 温 中下氣煩滿短氣傷臓欬𠻳止渇通經脉利血氣解 百藥毒為九土之精安和七十二種石一千二百種 草 别 録 主腹中冷痛治驚癎除腹脹滿補益五臓腎氣 内傷令人隂不痿主婦人血瀝腰痛凡虚而多熱者 加用之 甄 權 安魂定魄補五勞七傷一切虚損驚悸煩 悶健忘通九竅利百脉益精養氣壯筋骨 大 明 生用瀉 火熱熟用散表寒去咽痛除邪熱緩正氣養隂血補 脾胃潤肺 李 杲 吐肺痿之膿血消五發之瘡疽 好 古 解小 兒胎毒驚癎降火止痛 時 珍 稍主治生用治胸中積熱去莖中痛加酒煑𤣥胡索 苦棟子尤妙 元 素 頭主治生用能行足厥隂陽明二經汚濁之血消腫 導毒 震 亨 主癰腫宜入吐藥 時 珍 發明 震亨曰甘草味甘大緩諸火黄中通理厚徳載 物之君子也欲達下焦須用稍子杲曰甘草氣 薄味厚可升可降隂中陽也陽不足者補之以甘甘 温能除大熱故生用則氣平補脾胃不足而大㵼心 火炙之則氣温補三焦元氣而散表寒除邪熱去咽 痛緩正氣養隂血凡心火乘脾腹中急痛腹皮急縮 者宜倍用之其性能緩急而又協和諸藥使之不争 故熱藥得之緩其熱寒藥得之緩其寒寒熱相雜者 用之得其平好古曰五味之用苦泄辛散酸收鹹斂 甘上行而發而本草言甘草下氣何也葢甘味主中 有升降浮沉可上可下可外可内有和有緩有補有 泄居中之道盡矣張仲景附子理中湯用甘草恐其 僭上也調胃承氣湯用甘草恐其速下也皆緩之之 意小柴胡湯有柴胡黄芩之寒人參半夏之温而用 甘草者則有調和之意建中湯用甘草以補中而緩 脾急也鳳髓丹用甘草以緩腎急而生元氣也乃甘 補之意又曰甘者令人中滿中滿者勿食甘甘緩而 壅氣非中滿所宜也凡不滿而用炙甘草為之補若 中滿而用生甘草為之㵼能引諸藥直至滿所甘味 入脾歸其所喜此升降浮沉之理也經云以甘補之 以甘㵼之以甘緩之是矣時珍曰甘草外赤中黄色 兼坤離味濃氣薄資全土徳協和羣品有元老之功 普治百邪得王道之化賛帝力而人不知斂神功而 已不與可謂藥中之良相也然中滿嘔吐酒客之病 不喜其甘而大㦸芫花甘遂海藻與之相反是亦迂 緩不可以救昬昧而君子嘗見嫉於宵人之意與 頌曰按孫思邈千金方論云甘草解百藥毒如湯沃 雪有中鳥頭巴豆毒甘草入腹即定騐如反掌方稱 大豆汁解百藥毒予毎試之不效加入甘草為甘豆 湯其驗乃竒也又葛洪肘後備急方云席辯刺史嘗 言嶺南俚人解蠱毒藥並是常用之物畏人得其法 乃言三百頭牛藥或言三百兩銀藥乆與親狎乃得 其詳凡飲食時先取炙熟甘草一寸嚼之嚥汁若中 毒隨即吐出仍以炙甘草三兩生薑四兩水六升煑 二升日三服或用都淋藤黄藤二物酒煎温常服則 毒隨大小溲出又常帶甘草數寸隨身備急若經含 甘草而食物不吐者非毒物也三百頭牛藥即土 常山也三百兩銀藥即馬兜鈴藤也詳見各條 附方 舊十五 新二十 傷寒心悸 脉結代者甘草二兩水三升 煑一半服七合日一服傷寒 類 要 傷寒咽痛 少隂證甘草湯主之用甘草二兩蜜水 炙水二升煑一升半服五合日二服 張仲景 傷寒論 肺熱㗋痛 有痰熱者甘草炒二兩桔梗米泔 浸一夜一兩毎服五錢水一鍾半 入阿膠半片煎 服 錢乙直訣 肺痿多涎 肺痿吐涎沫頭眩小便數 而不欬者肺中冷也甘草 乾薑湯温之甘草炙四兩乾薑炮二兩水三 升煑一升五合分服 張仲景金匱要畧 肺痿乆 𠻳 涕唾多骨節煩悶寒熱以甘草三兩炙搗為末每 日取小便三合調甘草末一錢服之 廣利方 小兒熱𠻳 甘草二兩豬膽汁浸五宿炙研末蜜丸緑 豆大食後薄荷湯下十丸名涼膈丸 聖 惠 方 初生解毒 小兒初生未可便與硃砂蜜只以甘草 一指節長炙碎以水二合煮取一合以 綿染㸃兒口中可為一蜆殻當吐出胸中惡汁此後 待兒饑渇更與之令兒智慧無病出痘稀少 王璆 選 方 初生便閉 甘草枳殻煨各一錢水 半盞煎服 全幼心鑑 小兒撮口 發噤 用生 甘草二錢半水半盞煎六分温服令吐 痰涎後以乳汁㸃兒口中 金匱玉函 嬰兒目澀 月 内 目閉不開或腫羞明或出血者名慢肝風用甘草一 截以豬膽汁炙為末毎用米泔調少許灌之 幼幼 新 書 小兒遺尿 大甘草頭煎湯夜夜 服之 危氏得效方 小兒尿血 甘草一兩 二錢水六 合煎二合一嵗兒一日 服盡 姚和衆至寳方 小兒羸瘦 甘草三兩炙焦為末 蜜丸緑豆大毎温水 下五丸日二 服金匱玉 大人羸瘦 甘草三兩炙毎旦以小便煮 四沸頓服之良 外臺秘要 赤白痢下 崔宣州衍所傳方用甘草一尺炙劈破以淡漿 水蘸水一升半煎取八合服之立效 梅師方 用甘草一兩炙肉豆蔲七個 煨剉以水三升煎一升分服 舌腫塞口 不治殺人甘草 煎濃湯熱潄頻 吐總聖 濟 録 太隂口瘡 甘草二寸白礬一粟大 同嚼嚥汁 保命集 發背癰疽 崔 元 亮海上集驗方云李北海言此方乃神授極竒秘用甘 草三大兩生搗篩末大麥麪九兩和匀取好酥少許入 内下沸水搜如餅狀方圓大於瘡一分熱傅腫上以紬 片及故紙隔令通風冷則换之已成者膿水自出未成 者腫便内消仍當喫黄芪粥為妙横又一法甘草一大 兩水炙搗碎水一大升浸之器上 一小刀子露一宿 平明以物攪令沫出去沫服之但 是瘡腫發背皆甚效 蘇頌圖經 諸般癰疽 甘草三兩 微炙切以 酒一斗同浸瓶中用黑鉛一片溶成汁投酒中取出 如此九度令病者飲酒至醉寢後即愈也 經驗方 一 切癰疽 諸發預期服之能消腫逐毒使毒不内攻功效 不可具述用大横文粉草二斤槌碎河水浸一 宿揉取濃汁再以宻絹過銀石器内慢火熬成膏以梵 罐收之毎服一二匙無灰酒或白湯下曽服丹藥者亦 解之或微利無妨名 國老膏外科精要方 癰疽秘塞 生甘草二錢半井水煎 服能疎導下惡物 直 指 方 乳癰初起 炙甘草二錢新水煎服 仍令人咂之直指方 些小癰癤 發熱時 即用粉 草節晒乾為末熱酒服一二錢連 進數服痛熱皆止 外科精要方 痘瘡煩渇 粉甘草 炙栝樓 根等分水煎服 血脉發瘡痘也 甘草能通 直指方 隂下懸癰 生於穀道前 後初發如松 子大漸如蓮子數十日後赤腫如桃李成膿即破破 則難愈也用横文甘草一兩四寸截斷以深澗長流 水一盌河水井水不用以文武火慢慢蘸水炙之自 早至午令水盡為度劈開視之中心水潤乃止細剉 用無灰好酒二小盌煎至一盌温服次日再服便可 保無虞此藥不能急消過二十日方得消盡興化守 康朝病已破衆醫拱手服此二劑即合 口乃韶州劉從周方也 李迅癰疽方 隂頭生瘡 蜜 炙 甘草末頻頻塗之 神效 千金方 隂下濕癢 甘草煎湯日洗三 五度 古今録驗 代指 腫痛 甘草煎湯漬 之 千金方 凍瘡發裂 甘草煎湯洗之次以黄 連黄藥黄芩末入輕粉 麻油調傳 談埜翁方 湯火瘡灼 甘草煎蜜塗 李樓竒方 蠱毒藥毒 甘草 節以 真麻油浸之年乆愈妙毎用嚼 嚥或水煎服神效 直指方 小兒中蠱 欲死者甘 草半兩水 一盞煎五分服當 吐出 金匱玉函 牛馬肉毒 甘草煑濃汁飲一二升 或煎酒服取吐或下如 渇不可飲水飲之 即死 千金方 飲饌中毒 未審何物卒急無藥只 煎甘草薺苨湯入口便 活函金匱 玉 方 水莨菪毒 菜中有水莨菪葉圓而光有毒 誤食令人狂亂狀若中風或作 吐以甘草煮汁服之即 解 金匱玉函妙方 黄耆 本經 上品 釋名黄茋 綱 目 戴糝 本 經 戴椹 别録又 名獨椹 芰草 别録又 名蜀脂 百本 别 録 王孫 藥性論名時珍曰耆長也黄耆色黄為補藥 之長故 今俗通作黄茋或作蓍者非矣蓍 乃蓍龜之蓍音尸王 孫與牡蒙同名異物 集解 别録曰黄耆生蜀郡山谷白水漢中二月十月 采隂乾𢎞景曰第一出隴西洮陽色黄白甜美 今亦難得次用黒水宕昌者色白肌理粗新者亦甘 而温補又有蠶陵白水者色理勝蜀中者而冷補又 有赤色者可作膏貼俗方多用道家不須恭曰今出 原州及華原者最良蜀漢不復采用宜州寧州者亦 佳頌曰今河東陜西州郡多有之根長一二尺以來 獨莖或作叢生枝榦去地二三寸其葉扶疎作羊齒 状又如蒺藜苗七月中開黄紫花其實作莢子長寸 許八月中采根用其皮折之如綿謂之綿黄耆然有 數種有白水耆赤水耆木耆功用並同而力不及白 水者木耆短而理横今人多以苜蓿根假作黄耆折 皮亦似綿頗能亂真但苜蓿根堅而脆黄耆至柔靭 皮微黄褐色肉中白色此為異耳承曰黄耆本出綿 上者為良故名綿黄耆非謂其柔靭如綿也今圖經 所繪憲州者地與綿上相隣也好古曰綿上即山西 沁州白水在陜西同州黄耆味甘柔軟如綿能令人 肥苜蓿根味苦而堅脆俗呼為土黄耆能令人瘦用 者宜審嘉謨曰綿上沁州鄉名今有廵檢司白水赤 水二鄉俱属隴西時珍曰黄耆葉似槐葉而微尖小 又似蒺藜葉而微濶大青白色開黄紫花大如槐花 結小尖角長寸許根長二三尺以𦂳實如箭簳者為 良嫩苗亦可 淘茹食其子收 之十月下種如種菜法亦可 修治 斆曰凡使勿用木耆草真相似只是生時葉短 并根横也須去頭上皺皮蒸半日擘細於槐砧 上剉用時珍曰今人但槌扁以蜜水塗炙數次以熟 為度亦有以鹽湯潤透器盛於湯瓶蒸熟切用者 根氣味甘微温無毒 本 經 白水者冷補 别録元素曰味 甘氣温平氣薄 味厚可升可降隂中陽也入手足太隂氣分又入手 少陽足少隂命門之才曰茯苓為之使惡龜甲白鮮 皮 主治癰疽乆敗瘡排膿止痛大風癩疾五痔鼠瘻 補虚小兒百病 本 經 婦人子臓風邪氣逐五臓間惡血 補丈夫虚損五勞羸瘦止渇腹痛洩痢益氣利隂氣 别 録 主虚喘腎衰耳聾療寒熱治發背内補 甄 權 助氣壯 筋骨長肉補血破癥癖瘰癧癭贅腸風血崩帶下赤 白痢産前後一切病月候不匀痰𠻳頭風熱毒赤目 日 華 治虚勞自汗補肺氣㵼肺火心火實皮毛益胃氣 去肌熱及諸經之痛 元 素 主太隂瘧疾陽維為病苦寒 熱督脉為病逆氣裏急 好 古 發明 𢎞景曰出隴西者温補出白水者冷補又有赤 色者可作膏用消癰腫藏器曰虚而客熱用白 水黄耆虚而客冷用隴西黄耆大明曰黄耆藥中補 益呼為羊肉白水耆涼無毒排膿治血及煩悶熱毒 骨蒸勞赤水耆涼無毒治血退熱毒餘功並同木耆 涼無毒治煩排膿之力微於黄耆遇闕即倍用之元 素曰黄耆甘温純陽其用有五補諸虚不足一也益 元氣二也壯脾胃三也去肌熱四也排膿止痛活血 生血内托隂疽為瘡家聖藥五也又曰補五臓諸虚 治脉弦自汗瀉隂火去虚熱無汗則發之有汗則止 之好古曰黄耆治氣虚盗汗并自汗及膚痛是皮表 之藥治路血柔脾胃是中州之藥治傷寒尺脉不至 補腎臓元氣是裏藥乃上中下内外三焦之藥也杲 曰靈樞云衛氣者所以溫分肉而充皮膚肥腠理而 司開闔黄耆既補三焦實胃氣與桂同功特比桂甘 平不辛熱為異耳但桂則通血脉能破血而熱衛氣 耆則益氣也又黄耆與人參甘草三味為除躁熱肌 熱之聖藥脾胃一虚肺氣先絶必用黄耆温分肉益 皮毛實腠理不令汗出以益元氣而補三焦震亨曰 黄耆補元氣肥白而多汗者為宜若面黒形實而瘦 者服之令人胸滿宜以三抝湯瀉之陳宗奭曰防風 黄耆世多相須而用唐許𦙍宗初仕 為新蔡王外 兵參軍時栁太后病風不能言脉沈而口噤 宗曰 既不能下藥宜湯氣蒸之藥入腠理周時可瘥乃造 黄耆防風湯數斛置於牀下氣如烟霧其夕便得語 也杲曰防風能制黄耆黄耆得防風其功愈大乃相 畏而相使也震亨曰人之口通乎地鼻通乎天口以 養隂鼻以養陽天主清故鼻不受有形而受無形地 主濁故口受有形而兼乎無形栁太后之病不言若 以有形之湯緩不及事今投以二物湯氣滿室則口 鼻俱受非智者通神不可回生也胃杲曰小兒外物 驚宜用黄連安神丸鎮心藥若脾 寒濕吐腹痛瀉 痢青白宜用益黄散藥如脾胃伏火勞役不足之證 及服巴豆之類胃虚而成慢驚者用益黄理中之藥 必傷人命當於心經中以甘温補土之源更於脾土 中以甘寒瀉火以酸凉補金使金旺火衰風木自平 矣今立黄耆湯瀉火補金益土為神治之法用炙黄 耆二錢人參一錢炙甘草五分白芍藥五分水一大 盞煎半盞温服有機曰蕭山魏直著博愛心鑑三卷 言小兒痘瘡惟 順逆險三證順者為吉不用藥逆 者為凶不必用藥惟險乃悔吝之象當以藥轉危為 安宜用保元湯加減主之此方原出東垣治慢驚土 衰火旺之法今借而治痘以其内固營血外䕶衛氣 滋助隂陽作為膿水其證雖異其理則同去白芍藥 加生薑改名曰保元湯炙黄耆三錢人參二錢炙甘 草一錢生薑一片水煎服之險證者初出圓暈乾紅 少潤也将長光澤頂陷不起也既出雖起慘色不明 也漿行色灰不榮也漿定光潤不消也漿老濕潤不 斂也結痂而胃弱内虚也痂落而口渇不食也痂後 生癰腫也癰腫潰而斂遲也凡有諸證並宜此湯或 加芎藭加官桂加糯米以助之詳見本書嘉謨曰人 參補中黄耆實表凡内傷脾胃發熱惡寒吐泄怠卧 脹滿痞塞神短脉微者當以人參為君黄耆為臣若 表虚自汗亡陽潰瘍痘疹隂瘡者當以黄耆為君人 參為臣不 可執一也 附方 舊五 新九 小便不通 綿黄耆二錢水二盞煎一盞 温服小兒減半 總微論 酒 疸黄疾 心下懊痛足脛滿小便黄飲酒發赤黑黄斑 由大醉當風入水所致黄耆二兩木蘭一兩 為末酒服方寸七 日三服 肘後方 氣虚白濁 黄茋鹽炒半兩茯苓一 兩為末毎服一錢白湯 下良經 驗 方 治渇補虚 男子婦人諸虚不足煩悸焦渇面 色萎黄不能飲食或先渇而後發 瘡癤或先癰疽而後發渇並宜常服此藥平補氣血 安和臓腑終身可免癰疽之疾用綿黄耆箭簳者去 蘆六兩一半生焙一半以鹽水潤濕飯上蒸三次焙 剉粉甘草一兩一半生用一半炙黄為末毎服二錢 白湯㸃服早晨日午各一服亦可 煎服名黄芪六一湯 外科精要 老人閟塞 綿黄耆 陳皮去 白各半兩為末毎服三錢用大麻子一合研爛以水 濾漿煎至乳起入白蜜一匙再煎沸調藥空心服甚 者不過二服此藥不冷不熱常服 無秘塞之患其效如神和劑局方 腸風瀉血 黄耆黄 連等分 為末麪糊丸緑豆大毎服三十 丸米飲下 孫用和秘寳方 尿血沙淋 痛不可忍 黄耆人參 等分為末以大蘿蔔一個切一指厚大四五片蜜二 兩淹炙令盡不令焦㸃末食無時以鹽湯下 永類 方 吐血不止 黄耆二錢半紫背浮萍五錢為末 毎服一錢薑蜜水下 聖濟縂録 欬𠻳 膿血 咽乾乃虚中有熱不可服涼藥以好黄耆四兩 甘草一兩為末毎服二錢㸃湯服 席延賞方 肺癰得吐 黄耆二兩為末毎服二錢水一中盞 煎至六分温服日三四服 聖惠方 甲疽 瘡膿 生足趾甲邉赤肉突出時常舉發者黄耆二兩 䕡茹一兩醋浸一宿以豬脂五合㣲火上煎取 二合絞去滓以封瘡口上日 三度其内自消 外臺秘要 胎動不安 腹痛下黄汁 黄耆川芎藭 各一兩糯米一合水一升 煎半升分服 婦人良方 隂汗濕痒 綿黄耆酒炒為 末以熟豬心㸃 喫妙急趙真 人濟 方 痒疽内固 黄耆人參各一兩為末入真 龍腦一錢用生藕汁和丸緑 豆大毎服二十丸温水 下日日服 本事方 莖葉主治療渇及筋攣癰腫疽瘡 别 録 人參 本經 上品 釋名人薓 音參或 省作蓡 黄參 呉 普 血參 别 録 人䘖 本 經 鬼葢 本 經 神 草 别 録 土精 别 録 地精 廣 雅 海腴 皺面還丹 廣雅薓時珍 曰人 年深 浸漸長成者根如人形有神故謂之人薓神草薓字 從 亦浸漸之義 即浸字後世因字文繁遂以參 星之字代之從簡便爾然承誤日乆亦不能變矣惟 張仲景傷寒論尚作薓字别録一名人微微乃薓字 之訛也其成有階級故曰人衘其草背陽向隂故曰 鬼葢其在五參色黄屬土而補脾胃生隂血故有黄 參血參之名得地之精靈故有土精地精之名廣五 行記云隋文帝時上黨有人宅後毎夜聞人呼聲求 之不得去宅一里許見人參枝葉異常掘之入地五 尺得人薓一如人體四肢畢備呼聲遂絶觀此則土 精之名尤可證也禮斗威儀云下有人參上有紫氣 春秋運斗樞云揺光星散而為人參人君廢山瀆之 利則揺光不明人參不生觀 此則神草之名又可證矣 集解 别録曰人參生上黨山谷及遼東二月四月八 月上旬采根竹刀刮暴乾無令見風根如人形 者有神普曰或生邯鄲三月生葉小鋭枝黒莖有毛 三月九月采根根有手足面目如人者神𢎞景曰上 黨在冀州西南今來者形長而黄状如防風多潤實 而甘俗乃重百濟者形細而堅白氣味薄於上黨者 次用高麗者高麗即是遼東形大而虚軟不及百濟 並不及上黨者其草一莖直上四五相對生花紫色 高麗人作人參讚云三椏五葉背陽向隂欲來求我 椵樹相尋椵音賈樹似桐甚大隂廣則多生采作甚 有法今近山亦有但作之不好恭曰人參見用多是 高麗百濟者潞州太行紫團山所出者謂之紫團參 保升曰今沁州遼州澤州箕州平州易州檀州幽州 嬀州并州並出人參葢其山皆與太行連亘相接故 也珣曰新羅國所貢者有手足状如人形長尺餘以 杉木夾定紅絲纒飭之又沙州參短小不堪用頌曰 今河東諸州及泰山皆有之又有河北𣙜塲及閩中 來者名新羅人參俱不及上黨者佳春生苖多於深 山背隂近椵漆下濕潤處初生小者三四寸許一椏 五葉四五年後生兩椏五葉未有花莖至十年後生 三椏年深者生四椏各五葉中心生一莖俗名百尺 杵三月四月有花細小如粟蕊如絲紫白色秋後結 子或七八枚如大豆生青熟紅自落根如人形者神 泰山出者葉榦青根白殊别江淮間出一種土人參 苗長一二尺葉如匙而小與桔梗相似相對生生五 七節根亦如桔梗而柔味極甘美秋生紫花又帶青 色春秋采根土人或用之相傳欲試上黨參但使二 人同走一含人參一空口度走三五里許其不含人 參走必大喘含者氣息自如其人參乃真也宗奭曰 上黨者根頗纎長根下垂有及一尺餘者或十岐者 其價與銀等稍為難得土人得一窠則置板上以新 綵絨飾之嘉謨曰紫圑參紫色稍扁百濟參白堅且 圓名白條參俗名羊角參遼東參黄潤纎長有鬚俗 名黄參獨勝高麗參近紫體虚新羅參亞黄味薄肖 人形者神其類雞腿者力洪時珍曰上黨今潞州也 民以人參為地方害不復采取今所用者皆是遼參 其高麗百濟新羅三國今皆屬於朝鮮矣其參猶來 中國互市亦可收子於十月下種如種菜法秋冬采 者堅實春夏采者虚軟非地産有虚實也遼參連皮 者黄潤色如防風去皮者堅白如粉偽者皆以沙參 薺苨桔梗采根造作亂之沙參體虚無心而味淡薺 苨體虚無心桔梗體堅有心而味苦人參體實有心 而味甘微帶苦自有余味俗名金井玉䦨也其似人 形者謂之孩兒參尤多 偽宋蘇頌圖經本草所繪 潞州者三椏五葉真人參也其滁州者乃沙參之苗 葉沁州兖州者皆薺苨之苗葉其所云江淮土人參 者亦薺苨也並失之詳審今潞州者尚不可得則他 處者尤不可信矣近又有薄夫以人參先浸取汁自 啜乃晒乾復售謂之湯參全不任用不可不察考月 池翁諱言聞字子郁衘太醫吏目嘗著人參𫝊上下 卷甚詳不能備録亦畧 節要語於下條云耳 修治 𢎞景曰人參易蛀蚛惟納新器中宻封可經年 不壊炳曰人參頻見風日則易蛀惟用盛過麻 油瓦罐泡浄焙乾入華隂細辛與參相間收之宻封 可留經年一法用淋過竈灰晒乾罐收亦可李言聞 曰人參生時背陽故不喜見風日凡生用宜㕮咀熟 用宜隔紙焙之或醇酒潤透㕮咀焙熟用並忌鐡器 根氣味甘微寒無毒 别録曰微温普曰神農小寒桐 君雷公苦黄帝岐伯甘無毒元 素曰性温味甘微苦氣味俱薄浮而升陽中之陽也 又曰陽中微隂 之才曰茯苓馬藺為之使惡溲疏 鹵鹹反藜蘆一云畏五靈脂惡皂莢黑豆動紫石英 元素曰人參得升麻引用補上焦之元氣瀉肺中之 火得茯苓引用補下焦之元氣瀉腎中之火得麥門 冬則生脉得乾薑則補氣杲曰得黄耆甘草乃甘温 除大熱瀉隂火補元氣又為瘡家聖藥震亨曰人參 入手大隂與藜蘆相反服參一兩入藜蘆一錢其功 盡廢也言聞曰東垣李氏理脾胃瀉隂火交泰丸内 用人參皂莢是惡而不惡也古方療月閉四物湯加 人參五靈脂是畏而不畏也又療痰在胸膈以人參 藜蘆同用而取涌越是激其怒性也此皆精微妙奥 非達權衡 者不能知 主治補五臓安精神定魂魄止驚悸除邪 氣明目開心益智乆服輕身延年 本 經 療腸胃中冷心 腹鼔痛胸脇逆滿霍亂吐逆調中止消渇通血脉破 堅積令人不忘 别 録 主五勞七傷虚損痰弱止嘔噦補 五臓六腑保中守神消胸中痰治肺痿及癎疾冷氣 逆上傷寒不下食凡虚而多夢紛紜者加之 甄 權 止煩 躁變酸水 李 珣 消食開胃調中治氣殺金石藥毒 大 明 治 肺胃陽氣不足肺氣虚促短氣少氣補中緩中瀉心 肺脾胃中火邪止渇生津液 元 素 治男婦一切虚證發 熱自汗眩運頭痛反胃吐食痎瘧滑瀉乆痢小便頻 數淋瀝勞倦内傷中風中暑痿痺吐血𠻳血下血血 淋血崩胎前産後諸病 時 珍 發明 𢎞景曰人參為藥切要與甘草同功杲曰人參 甘温能補肺中元氣肺氣旺則四臓之氣皆旺 精自生而形自盛肺主諸氣故也張仲景云病人汗 後身熱亡血脉沉遲者下痢身涼脉微血虚者並加 人參古人血脱者益氣葢血不自生須得生陽氣之 藥乃生陽生則隂長血乃旺也若單用補血藥血無 由而生矣素問言無陽則隂無以生無隂則陽無以 化故補氣須用人參血虚者亦須用之本草十劑云 補可去弱人參羊肉之屬是也葢人參補氣羊肉補 形形氣者有無之象也好古曰潔古老人云以沙參 代人參取其味甘也然人參補五臓之陽沙參補五 臓之隂安得無異雖云補五臓亦須各用本臓藥相 佐使引之言聞曰人參生用氣涼熱用氣温味甘補 陽微苦補隂氣主生物本乎天味主成物本乎地氣 味生成隂陽之造化也凉者高秋清肅之氣天之隂 也其性降温者陽春生發之氣天之陽也其性升甘 者濕土化成之味地之陽也其性浮微苦者火土相 生之味地之隂也其性沉人參氣味俱薄氣之薄者 生降熟升味之薄者生升熟降如土虚火旺之病則 宜生參涼薄之氣以瀉火而補土是純用其氣也脾 虚肺怯之病則宜熟參甘温之味以補土而生金是 純用其味也東垣以相火乗脾身熱而煩氣高而喘 頭痛而渇脉洪而大者用黄蘗佐人參孫真人治夏 月熱傷元氣人汗大泄欲成痿厥用生脉散以瀉熱 火而救金水君以人參之甘涼瀉火而補元氣臣以 麥門冬之苦甘寒清金而滋水源佐以五味子之酸 温生腎精而收耗氣此皆補天元之真氣非補熱火 也白飛霞云人參鍊膏服回元氣於無何有之鄉凡 病後氣虚及肺氣𠻳者並宜之若 氣虚有火者合天門冬膏對服之 正誤 斆曰夏月少使人參發心痃之病好古曰人參 甘温補肺之陽泄肺之隂肺受寒邪宜此補之 肺受火邪則反傷肺宜以沙參代之王綸曰凡酒色 過度損傷肺腎真隂隂虚火動勞𠻳吐血欬血等證 勿用之葢人參入手太隂能補火故肺受火邪者忌 之若誤用參耆甘温之劑則病日増服之過多則死 不可治葢甘温助氣氣屬陽陽旺則隂愈消惟宜苦 甘寒之藥生血降火世人不識往往服參耆為補而 死者多矣百言聞曰孫真人云夏月服生脉散腎瀝 湯三劑則 病不生李東垣亦言生脉散清暑益氣 湯乃三伏瀉火益金之聖藥而雷斆反謂發心痃乆 患非矣痃乃臍旁積氣非心病也人參能養正破堅 積豈有發痃之理觀張仲景治腹中寒氣上衝有頭 足上下痛不可觸近嘔不能食者用大建中湯可知 矣又海藏王好古言人參補陽泄隂肺寒宜用肺熱 不宜用節齋王綸因而和之謂參耆能補肺火隂虚 火動失血諸病多服必死二家之失皆偏矣夫人參 能補元陽生隂血而瀉隂火東垣李氏之説也明矣 仲景張氏言亡血血虚者並加人參又言肺寒者去 人參加乾薑無令氣壅丹溪朱氏亦言虚火可補参 耆之屬實火可瀉苓連之屬二家不察三氏之精微 而謂人參補火謬哉夫火與元氣不兩立元氣勝則 邪火退人參既補元氣而又補邪火是反復之小人 矣何以與甘草苓术謂之四君子耶雖然三家之言 不可盡廢也惟其語有滯故守之者泥而執一遂視 人參如蛇蝎則不可也凡人面白面黄面青黧悴者 皆脾肺腎氣不足可用也面赤面黒者氣壯神强不 可用也脉之浮而芤濡虚大遲緩無力沉而遲濇弱 細結代無力者皆虚而不足可用也若弦長𦂳實滑 數有力者皆火鬱内實不可用也潔古謂喘𠻳勿用 者痰實氣壅之喘也若腎虚氣短喘促者必用也仲 景謂肺寒而欬勿用者寒束熱邪壅鬱在肺之欬也 若自汗惡寒而欬者必用也東垣謂乆病鬱熱在肺 勿用者乃火鬱于内宜發不宜補也若肺虚火旺氣 短自汗者必内也丹溪言諸痛不可驟用者乃邪氣 方鋭宜散不宜補也若裏虚吐利及乆病胃弱虚痛 喜按者必用也節齋謂隂虚火旺勿用者乃血虚火 亢能食脉弦而數涼之則傷胃温之則傷肺不受補 者也若自汗氣短肢寒脉虚者必用也如此詳審則 人參之可用不可用思過半矣機曰節齋王綸之説 本於海藏王好古但綸又過于矯激丹溪言虚火可 補須用參茋又云隂虚潮熱喘𠻳吐血盜汗等證四 物加人參黄蘗知母又云好色之人肺腎受傷欬𠻳 不愈瓊玉膏主之又云肺腎虚極者獨參膏主之是 知隂虚勞瘵之證未嘗不用人參也節齋私淑丹溪 者也而乃相反如此斯言一出印定後人眼目凡遇 前證不問病之宜用不宜輒舉以藉口致使良工掣 肘惟求免夫病家之怨病家亦以此説横之胸中甘 受苦寒雖至上嘔下泄去死不逺亦不悟也古今治 勞莫過於葛可乆其獨參湯保真湯何嘗廢人參而 不用耶節齋之説誠未之深思也楊起曰人參功載 本草人所共知近因病者吝財薄醫醫服算本惜費 不肯用參療以致輕者致重重重者至危然有肺寒 肺熱中滿血虚四證只宜散寒消熱消脹補營不用 人參其説近是殊不知各加人參在内䕶持元氣力 助羣藥其功更捷若曰氣無補法則謬矣古方治肺 寒以温肺湯肺熱以清肺湯中滿以分消湯血虚以 養營湯皆有人參在焉所謂邪之所腠其氣必虚又 曰養正邪自除陽旺則生隂血貴在配合得宜爾庸 醫毎謂人參不可輕用誠哉庸也好生君子不可輕 命薄醫醫亦不可計利不 用書此奉勉幸勿曰迂 附方 舊九新 六十八 人參膏 用人參十兩細切以活水二十 盞浸透入銀石器内桑柴火緩 緩煎取十盞濾汁再以水十盞煎取五盞與前汁合 煎成膏瓶收隨病作湯使丹溪云多慾之人腎氣衰 憊欬𠻳不止用生薑橘皮煎湯化膏服之浦江鄭兄 五月患痢人犯房室忽發昬運不知人事手撒目暗 自汗如雨㗋中痰鳴如拽鋸聲小便遺失脉大無倫 此隂虧陽絶之證也予令急煎大料人參膏仍與炙 氣海十八壯右手能動再三壯唇口微動遂與膏服 一盞半夜後服三盞眼能動盡三斤方能言而索粥 盡五斤而痢止至十斤而全安若作風治則誤矣一 人背疽服内托十宣藥已多膿出作嘔發熱六脉沉 數有力此潰瘍所忌也遂與大料人參膏入竹瀝飲 之參盡一十六斤竹伐百餘竿而安後經旬餘值大 風㧞木瘡起有膿中有紅線一道過肩脾抵右肋予 曰急作參膏以芎歸橘皮作湯入竹瀝薑汁飲乏盡 三斤而瘡潰調理乃安若癰疽潰後氣血俱虚嘔逆 不食變證不一者以參耆歸术等分煎膏服之最妙 治中湯 頌曰張仲景治胸脾心中痞堅留氣結胸胸 滿脇下逆氣搶心治中湯主之即理中湯人 參术乾薑甘草各三兩四味以水八升煑三升毎服 一升日三服隨證加减此方自晉宋以後至唐名醫 治心腹病者無不用之或作湯或蜜丸或為散皆有 竒效胡洽居士治霍亂謂之温中湯陶隠居百一方 云霍亂餘藥乃或難求而治中方四順湯厚朴湯不 可暫缺常須預合自隨也唐石泉公王方慶云數方 不惟霍亂可醫諸病皆療也四順湯用人參甘草 乾薑附子炮各二兩水六升煎二升半分四服 四 君子湯 治脾胃氣虚不思飲食諸病氣虚者以此為 主人參一錢白术二錢白茯苓一錢炙甘草 五分薑三片棗一枚水二鍾煎一鍾 食前温服隨證加減 和濟局方 開胃化痰 不思 飲食 不拘大人小兒人參焙二兩半夏薑汁浸焙五錢為 末飛羅麪作糊丸緑豆大食後薑湯下三五十丸日 三服聖惠方加陳橘 皮五錢 經驗方 胃寒氣滿 不能𫝊化易饑不能 食人參末二錢生附 子末半錢生薑二錢水七合煎二合雞 子清一枚打轉空心服之 聖濟總録 脾胃虚弱 不 思 飲食生薑半斤取汁白蜜十兩人參末四兩 銀鍋煎成膏毎米飲調服一匙 普濟方 胃虚惡 心 或嘔吐有痰人參一兩水二盞煎一盞入竹瀝一 盃薑汁三匙食逺温服以知為度老人尤宜 簡 便 方 胃寒嘔惡 不能腐熟水穀食即嘔吐人參丁香藿 香各二錢半橘皮五錢生薑三片水二 盞煎一盞溫 服 㧞萃方 反胃嘔吐 飲食入口即吐困弱無力垂 死者上黨人參三大兩拍破 水一大升煑取四合熱服日再兼以人參汁入粟米 雞子白薤白煮粥與噉李直方司勲於漢南患此兩 月餘諸方不瘥遂與此方當時便定後十餘日遂入 京師絳毎與名醫論此藥難可為儔也李絳兵部手 集 食入即吐 人參半夏湯用人參一兩半夏一兩五 錢生薑十片水一斗以杓揚二百四十 遍取三升入白蜜三合煮一 升半分服 張仲景金匱方 霍亂嘔惡 人參二兩水 一盞半煎汁 一盞入雞子白一枚再煎温 服一加丁香 衛生家寳方 霍亂煩悶 人參五錢桂 心半錢水二 盞煎服 聖惠方 霍亂吐瀉 煩躁不止人參二兩橘皮三兩 生薑一兩水六升煮三升分三 服總聖 濟 録 妊娠吐水 酸心腹痛不能飲食人參乾薑炮 等分為末以生地黄汁和丸梧子 大毎服五十丸米 湯下 和劑局方 陽虚氣喘 自汗盜汗氣短頭運人 參五錢熟附子一兩分 作四帖毎帖以生薑十片流水兩 盞煎一盞食逺温服 濟生方 喘急欲絶 上氣鳴 息者人 參末湯服方寸匕日 五六服效肘後方 産後發喘 乃血入肺竅危証也 人參末一兩蘇木二 兩水二盌煮汁一盌調 參末服神效 聖惠方 産後血運 人參一兩紫蘇半 兩以童尿酒水三 合煎服要 醫方摘 産後不語 人參石菖蒲石蓮肉等分毎 服五錢水煎服 婦人良方 産 後諸虚 發熱自汗人參當歸等分為末用豬腰子一 個去膜切小片以水三升糯米半合葱白二 莖煮米熟取汁一盞入藥煎 至八分食前温服 永類方 産後秘塞 出血多以人 參麻子仁枳 殻麩炒為末煉蜜丸梧子大毎 服五十丸米飲下 濟生方 横生倒産 人參末乳 香末各一 錢丹砂末五分研匀雞子白一枚人生薑自然汁三 匙攪匀冷服即母子俱安神效此施漢卿方也 婦 人良 方 開心益智 人參末一兩錬成豶豬肥肪十兩以 淳酒和匀毎服一盃日再服服至百 日耳目聰明骨髓充盈肌膚潤澤日 記千言兼去風熱痰病 千金方 聞雷即昬 一小 兒七 嵗聞雷即昬倒不知人事此氣怯也以人參當歸麥 門冬各二兩五味子五錢水一斗煎汁五升再以水 五升煎滓取汁二升合煎成膏毎服三匙白湯化 下服盡一斤自後聞雷自若矣 楊起簡便方 忽 喘悶絶 方見大 黄下 離魂異疾 有人卧則覺身外有身一 様無别但不語葢人卧則 魂歸於肝此由肝虚邪襲魂不歸舍病名曰離魂用 人參龍齒赤茯苓各一錢水一盞煎半盞調飛過朱 硃末一錢睡時服一夜三服三夜後真者 氣爽假者即化矣 夏子益怪證竒疾方 怔忡自汗 心氣不足也人參半兩當歸半兩用豶豬腰子二個 以水二盌煮至一盌半取腰子細切人參歸同煎至 八分空心喫腰子以汁送下其滓焙乾為末以山藥 末作糊丸緑豆大毎服五十丸食逺棗湯下不過二 服即愈此昆山神濟大師方也一 加乳香二錢 王璆百一選方 心下結氣 凡心下 硬按之 則無常覺膨滿多食則吐氣引前後噫呃不除由思 慮過多氣不以時而行則結滯謂之結氣人參一兩 橘皮去白四兩為末煉蜜丸梧子 大毎米飲下五六十丸 聖惠方 房後困倦 人參七 錢陳皮 一錢水一盞半煎八分食前温服 日再服千金不傳 趙永菴方 虚勞發熱 愚魯湯 用上黨 人參銀州柴胡各三錢大棗一枚生薑三兩水一鍾 半煎七分食逺温服日再服以愈為度 竒效良方 肺熱聲啞 人參二兩訶子一兩為 末噙嚥 丹溪摘𤣥 肺虚乆欬 人參末 二兩鹿 角膠炙研一兩毎服三錢用薄荷豉湯一盞葱少許 入銚子煎一二沸傾入盞内遇欬時温呷三五口甚 佳本食 療 草 止𠻳化痰 人參末一兩明礬二兩以釅醋二 升熬礬成膏入參末煉蜜和收毎 以豌豆大一丸放舌下其 𠻳即止痰自消 簡便方 小兒喘欬 發熱自汗吐紅 脉虚無力者人 參天花粉等分毎服半錢蜜 水調下以瘥為度 經濟方 喘欬𠻳血 欬喘上氣喘 急𠻳血吐血 脉無力者人參末毎服三錢雞子清調之五更初服 便睡去枕仰卧只一服愈年深者再服咯血者服盡 一兩甚好一方以烏鷄子水磨千遍自然化作水調 藥尤妙忌醋醎腥醤麪鮓醉飽将息乃佳 沈存中 靈苑 方 欬𠻳吐血 人參黄耆飛羅麪各一兩百合五錢 為末水丸梧子大毎服五十丸食前 茅根湯下和朱氏集驗方用人參乳香辰砂等分為 末烏梅肉 丸彈子大毎白湯化下一丸日一服 虚勞吐血 甚者先以十灰散止之其人必困倦法當 補陽生隂獨參湯主之好人參一兩肥棗 五枚水二鍾煎一鍾服熟睡一覺即減 五六繼服調理藥 葛可乆十藥神書 吐血下血 因 七 情所感酒色内傷氣血妄行口鼻俱出心肺脉破血 如泉湧須臾不救用人參焙側柏葉蒸焙荆芥穗燒 存性各五錢為末用二錢入飛羅麪二錢以新汲水 調如稀糊服少頃再啜一服立止 華陀中藏經 衂血不止 人參栁枝寒食采者等分為末毎服一錢 東流水服日三服無栁枝用蓮子心 聖 濟總 録 齒縫出血 人參赤茯苓麥門冬各二錢水一鍾 煎七分食前温服日再蘇東坡得此 自謂神竒後生小子多患此病予 累試之累如所言談埜翁試效方 隂虚尿血 人參焙 黄耆鹽 水炙等分為末用紅皮大蘿蔔一枚切作四片以蜜 二兩将蘿蔔逐片蘸炙令乾再炙勿令焦以蜜盡為 度毎用一片蘸藥食之仍以 鹽湯送下以瘥為度三因方 沙淋石淋 方同 上 消渇引 飲 人參為末雞子清調服一錢日三四服子集驗用 人參栝樓根等分生研為末煉蜜丸梧 大毎服 百丸食前麥門冬湯下日二服以愈為度名玉壺丸 忌酒麪炙煿 鄭氏家𫝊消渇方人參一兩粉草二 兩以雄猪膽汁浸炙腦子半錢為末蜜丸芡子大毎 嚼一丸冷水下 聖濟總録用人參一兩葛粉二兩 為末發時以燖豬湯一升入藥三錢蜜二兩慢火熬 至三合状如黒餳以瓶收之毎夜以一匙含嚥不過 三服取 效也 虚瘧發熱 人參二錢二分雄黄五錢為末端 午日用椶尖搗丸梧子大發日侵 辰井華水吞下七丸發前再服忌諸般熱 物立效一方加神麯等分 丹溪纂要 冷痢厥逆 六脉沉細人參大附子各一兩半毎服半兩生薑十 片丁香十五粒粳米一撮水二盞煎七分空心温服 經驗 方 下痢禁口 人參蓮肉各三錢以井華水二盞煎 一盞細細呷之或加薑汁炒黄連三 錢選經驗 良 方 老人虚痢 不止不能飲食上黨人參一兩 鹿角去皮炒研五錢為末毎服 方寸匕米湯調下日 三服 十便良方 傷寒壞證 凡傷寒時疫不問隂 陽老幼妊婦誤服藥 餌困重垂死脉沉伏不省人事七日以後皆可服之 百不失一此名奪命散又名復脉湯人參一兩水二 鍾𦂳火煎一鍾以井水浸冷服之少頃鼻梁有汗出 脉復立瘥蘇韜光侍郎云用此救數十人予作清流 宰縣倅申屠行輔之子婦患時疫三十餘日 已成壊病令服此藥而安 王璆百一選方 傷寒厥 逆 身有微熱煩燥六脉沉細微弱此隂極發躁也無 憂散用人參半兩水一鍾煎七分調牛膽南星末 二錢熱服立 甦 三因方 夾隂傷寒 先因慾事後感寒邪陽衰隂 盛六脉沉伏小腹絞痛四肢 逆冷嘔吐清水不假此藥無以回陽人參乾薑炮各 一兩生附子一枚破作八片水四升半煎一升頓服 脉出身温即愈 吴綬傷寒藴要 筋骨風痛 人參四兩酒浸三日晒 乾土茯苓一斤山慈姑 一兩為末煉蜜丸梧子大毎服 一百丸食前米湯下 經騐方 小兒風癎 瘛瘲用人 參蛤粉辰 砂等分為末以猳猪心和血丸緑豆大毎服五十 丸金銀湯下一日二服大有神效 衛生寳鑑 脾 虚慢驚 黄耆湯見黄 耆發明下 痘疹險證 保和湯見黄 耆發明下 驚後瞳 斜 小兒驚後瞳人不正者人參阿膠糯米炒成珠各 一錢水一盞煎七分温服日再服愈乃止效 直 指 方 小兒脾風 多因人參冬𤓰仁冬半兩南星一兩漿 水煑過為末毎用一錢水半盞煎三分 温服方 本事 酒毒目盲 一人形實好飲熱酒忽病目盲而 脉濇此熱酒所傷胃氣汚濁血死 其中而然以蘇木煎湯調人參末一錢服次日鼻及 兩掌皆紫黒此滯血行矣再以四物湯加蘇木桃仁 紅花陳皮調人參末服 數日而愈 丹溪纂要 酒毒生疽 一婦嗜酒胸生一 疽脉𦂳而濇用酒 炒人參酒炒大黄等分為末薑湯服 一錢得唾汗出而愈效 丹溪醫案 狗咬風傷 腫痛 人參 置桑柴炭上燒存性以盌覆定 少頃為末摻之立瘥 經驗方 蜈蚣咬傷 嚼人參塗 之 醫學 集 成 蜂蠆螫傷 人參末傅之 證治要訣 脇破腸出 急以油抹入煎 人參枸把汁淋 之内喫羊腎粥十日 愈 危氏得效方 氣奔怌疾 方見 虎杖 蘆氣味苦温無毒主治吐虚勞痰飲 時 珍 發明 吴綬曰人弱者以人參蘆代𤓰蒂震亨曰人參 入手太隂補陽中之隂蘆則反能瀉太隂之陽 亦如麻黄苗能發汗根則止汗穀屬金而糠之性熱 麥屬陽而麩之性涼先儒謂物物具一太極學者可 不觸類而長之乎一女子性躁味厚暑月因怒而病 呃毎作則舉身跳動昬冒不知人其形氣俱實乃痰 因怒鬱氣不得降非吐不可遂以人參蘆半兩逆流 水一盞半煎一大盌飲之大吐頑痰數盌大汗昬睡 一日而安又一人作勞發瘧服瘧藥變為熱病舌短 痰𠻳六脉洪數而滑此痰蓄胸中非吐不愈以參蘆 湯加竹瀝二服湧出膠痰三塊次 與人參黄耆當歸煎服半月乃安 沙參 本經 上品 校正 併入别録有名 未用部羊乳 釋名白參 吴 普 知母 别 録 羊乳 别 録 羊婆奶 綱 目 鈴兒草 别 録 虎 鬚 别 録 苦心 别録又名文希一名識美一名志取𢎞景 曰此與人參𤣥參丹參苦參是為五參其 形不盡相類而生療頗同故皆有參名又有紫參乃 牡蒙也時珍曰沙參白色宜於沙地故名其根多白 汁俚人呼為羊婆奶别録有名未用羊乳即此也此 物無心味淡而别録一名苦心又與知母同名不知 所謂也鈴兒 草象花形也 集解 别録曰沙參生河内川谷及寃句般陽續山二 月八月采根暴乾又名羊乳一名地黄三月采 立夏後母死恭曰出華山者為善普曰二月生苗如 葵葉青色根白實如芥根大如蕪菁三月采𢎞景曰 今出近道叢生葉似枸把根白實者佳保昇曰其根 若葵根其花白色頌曰今淄齊潞隨江淮荆湖州郡 皆有之苗長一二尺以來叢生厓壁間葉似枸杞而 有乂丫七月開紫花根如葵根大如指許赤黄色中 正白實者佳二月八月采根而土生者葉有細有大 花白瓣上仍有白粘此為小異藏器曰羊乳根如薺 苨而圓大小如拳上有角節折之有白汁人取根當 薺苨苖作蔓折之有白汁時珍曰沙參處處山原有 之二月生苗葉如初生小葵葉而團扁不光八九月 抽莖高一二尺莖上之葉則尖長如枸把葉而小有 細齒秋月葉間開小紫花長一二分状如鈴鐸五出 白蕊亦有白花者並結實大如冬青實中有細子霜 後苗枯其根生沙地者長尺餘大一虎口黄土地者 則短而小根莖皆有白汁八九月采者白而實春月 采者微黄而虚小人亦往往縶蒸壓 實以亂人參但體輕鬆味淡而短耳 根氣味苦微寒無毒 别録曰羊乳温無毒普曰沙參 岐伯醎神農黄帝扁鵲無毒李 當之大寒好古曰甘微苦 之才曰惡防己反藜蘆 主治血結驚氣除寒熱補 中益肺氣 本 經 療胸痺心腹痛結熱邪氣頭痛皮間邪 熱安五臓乆服利人又云羊乳主頭腫痛益氣長肌 肉 别 録 去皮肌浮風疝氣下墜治常欲眠養肝氣宣五 臓風氣 甄 權 補虚止驚煩益心肺并一切惡瘡疥癬及 身癢排膿消腫毒 大 明 清肺火治乆欬肺痿 時 珍 發明 元素曰肺寒者用人參肺熱者用沙參代之取 其味甘也好古曰沙參味甘微苦厥隂本經之 藥又為脾經氣分藥微苦補隂甘則補陽故㓗古取 沙參代人參葢人參性温補五臓之陽沙參性寒補 五臓之隂雖云補五臓亦須各用本臓藥相佐使隨 所引而相輔之可也時珍曰人參甘苦温其體重實 専補脾胃元氣因而益肺與腎故内傷元氣者宜之 沙參甘淡而寒其體輕虚専補肺氣因而益脾與腎 故金能受火尅者宜之一補陽而生 隂一補隂而制陽不可不辨之也 附方 舊一 新二 肺熱欬𠻳 沙參半兩水煎服 之 衛生易簡方 卒得疝氣 小 腹 及隂中相引痛如絞白汗出欲死者沙參 搗篩為末酒服方寸匕立瘥 肘後方 婦人白帶 多因七情内傷或下元虚冷所致沙參 為末毎服二錢米飲調下 證治要訣 薺苨 音齊尼並上聲 别録中品 校正 併入圖 經杏參 釋名杏參 圖 經 杏葉沙參 救 荒 菧苨 菧音底 爾雅 甜桔梗 綱 目 白 麪根 救 荒 苗名隱忍 時珍曰薺苨多汁有濟 之状故 以名之濟 濃露也其根如沙參 而葉如杏故河南人呼為杏葉沙參蘇頌圖經杏參 即此也俗謂之甛桔梗爾雅云 菧苨也郭璞云即 薺苨也隠忍 説見下文 集解 𢎞景曰薺苨根莖都似人參而葉小異根味甜 絶能殺毒以其與毒藥共處毒皆自然歇不正 入方家用也又曰魏文帝言薺苨亂人參即此也薺 苨葉甚似桔梗但葉下光明滑澤無毛為異又不如 人參相對耳恭曰人參苗似五加而濶短莖圓有三 四椏椏頭有五葉陶引薺苨亂人參誤矣且薺苨桔 梗又有葉差互者亦有葉三四對者皆一莖直上葉 既相亂惟以根有心為别爾頌曰今川蜀江浙皆有 之春生苗莖都似人參而小異根似桔梗但無心為 異潤州陜州尤多人家收以為果或作脯啖味甚甘 美兼可寄逺二月八月采根暴乾承曰今人多以蒸 過壓扁亂人參但味淡爾宗奭曰陶以根言故云薺 苨亂人參蘇以苗言故以陶為悮也機曰薺苨苗莖 與桔梗相似其根與人參相亂今言苗莖都似人參 近於悮也當以人參薺苨桔梗三註叅看自明矣時 珍曰薺苨苗似桔梗根似沙參故姦商往往以沙參 薺苨通亂人參蘇頌圖經所謂杏參周憲王救荒本 草所謂杏葉沙參皆此薺苨也圖經云杏參生淄州 田野根如小菜根土人五月采苗葉治欬𠻳上氣救 荒本草云杏葉沙參一名白麪根苖高一二尺莖色 清白葉似杏葉而小微尖而背白邊有又牙杪間開 五瓣白盌子花根形如野胡蘿蔔頗肥皮色灰黝中 間白毛味甛微寒亦有開碧花者嫩苗 熟水淘油 鹽拌食根换水煮亦可食人以蜜煎充果又陶𢎞景 註桔梗言其葉名隠忍可煮食之治蠱毒謹按爾雅 云蒡隠荵也郭璞註云似蘇有毛江東人藏以為葅 亦可瀹食葛洪肘後方云隠荵草苗似桔梗人皆食 之搗汁飲治蠱毒據此則隠荵非桔梗乃薺苨苗也 薺苨苗甘可食桔梗苗苦不可食尤為可證神農本 經無薺苨止有桔梗一名薺苨至别録始出薺苨葢 薺苨桔梗乃一類有甜苦二 種則其苗亦可呼為隠荵也 根氣味甘寒無毒主治解百藥毒 别 録 殺蠱毒治蛇蠱 咬熱狂温疾罯毒箭 大 明 利肺氣和中明目止痛蒸切 作羮粥食或作虀葅食 昝 殷 食之壓丹石發動 孟 詵 主欬 𠻳消渇强中瘡毒丁腫辟沙蝨短狐毒 時 珍 發明 時珍曰薺苨寒而利肺甘而解毒乃良品也而 世不知用惜哉按葛洪肘後方云一藥而兼解 衆毒者惟薺苨汁濃飲二升或煑嚼之亦可作散服 此藥在諸藥中毒皆自解也又張鷟朝野僉載云各 醫言虎中藥箭食清泥而解野豬中藥箭豗薺苨而 食物猶知解毒何况人乎又孫思邈千金方治强中 為病莖長興盛不交精出消渇之後發為癰疽有薺 苨丸豬腎薺苨湯方此皆本草所未及者然亦取其 解熱解毒之 功爾無他義 附方 舊四 新三 强中消渇 豬腎薺苨湯治强中之病莖長 興盛不交精液自出消渇之後 即發癰疽皆由恣意色慾或餌金石所致宜此以制 腎中熱也用豬腎一具薺苨石膏各三兩人參茯苓 磁石知母葛根黄苓栝樓根甘草各二兩黒大豆一 升水一斗半先煑豬腎大豆取汁一斗去滓下藥再 煑三升分三服後人名為石子薺苨湯地又薺苨丸 用薺苨大豆伏神磁石栝樓根熟地黄 骨皮𤣥參 石斛鹿茸各一兩人參沉香各半兩為末以豬肚治 净煑爛杵和丸梧子大毎服七十丸空心鹽湯下 並千 金方 丁瘡腫毒 生薺苨根搗汁服一合以滓 傅之不過三度 千金翼 面上皯 皰 薺苨肉桂各一兩為末毎用方寸匕酢 漿服之日一服又滅瘢痣 聖濟總録 解諸蠱毒 薺苨根搗末飲服方寸匕 立瘥 陳延之小品方 解鉤吻毒 鉤吻葉與芹葉 相似誤食之殺 人惟以薺苨八兩水六升煑取三升 毎服五合日五服 仲景金匱玉函 解五石毒 薺苨 生搗 汁多服之立瘥 蘇頌圖經 隠忍葉氣味甘苦寒無毒主治蠱毒腹痛面目青黄 林露骨立煑汁一二升飲 時 珍 主腹臓風壅欬𠻳上氣 蘇 頌 桔梗 本經 下品 釋名白藥 别 録 梗草 别 録 薺苨 本經時珍曰此草之根結 實而梗直故名吴普本草 一名利如一名符扈一名房圖方書並無是葢亦庾 詞爾桔梗薺苨乃一類有甜苦二種故本經桔梗一 名薺苨而今俗呼薺苨為甜桔梗也至别録始出薺 苨條分為二物然其性味功用皆不同當以别録為 是 集解 别録曰桔梗生嵩高山谷及寃句二月采根暴乾 普曰葉如薺苨莖如筆管紫赤色二月生苗𢎞 景曰近道處處有二三月生苗可煑食之桔梗療蠱 毒甚驗俗方用此乃名薺苨 今别有薺苨能解藥 毒可亂人參葉甚相似但薺苨葉下光明滑澤無毛 為異葉生又不如人參相對耳恭曰薺苨桔梗葉有 差互者亦有葉三四對者皆一莖直上葉既相亂惟 以根有心為别耳頌曰今在處有之根如指大黄白 色春生苗莖高尺餘葉似杏葉而長隋四葉相對而 生嫩時亦可煑食夏開小花紫碧色頗似牽牛花秋 後結子八月采根其根有心若無心者為薺苨闗中 所出桔梗根黄皮似蜀葵根莖細青色葉小青色似 菊葉 也 根修治 斆曰凡使勿用木梗真似桔梗只是咬之腥 澀不堪凡用桔梗須去頭上尖硬一二分已 來并兩畔附枝于槐砧上細挫用生百合搗膏投水 中浸一伏時濾出緩火煎令乾用毎桔梗四兩用百 合二兩五錢時珍曰今但刮去浮 皮米泔水浸一夜切片微炒用 氣味辛微温有小毒 普曰神農醫和苦無毒黄帝扁 鵲辛鹹岐伯雷公甘無毒李當 之大寒權曰苦辛時珍曰當以苦辛平為是之才曰 節皮為之使畏白及龍膽草忌豬肉得牡礪逺志療 恚怒得消石石膏療傷寒白粥解其簽味時 珍曰伏砒徐之才所云節皮不知何物也 主治胸 脇痛如刀刺腹滿腸鳴幽幽驚恐悸氣 本 經 利五臓腸 胃補血氣除寒熱風痺温中消穀療喉咽痛下蠱毒 别 録 治下痢破血積氣消聚痰涎去肺熱氣促𠻳逆除 腹中冷痛主中惡及小兒驚癎 甄 權 下一切氣止霍亂 轉筋心腹脹痛補五勞養氣除邪辟温破癥瘕肺癰 養血排膿補内漏及喉痺 大 明 利竅除肺部風熱清利 頭目咽嗌胸膈滯氣及痛除鼻塞 元 素 治寒嘔 李 杲 主口 舌生瘡赤目腫痛 時 珍 發明 好古曰桔梗氣微温味苦辛味厚氣輕陽中之 隂升也入手太隂肺經氣分及足少隂經元素 曰桔梗清肺氣利咽喉其色白故為肺部引經與甘 草同行為舟楫之劑如大黄苦泄峻下之藥欲引至 胸中至高之分成功須用辛甘之劑升之譬如鐡石 入江非舟楫不載所以諸藥有此一味不能下沉也 時珍曰朱肱活人書治胸中痞滿不痛用桔梗枳殻 取其通肺利膈下氣也張仲景傷寒論治寒實結胸 用桔梗貝母巴豆取其温中消穀破積也又治肺癰 唾膿用桔梗甘草取其苦辛清肺甘温瀉火又能排 膿血補内漏也其治少隂證二三日咽痛亦用桔梗 甘草取其苦辛散寒甘平除熱合而用之能調寒熱 也後人易名甘桔湯通治咽喉口舌諸病宋仁宗加 荆芥防風連翹遂名如聖湯極言其驗也按王好古 醫壘元戎載之頗詳云失音加訶子聲不出加半夏 上氣加陳皮涎𠻳加知母貝母欬渇加五味子酒毒 加葛根少氣加人參嘔加半夏生薑唾膿血加紫菀 肺痿加阿膠胸膈不利加枳殻心胸痞滿加枳實目 赤加巵子大黄面腫加茯苓膚痛加黄耆發班加防 風荆芥疫毒加鼠粘子大黄不得眠加巵子震亨曰 乾欬𠻳乃痰火之邪鬱在肺中宜苦梗以開之痢疾 腹痛乃肺金之氣鬱在大腸亦宜苦梗開之後用痢 藥此藥能開提氣血 故氣藥中宜用之 附方 舊十 新七 胸滿不痛 桔梗枳殻等分水二鍾煎 一鍾温服 南陽活人書 傷寒 腹脹 隂陽不和也桔梗半夏湯主之桔梗半夏陳皮 各三錢薑五片水二鍾煎一鍾服 南陽活人 書 痰𠻳喘急 桔梗一兩半為末用童子小便半升 煎四合去滓温服 簡要濟衆方 肺 癰欬𠻳 胸滿振寒脉數咽乾不渇時出濁唾腥臭乆 乆吐膿如粳米粥者桔梗湯主之桔梗一兩 甘草二兩水三升煑一升分温再服朝 暮吐膿血則瘥 張仲景金匱玉函方 喉痺毒氣 桔 梗 二兩水三升煎一 升頓服 千金方 少隂咽痛 少隂證二三日咽痛者 可與甘草湯不瘥者與 桔梗湯主之桔梗一兩甘草二兩水 三升煑一升分服 張仲景傷寒論 口舌生瘡 方同 上 齒䘌腫痛 桔梗薏苡仁等分 為末服 永類方 骨槽風痛 牙根腫痛桔 梗為末棗瓤 和丸皂子大綿裹咬之仍 以荆芥湯𠻳之 經驗方 牙疳臭爛 桔梗茴香䓁分 燒研傅之 衛 生易 簡方 肝風眼黒 目睛痛肝風盛也桔梗丸主之桔梗 一斤黒牽牛頭末三兩為末蜜丸梧 子大毎服四十丸温水 下日二服 保命集 鼻出衂血 桔梗為末水服方 寸匕日四服一加 生犀角屑 普濟方 吐血下血 方同 上 打擊瘀血 在腸内乆不消 時發動者桔梗 為末米飲下一刀 圭 肘後要方 中蠱下血 如雞肝晝夜出血石餘 四臓皆損惟心末毁或 鼻破将死者苦桔梗為末以酒服方寸匕日三服不 能下藥以物抝口灌之心中當煩須臾自定七日止 當食豬肝肺以補之神良一方 加犀角等分 初虞古今録驗 妊娠中惡 心腹疼痛 桔梗一兩 剉水一鍾生薑三片煎 六分温服 聖惠方 小兒客忤 死不能言桔梗燒 研三錢米湯服之 仍吞麝香豆許 張文仲備急方 蘆頭主治吐上膈風熱痰實生研末白湯調服一錢 探吐 時 珍 長松 拾 遺 釋名仙茆 時珍曰其葉如松服之長年 功如松脂及仙茆故有二名 集解 藏器曰長松生闗内山谷中草似松葉上有脂 山人服之時珍曰長松生古松下根色如薺苨 長三五寸味甘微苦類人參清香可愛按張天覺文 集云僧普明居五臺山患大風眉髪俱墮哀苦不堪 忽遇異人教服長松示其形状明采服之旬餘毛髮 俱生顔色如故今并代間土人多以長松雜甘草山 藥為湯煎甚佳然本草及方書皆不載獨釋慧祥清 涼傳始叙其詳如此韓 醫通云長松産太行西北 諸山根似 獨活而香 根氣味甘温無毒主治風血冷氣宿疾温中去風 藏 器 治大風惡疾眉髪墮落百骸腐潰毎以一兩入甘草 少許水煎服旬日即愈又解諸蟲毒補益長年 時 珍 附方 新 一 長松酒 滋補一切風虚乃廬山休休子所𫝊 長松一兩五錢状似獨活而香乃酒 中聖藥也熟地黄八錢生地黄黄耆蜜炙陳皮各七 錢當歸厚朴黄蘗各五錢白芍藥煨人參枳殻各四 錢蒼术米泔制半夏制天門冬麥門冬砂仁黄連各 三錢木香蜀椒胡桃仁各二錢小紅棗肉八個老米 一撮燈心五寸長一百二十根一料分十劑絹袋盛 之凢米五升造酒一尊煑一袋窨乆乃飲韓氏醫通 黄精 别録 上品 校正 併入拾遺 救荒草 釋名黄芝 瑞草 經 戊巳芝 五符 經 莵竹 别 録 鹿竹 别 録 仙人餘 糧 𢎞 景 救窮草 别 録 米餔 蒙 筌 野生薑 蒙 筌 重樓 别 録 雞格 别 録 龍 衘 廣 雅 垂珠 頌曰隋時羊公服黄精法云黄精是芝草 之精也一名葳㽔一名白及一名仙人餘 糧一名茍格一名馬箭一名垂珠一名莵竹時珍曰 黄精為服食要藥故别録列于草部之首仙家以為 芝草之類以其得坤土之精粹故謂之黄精五符經 云黄精獲天地之淳精故名為戊巳芝是此義也餘 糧救窮以功名也鹿竹菟竹因葉似竹而鹿兎食之 也垂珠以子形也陳氏拾遺救荒草即此也今併為 一嘉謨曰根如嫩薑俗名野生薑 九蒸九曝可以代糧又名米餔 集解 别録曰黄精生山谷二月采根隂乾𢎞景曰今 處處有之二月始生一枝多葉葉状似竹而短 根似萎㽔萎㽔根如荻根及菖蒲概節而平直黄精 根如鬼臼黄連大節而不平雖燥並柔有脂潤俗方 無用此而為仙經所貴根葉花實皆可餌服酒散隨 宜具在斷穀方中其葉乃與鉤吻相似惟莖不紫花 不黄為異而人多惑之其類乃殊遂致死生之反亦 為竒事斆曰鉤吻真似黄精只是葉頭尖有毛鉤子 二箇若誤服之害人黄精葉似竹也恭曰黄精肥地 生者即大如拳薄地生者猶如拇指萎㽔肥根頗同 小者肌理形色大都相似今以鬼臼黄連為比殊無 彷彿黄精葉似栁及龍肝徐長卿輩而堅其鉤吻蔓 生葉如柿葉殊非比類藏器曰黄精葉偏生不對者 名偏精功用不如正精正精葉對生鉤吻乃野葛之 别名二物殊不相似不知陶公憑何說此保昇曰鉤 吻一名野葛陶說葉似黄精者當是蘇説葉似柿者 當别是一物頌曰黄精南北皆有以嵩山茅山者為 佳三月生苗高一二尺以來葉如竹葉而短兩兩相 對莖梗柔脆頗似桃枝本黄末赤四月開青白花状 如小豆花結子白如黍粒亦有無子者根如嫩生薑 而黄色二月采根蒸過暴甘用今遇八月采山中人 九蒸九暴作果賣黄黒色而甚甘美其苗初生時人 多采為菜茹謂之畢菜味極美江南人説黄精苗葉 稍類鉤吻但鉤吻葉頭極尖而根細而蘇恭言鉤吻 蔓生恐南北所産之異耳時珍曰黄精野生山中亦 可劈根長二寸稀種之一年後極稠子亦可種其葉 似竹而不尖或二葉三葉四五葉俱對節而生其根 横行状如萎㽔俗采其苗 熟淘去苦味食之名筆 管菜陳藏器本草言青黏是萎㽔見萎㽔發明下又 黄精鉤吻之説陶𢎞景雷斆韓保昇皆言二物相似 蘇恭陳藏器皆言不相似蘇頌復設兩可之辭今考 神農本草吳普本草並言鉤吻是野葛蔓生其莖如 箭與蘇恭之説相合張華博物志云昔黄帝問天老 曰天地所生有食之令人不死者乎天老曰太陽之 草名黄精食之可以長生太隂之草名鉤吻不可食 之入口立死人信鉤吻殺人不信黄精之益夀不亦 惑乎按此但以黄精鉤吻相對待而言不言其相似 也陶氏因此遂謂二物相對與神農所説鉤吻不合 恐當以蘇恭所説為是而陶雷所説别一毒物非鉤 吻也歴代本草惟陳藏器辨物最精審尤當信之餘 見鉤 吻條 根修治 斆曰凡采得以溪水洗浄蒸之從已至子薄 切暴乾用頌曰羊公服黄精法二月三月采 根入地八九寸為上細切一石以水二石五斗煑去 苦味漉出囊中壓取汁澄清再煎如膏乃止以炒黒 黄豆末相和得所揑作餅子如錢大初服二枚日益 之亦可焙乾篩末水服詵曰餌黄精法取甕子去底 釡内安置得所入黄精令滿宻葢蒸至氣溜即暴之 如此九蒸九暴若生則刺人咽喉若服生者初時只 可一寸半漸漸増之十日不食服止三尺五寸三百 日後盡見鬼神乆必昇天根葉花實皆可食之但以 相對者是正不 對者名偏精也 氣味甘平無毒 權曰寒時珍曰忌 梅實花葉子並同 主治補中益氣除 風濕安五臓乆服輕身延年不饑 别 録 補五勞七傷助 筋骨耐寒暑益脾胃潤心肺單服九蒸九暴食之駐 顔斷穀 大 明 補諸虚止寒熱填精髓下三尸蟲 時 珍 發明 時珍曰黄精受戊巳之淳氣故為補黄宫之勝 品土者萬物之母毋得其養則水火既濟木金 交合而諸邪自去百病不生矣神仙芝草經云黄精 寛中益氣使五臓調良肌肉充盛骨髓堅强其力増 倍多年不老顔色鮮明髪白更黑齒落更生又能先 下三尸蟲上尸名彭質好寳貨百二日下中尸名彭 矯好五味六十日下下尸名彭居好五色三十日下 皆爛出也根為精氣花實為飛英皆可服食又按雷 氏炮炙論序云駐色延年精煎神錦註云以黄精自 然汁拌研細神錦于栁木甑中蒸七日以木蜜丸服 之木蜜枳梖也神錦不知是何物或云朱砂也禹錫 曰按抱朴子云黄精服其花勝其實服其實勝其根 但花難得得其生花十斛乾之纔可得五六斗爾非 大有力者不能辦也日服三合服之十年乃得其益 其斷穀不及术术餌令人肥徤可以負重涉險但不 及黄精甘美易食凶年可與老少代糧謂之米脯也 慎微曰徐鉉稽神録云臨川士家一婢逃入深山中 乆之見野草枝葉可愛取根食之乆乆不饑夜息大 樹下聞草中動以為虎攫上樹避之及曉下地其身 歘然凌空而去若飛鳥焉數嵗家人采薪見之捕之 不得臨絶壁下網圍之俄而騰上山頂或云此婢安 有仙骨不過靈藥服食爾遂以酒餌置往來之路果 來食訖遂不能去擒之具述其 故指所食之草即是黄精也 附方 舊一 新四 服食法 聖惠方用黄精根莖不限多少細 剉隂乾搗末毎日水調末服任多 少一年内變老為少乆乆成地仙臞仙神隠書以黄 精細切一石用水二石五斗煑之自旦至夕候冷以 手挼碎布袋榨取汁煎之渣乾乾為末同入釡中煎 至可丸丸如雞子大毎服一丸日三服絶糧輕身除 百病渇 則飲水 補肝明目 黄精二斤蔓菁一升淘同和九蒸 九晒為末空心毎米飲下二錢日 二服延年益 夀 聖惠方 大風癩瘡 營氣不清乆風入脉因而成 癩鼻壊色敗用黄精根去皮 㓗净溪水洗二斤暴納粟米飯中 蒸至米熟時時食之 聖濟總録 補虚精氣 黄精枸 把子等 分搗作餅日乾為末煉蜜丸梧子 大毎湯下五十丸 竒效良方 萎㽔 音威緌品 本經上 釋名女萎 本 經 葳㽔 吴 普 萎䔟 音威 移 委萎 爾 雅 萎香 綱 目 熒 爾 雅 音 行 玉竹 别 録 地節 别録時珍曰按黄公紹古今韻會云 葳㽔草木葉垂之貌此草根長多鬚 如冠纓下垂之緌而有威儀故以名之凡羽葢旌旗 之纓緌皆象葳㽔是矣張氏瑞應圖云王者禮備則 葳㽔生于殿前一名萎香則威儀之義於此可見别 録作萎㽔有文也説文作萎䔟音相近也爾雅作委 萎字相近也其葉光瑩而象竹其根多節故有熒及 玉竹地節諸名吴普本草又有烏女蟲蟬之名宋本 一名馬薫即烏 萎之訛者也 正誤 𢎞景曰本經有女萎無萎㽔别録無女萎有萎 㽔而功用正同疑女萎即萎㽔惟名異爾恭曰 女萎功用及苗蔓與萎㽔全别今本經朱書是女萎 功效故别録墨書乃萎㽔功效也蔵器曰本草女萎 委㽔同𫝊陶云是一物蘇云二物不同於中品别出 女萎一條然其主霍亂洩痢腸鳴正與上品女㽔相 合則是更非二物矣頌曰觀古方書所用胡洽治時 氣洞下有女萎丸治傷寒冷下結腸丸中用女萎治 虚勞下痢小黄耆酒中加女萎詳此數方所用乃似 中品女萎縁其性温主霍亂洩痢故也又治賊風手 足枯痺四肢拘攣茵蕷酒中用女萎初虞世治身體 癧瘍班駮有女萎膏乃似上品本經朱書女萎縁其 主中風不能動搖及去皯好色故也又治傷寒七八 日不解續命鼈中湯及治脚弱鼈甲湯並用萎㽔及 延年方治風熱項急痛四肢骨肉煩熱有萎㽔飲又 主虚風熱發即頭痛有萎㽔乃似上品别録墨書萎 㽔縁其主虚熱温毒腰痛故也三者既白則非一物 明矣且萎㽔甘平女萎甘温安得為一物時珍曰本 經女萎乃爾雅委萎二字即别録萎㽔也上古鈔寫 訛為女萎爾古方治傷寒風虚用女萎者即萎㽔也 皆承本草之訛而稱之諸家不察因中品有女萎名 字相同遂致費辯如此今正其誤只依别録書萎㽔 為綱以便尋檢其治洩痢 女萎乃蔓草也見本條 集解 别録曰萎㽔生太行山山谷及丘陵立春後采 隂乾普曰葉青黄色相值如薑葉二月七月采 𢎞景曰今處處有之根似黄精小異服食家亦用之 頌曰今滁州舒州及漢中均州皆有之莖幹强直似 竹箭簳有節葉狹而長表白裏青亦類黄精而多鬚 根大如指長一二尺可啖三月間開青花結圓實時 珍曰䖏處山中有之其根横生似黄精差小黄白色 性柔多鬚最難燥其葉如竹兩兩相值亦可采根種 之極易繁也嫩葉及 根並可煑淘食茹 根修治 斆曰凡使勿用黄精並鉤吻二物相似萎㽔 節上有鬚毛莖斑葉尖䖏有小黄㸃為不同 采得以竹刀刮去節皮洗浄 以蜜水浸一宿蒸了焙乾用 氣味甘平無毒 普曰神農苦桐君雷公扁鵲甘 無毒黄帝辛之才曰畏鹵鹹 主治 女萎主中風暴熱不能動搖跌筋結肉諸不足乆服 去面黑䵟好顔色潤澤輕身不老 本 經 萎㽔主心腹結 氣虚熱濕毒腰痛莖中寒及目痛眥爛淚出 别 録 時疾 寒熱内補不足去虚勞客熱頭痛不安加而用之良 甄 權 補中益氣 蕭 炳 除煩悶止消渇潤心肺補五勞七傷 虚損腰脚疼痛天行熱狂服食無忌 大 明 服諸石人不 調和者煑汁飲之 𢎞 景 主風温自汗灼熱及勞瘧寒熱 痺胃虚乏男子小便頻數失精一切虚損 時 珍 發明 杲曰萎㽔能升能降陽中隂也其用有四主風 淫四末兩目淚爛男子濕注腰痛女子面生黑 䵟時珍曰萎㽔性平味甘柔潤可食故朱肱南陽活 人書治風温自汗身重語言難出用萎㽔湯以之為 君藥予毎用治虚勞寒熱痁瘧及一切不足之證用 代參耆不寒不燥大有殊功不止于去風熱濕毒而 已此昔人所未闡者也藏器曰陳夀魏志樊阿傳云 青黏一名黄芝一名地節此即萎㽔極似偏精本功 外主聰明調血氣令人强壮和漆葉為散服主五臟 益精去三蟲輕身不老變白潤肌膚煖腰脚惟有熱 不可服晉嵇紹有胸中寒疾毎酒後苦唾服之得愈 草似竹取根花葉隂乾用昔華陀入山見仙人所服 以告樊阿服之夀百嵗也頌曰陳藏器以青黏即葳 㽔世無識者未敢以為信然時珍曰蘇頌註黄精疑 青黏是黄精與此說不同今考黄精萎㽔性味功用 大抵相近而萎㽔之功更勝故青黏一名黄芝與黄 精同名一名地節與萎㽔 同名則二物雖通用亦可 附方 舊一 新六 服食法 二月九月采萎㽔根切碎一石以 水二石煮之從旦至夕以手挼爛 布囊榨取汁熬稠其渣晒為末同熬至可丸丸如雞 頭子大毎服一丸白湯下日三服導氣脉强筋骨治 中風濕毒去面皺顔色乆 服延年 臞仙神隐書 赤眼濇痛 萎㽔赤芍藥當 歸黄連等分煎 湯薫洗方衛 生家寳 眼見黑花 赤痛昏暗甘露湯用萎㽔焙 四兩毎服二錢水一盞入薄 荷二葉生薑一片蜜少許同煎七 分卧時温服日一服 聖濟總録 小便卒淋 萎蕤一 兩芭蕉 根四兩水二大盌煎一盌半入滑 石二錢分三服 太平聖惠方 發熱口乾 小便濇 用萎㽔 五兩煎汁飲之 外臺秘要 乳石發熱 萎㽔三兩炙甘草二兩生 犀角一兩水四升煑一升 半分三服 聖惠方 癎後虚腫 小兒癎病瘥後血氣上虚熱在 皮膚身面俱腫萎㽔葵子龍膽 茯苓前胡等分為末毎服 一錢水煎服 聖濟總録 附録鹿藥 開寳志曰鹿藥甘温無毒主風血去諸冷 益老起陽浸酒服之生姑臧已西苗根並 似黄精鹿好食其根時珍曰胡洽居士言鹿食九種 解毒之草此其一也或云即是萎㽔理亦近之姑附 以 俟 附録委蛇 音威貽别録曰味甘平無毒主消渇少氣 令人耐寒生人家園中大枝長鬚多葉而 兩兩相植子如芥子時珍曰 此亦似是萎㽔併俟考訪 知母 本經 中品 釋名蚳母 本經音遲 説文作茋 連母 本 經 蝭母 蝭音匙又音 提或作 貨母 本 經 地參 本 經 水參 又名水 須水浚 爾雅 音覃 莐藩 音沈 煩 苦心 别 録 兒 草 别録又名兒踵草女雷女理鹿列韭逢東根野蓼 昌支時珍曰宿根之旁初生子根状如蚳蝱之状 故謂之蚳母訛為知 母蝭母也餘多未詳 集解 别録曰知母生河内川谷二月八月采根暴乾 𢎞景曰今出彭城形似菖蒲而柔潤葉至難死 掘出隨生須枯燥乃止禹錫曰按范子云提母出三 輔黄白者善郭璞釋爾雅云 蝭母也生山上葉如 韭頌曰今瀕河懐衛彰徳諸郡及解州滁 州亦有之四月開青花如韭花八月結實 根修治 斆曰凡使先於槐砧上剉細燒乾木臼杵擣 勿犯鐡器時珍曰凡用揀肥潤裏白者去毛 切引經上行則用酒浸焙 乾下行則用鹽水潤焙 氣味苦寒無毒 大明曰苦甘權曰平元素曰氣寒味 大辛苦氣味俱厚沉而降隂也又云 隂中微陽腎經本藥入足陽明手太隂經氣 分時珍曰得黄蘗及酒良能伏鹽及蓬砂 主治消 渇熱中除邪氣肢體浮腫下水補不足益氣 本 經 療傷 寒乆瘧煩熱脇下邪氣膈中惡及風汗内疽多服令 人洩 别 録 心煩燥悶骨熱勞徃来産後蓐勞腎氣勞憎 寒虚煩 甄 權 熱勞傳尸疰痛通小腸消痰止𠻳潤心肺 安心止驚悸 大 明 涼心去熱治陽明火熱瀉膀胱腎經 火熱厥頭痛下痢腰痛喉中腥臭 元 素 瀉肺火滋腎水 治命門相火有餘 好 古 安胎止子煩辟射工溪毒 時 珍 發明 權曰知母治諸熱勞患人虚而口乾者加用之 杲曰知母入足陽明手太隂其用有四瀉無根 之腎火療有汗之骨蒸止虚勞之熱滋化源之隂仲 景用此入白虎湯治不得眠者煩躁也煩出於肺躁 出於腎君以石膏佐以知母之苦寒以清腎之源緩 以甘草粳米使不速下也又凡病小便閟塞而渇者 熱在上焦氣分肺中伏熱不能生水膀胱絶其化源 宜用氣薄味薄淡滲之藥以瀉肺火清肺金而滋水 之化源若熱在下焦血分而不渇者乃真水不足膀 胱乾涸乃無隂則陽無以化法當用黄蘗知母大苦 寒之藥以補腎與膀胱使隂氣行而陽自化小便自 通方法詳載木部黄蘗下時珍曰腎苦燥宜食辛以 潤之肺苦逆宜食辛以瀉之知母之辛苦寒涼下則 潤腎燥而滋隂上則清肺金而瀉火乃二經氣分藥 也黄蘗則是腎經血分藥故二藥必相須而行昔 人譬之蝦與水母必相依附補隂之説詳黄蘗條 附方 舊二 新五 乆近痰𠻳 自胸膈下塞停飲至於臓腑用 知母貝母各一兩為末巴豆三 十枚去油研匀每服一字用薑三片二面蘸藥細嚼 嚥下便睡次早必瀉一行其𠻳立止壮人乃用之一 方不用巴豆 醫學集成 乆𠻳氣急 知母去毛切五錢膈紙炒杏 仁薑水泡去皮尖焙五錢以 水一鍾半煎一鍾食逺温服次以蘿蔔子杏仁等分 為末末糊丸服五十丸薑湯下以絶病根 鄧筆峯 雜興 方 妊娠子煩 因服藥致胎氣不安煩不得卧者知 母一兩洗焙為末棗肉丸彈子大每 服一丸人參湯下醫者不識此病作虚煩治反損胎 氣産科鄭宗文得此方於陳藏器本草拾遺中用之 良驗集楊歸厚 産乳 驗方 妊娠腹痛 月未足如欲産之状用知 母二兩為末蜜丸梧子大 每粥飲下二十丸 陳延之小品方 溪毒射工 凡中溪毒知母連根葉 搗出散服亦可投水搗 絞汁飲一二升夏月出行多取其屑自隨欲入水先 取少許投水上流便無畏兼辟射工亦可煑湯浴之 甚佳方肘 後良 紫癜風疾 醋磨知母擦之日三 次 衛生易簡方 嵌甲腫痛 知母燒存性研 摻之 多能方 肉蓯蓉 本經 上品 釋名肉松容 吴 普 黑司命 吴普時珍曰此物補而不峻 故有從容之號從容和緩之 貌 集解 别録曰肉蓯蓉生河西山谷及代郡鴈門五月 五日采隂乾普曰生河西山隂地叢生二月至 八月采𢎞景曰代郡鴈門屬并州多馬處便有之言 是野馬精落地所生生時似肉以作羊肉羹補虚乏 極佳亦可生噉河南間至多今第一出隴西形扁黄 柔潤多花而味甘次出北國者形短而少花巴東建 平間亦有而不嘉也恭曰此乃論草蓯蓉也陶未見 肉者今人所用亦草蓯蓉刮去花代肉蓯蓉功力稍 劣保昇曰出肅州福禄縣沙中三月四月掘根長尺 餘切取中央好者三四寸繩穿隂乾八月始好皮有 松子鱗甲其草蓯蓉四月中旬采長五六寸至一尺 以來莖圓紫色大明曰生㪍落樹下并土塹上此即 非馬交之處陶説誤爾又有花蓯蓉即暮春抽苗者 力較微爾頌曰今陜西州郡多有之然不及西羌界 中來者肉厚而力𦂳舊説是野馬遺瀝所生今西人 去大木間及土塹垣中多生乃知自有種類爾或疑 其初生於馬瀝後乃滋植如茜根生於人血之類是 也五月采取恐老不堪故多三月采之震亨曰河西 混一之後今方識其真形何嘗有所謂鱗甲者盖蓯 蓉罕得人多以金蓮根用鹽盆制而為之又以草蓯 蓉充之用者宜審嘉謨曰 令人以嫩松稍鹽潤偽之 修治 斆曰凡使先須清酒浸一宿至明以㯶刷去沙 土浮甲劈破中心去白膜一重如竹絲草様有 此能膈人心前氣不散令人上氣也以 甑蒸之從午至酉取出又用酥炙得所 氣味甘微温無毒 别録曰酸鹹普曰神農黄 帝鹹雷公酸李當之小温 主治五 勞七傷補中除莖中寒熱痛養五臓强隂益精氣多 子婦人癥瘕乆服輕身 本 經 除膀胱邪氣腰痛止痢 别 録 益髓悦顔色延年大補壮陽日御過倍治女人血崩 甄 權 男子絶陽不興女人絶隂不産潤五臓長肌肉暖 腰膝男子洩精血遺瀝女子帶下隂痛 大 明 發明 好古曰命門相火不足者以此補之乃腎經血 分藥也凡服蓯蓉以治腎必妨心震亨曰峻補 精血驟用反動大便滑也斆曰强筋健髓以蓯蓉鱓 魚二味為末黄精汁丸服之力可十倍此説出乾寧 記頌曰西人多用作食只刮去鱗甲以酒浸洗去黑 汁薄切合山芋羊肉作羮極美好益人勝服補藥宗 奭曰洗去黑汁氣味皆盡矣然嫩 者方可作羮味苦入藥少則不效 附方 舊一 新四 補益勞傷 精敗面黒用蓯蓉四兩水煑令 爛薄細切研精羊肉分為四度 下五味以米煑粥 空心服 藥性論 腎虚白濁 肉蓯蓉鹿茸山藥白茯 苓等分為末米糊丸梧 子大毎棗湯下三 十丸 聖濟總録 汗多便閟 老人虚人皆可用肉蓯 蓉酒浸焙二兩研沉香 末一兩為末麻子仁汁打糊丸梧子 大毎服七八丸白湯下 濟生方 消中易饑 肉蓯 蓉山 茱萸五味子為末蜜丸梧子大 每鹽酒下二十丸 醫學指南 破傷風病 口禁身强 肉蓯蓉切 片晒乾用一小盞底上穿定燒烟 于瘡上熏之累效 衛生總録 列當 宋開 寳 釋名栗當 開 寳 草蓯蓉 開 寳 花蓯蓉 日 華 集解 志曰列當生山南巖石上如藕根初生掘取隂 乾用保昇曰原州泰州渭州靈州皆有之暮春 抽苗四月中旬采取長五六寸至一尺以來莖圓白 色采取壓扁日乾頌曰草蓯蓉根與肉蓯蓉極相類 刮去花壓扁以代肉者 功力殊劣即列當也 根氣味甘温無毒主治男子五勞七傷補腰腎令人 有子去風血煑酒浸酒服之 開 寳 附方 舊 一 陽事不興 栗當好者二斤即列當擣篩畢以 好酒一斗浸之經宿取起隨性日 飲之心昝殷 食醫 鏡 鎖陽 補 遺 集解 時珍曰鎖陽出肅州按陶九成輟耕録云鎖陽 生韃靼田地野馬或與蛟龍遺精入地乆之發 起如笋上豐下儉鱗甲櫛比筋脉連絡絶類男陽即 肉蓯蓉之類或謂里之淫婦就而合之一得隂氣勃 然怒長土人掘取洗滌去皮薄切晒乾以充藥貨功 力百倍於蓯蓉也時珍疑此自有種類如肉蓯蓉列 當亦未必盡是 遺精所生也 氣味甘温無毒主治大補隂氣益精血利大便虚人 大便燥結者啖之可代蓯蓉煑粥彌佳不燥結者勿 用 震 亨 潤燥養筋治痿弱 時 珍 本草綱目卷十二上
欽定四庫全書 本草綱目卷十二下 明 李時珍 撰 草之一 山草類上 一十八種 赤箭 本經 上品 天麻 宋開 寳 校正 天麻係宋本重 出今併為一 釋名赤箭芝 藥 性 獨揺芝 抱朴 子 定風草 藥 性 離母 本 經 合離 草 抱朴 子 神草 吴 普 鬼督郵 本經𢎞景曰赤箭亦是芝類 其莖如箭簳赤色葉生其端 根如大魁又云如芋有十二子為衛有風不動無風 自揺如此亦非俗所見而徐長卿亦名鬼督郵又有 鬼箭莖有羽其主療並相似而益大乖異並非此赤 箭也頌曰按抱朴子云仙方有合離草一名獨搖芝 一名離母所以謂之合離離母者此草下根如芋魁 有㳺子十二枚周環之以倣十二辰也去大魁數尺 皆有細根如白髮雖相須而實不相連但以氣相屬 爾如兎絲之草下有茯苓之根無此則絲不得上亦 不相屬也然則赤箭之異陶隠居已云非俗所見兔 絲之下有伏莵亦不聞有見者殆其種類時有神異 者而如此爾時珍曰赤箭以状而名獨揺定風以性 異而名離母合離以根異而名神草鬼督郵以功而 名天麻即赤箭之根開寳本 草重出一條詳後集解下 集解 别録曰赤箭生陳倉川谷雍州及太山少室三 月四月八月采根暴乾𢎞景曰陳倉今屬雍州 扶風郡志曰天麻生鄆州利州太山勞山諸處五月 采根暴乾葉如芍藥而小當中抽一莖直上如箭簳 莖端結實状若續隨子至葉枯時子黄熟其根連一 十二枚猶如天門冬之類形如黄𤓰亦如蘆菔大小 不定彼人多生噉或蒸煑食之今多用鄆州者佳恭 曰赤箭是芝類莖似箭簳赤色端有花葉赤色逺看 如箭有羽四月開花結實似枯苦棟子核作五六稜 中有肉如麪日暴則枯萎其根皮肉汁大類天門冬 惟無心脉爾去根五六寸有十餘子衛之似芋可生 噉之無乾服之法頌曰赤箭今江湖間亦有之然不 中藥用其苗如蘇恭所説但本經云三月四月八月 采根不言用苗而今方家乃三月四月采苗七月八 月九月采根與本經參差不同難以兼著故但從今 法又曰天麻今汴京東西湖南淮南州郡皆有之春 生苗初出若芍藥獨抽一莖直上高四五尺如箭簳 状青赤色故名赤箭芝莖中空依半以上貼莖微有 尖小葉稍頭生成穂開花結子如豆粒大其子至夏 不落却透虚入莖中潛生土内其根形如黄𤓰連生 一二十枚大者至重半斤或五六兩其皮黄白色名 曰龍皮肉名天麻二月三月五月八月肉采初得乘 潤刮去皮沸湯畧煑過暴乾收之嵩山衡山人或取 生者蜜煎作果食甚珍之宗奭曰赤箭天麻苗也與 天麻治療不同故後人分為二條承曰今醫家見用 天麻即是赤箭根開寳本草又於中品出天麻一條 云出鄆州今之赤箭根苗皆自齊鄆而來者為上蘇 頌圖經所載天麻之狀即赤箭苗之未長大者也赤 箭用苗有自表入裏之功天麻用根有自内達外之 理根則抽苗徑直而上苗則結子成熟而落返從簳 中而下至土而生此粗可識其外内主治之理今翰 林沈括最為博識嘗云古方用天麻不用赤箭用赤 箭不用天麻則天麻赤箭本為一物明矣機曰赤箭 天麻一物也經分為二以根與苗主治不同也産不 同地者各有所宜也時珍曰本經止有赤箭後人稱 為天麻甄權藥性論云赤箭芝一名天麻本自明白 宋人馬志重修本草重出天麻遂致分辨如此沈括 筆談云神農本草明言赤箭采根後人謂其莖如箭 疑當用莖盖不然也譬如鳶尾牛膝皆因莖葉相似 其用則根何足疑哉上品五芝之外補益上葉赤箭 為第一世人惑於天麻之説遂止用之治風良可惜 哉沈公此説雖是但根莖並皆可用天麻子從莖中 落下俗名還筒子其根暴乾肉色堅白如羊角色呼 羊角天麻蒸過黄皺如乾瓜者俗呼醤瓜天麻皆可 用者一種形尖而空薄如𤣥參状者不堪用抱朴子 云獨揺芝生高山深谷之處所生左右無草其莖大 如手指赤如丹素葉似小莧根有大魁如斗細者如 雞子十二枚繞之人得大者服之延年按此乃天麻 中一種神異者如人參中之神參也斆曰凡使天麻 勿用御風草二物相似只是葉莖不同御風草根莖 斑葉背白有青㸃使御風草即勿 使天麻若同用令人有腸結之患 正誤 藏器曰天麻生平澤似馬鞭草節節生紫花花 中有子如箱子子性寒作飲去熱氣莖葉搗傅 癰腫承曰藏器所説與赤箭不相干乃别一物也時 珍曰陳氏所說乃一種天麻草是益母草之類是也 嘉祐本草誤引入天 麻下耳今正其誤 修治 斆曰修事天麻十両剉安于瓶中用蒺藜子一 鎰緩火熬焦盖于天麻上以三重紙封繫從巳 至未取出蒺藜炒過葢繫如前凡七遍用布拭上氣 汗刀劈焙乾單搗用若用御風草亦同此法時珍曰 此乃治風痺藥故如此修事也若治肝經風虚惟洗 净以濕紙包於糠火中煨熟取出切片酒浸一宿焙 乾 用 赤箭氣味辛温無毒 志曰天麻辛平無毒大明曰甘 暖權曰赤箭芝一名天麻味甘 平無毒好古曰苦 平隂中之陽也 主治殺鬼精物蠱毒惡氣乆服益 氣力長隂肥健 本 經 輕身増年消癰腫下支滿寒疝下血 别 録 天麻主諸風濕痺四肢拘攣小兒風癎驚氣利腰 膝强筋力乆服益氣輕身長年 開 寳 治冷氣 痺攤緩 不隨語多恍惚善驚失志 甄 權 助陽氣補五勞七傷鬼 疰通血脉開竅服食無忌 大 明 治風虚眩運頭痛 元 素 發明 杲曰肝虚不足者宜天麻芎藭以補之其用有 四療大人風熱頭痛小兒風癎驚悸諸風麻痺 不仁風熱語言不遂時珍曰天麻乃肝經氣分之藥 素問云諸風掉眩皆屬于木故天麻入厥隂之經而 治諸病按羅天益云眼黑頭旋風虚内作非天麻不 能治天麻乃定風草故為治風之神藥今有乆復天 麻藥遍身發出紅丹者是其袪風之騐也宗奭曰天 麻須别藥相佐使然後見其功仍須加而用之人或 蜜漬為果或蒸煑 食當深思則得矣 附方 新 二 天麻丸 消風化痰清利頭目寛胸利膈治心 忪煩悶頭運欲倒項急肩背拘倦神 昬多睡肢節煩痛皮膚瘙痒偏正頭痛鼻齆面目虚 浮並宜服之天麻半兩芎藭二兩為末煉蜜丸如芡 子大毎食後嚼一丸 茶酒任下 普濟方 腰脚疼痛 天麻半夏細辛各二 兩絹袋二箇各盛藥 令匀蒸熱文互熨痛處汗出則 愈數十再熨 衛生易簡方 還筒子主治定風補虛功同天麻 時 珍 附方 新 一 益氣固精 補血黒髪益夀有竒效還筒子半 兩芡實半兩金銀花二兩破故紙 酒浸春三夏一秋二冬五日焙研末二兩各研末蜜 糊丸梧子大每服五十丸空心鹽湯温酒任下鄭西 泉所𫝊方方 鄧才雜興 术 直律切品 本經上 釋名山薊 本 經 楊枹 音 孚 枹薊馬薊 綱 目 山薑 别 録 山連 别 録 吃力伽 日華時珍曰按六書本義术字篆文象其根 幹枝葉之形吳普本草一名山芥一名天薊 因其葉似薊而味似薑芥也西域謂之吃力伽故外 臺秘要有吃力伽散揚州之域多種白术其状如枹 故有楊枹及枹薊之名今人謂之吴术是也枹乃鼓 槌之名古方二术通用後人始有蒼术之分詳見下 集解 别録曰术生鄭山山谷漢中南鄭二月三月八 月九月采根暴乾𢎞景曰鄭山即南鄭也今處 處有以蒋山白山茅山者為勝十一月十二月采者 好多脂膏而甘其苗可作飲甚香美术有二種白术 葉大有毛而作椏根甜而少膏可作丸散用赤术葉 細無椏根小苦而多膏可作煎用東境术大而無氣 烈不任用今市人賣者皆以米粉塗令白非自然矣 用時宜刮去之頌曰术今處處有之以茅山嵩山者 為佳春生苗青色無椏莖作蒿幹状青赤色長三二 尺以來夏開花紫碧色亦似刺薊花或有黄白色者 入伏後結子至秋而苗枯根似薑而旁有細根皮黒 心黄白色中有膏液紫色其根乾濕並通用陶隠居 言术有二種則爾雅所謂枹薊即白术也今白术生 杭越舒宣州高山崗上葉葉相對上有毛方莖莖端 生花淡紫碧紅數色根作椏生二月三月八月九月 采暴乾用以大塊紫花為勝古方所用术者皆白术 也宗奭曰蒼术長如大小指肥實皮色褐其氣味辛 烈須米泔浸洗去皮用白术粗促色微褐其氣亦微 辛苦而不烈古方及本經止言术不分蒼白二種亦 宜兩審時珍曰蒼术山薊也處處山中有之苗高二 三尺其葉抱莖而生稍間葉似棠梨葉其脚下葉有 三五又皆有鋸齒小刺根如老薑之状蒼黒色肉白 有油膏白术枹薊也吴越有之人多取根栽蒔一年 即稠嫩苗可茹葉稍大而有毛根如指大状如鼓槌 亦有大如拳者彼人剖開暴乾謂之削术亦曰片术 陳自良言白而肥者是浙木瘦而黄者是幕阜山所 出其力劣昔人用术不分赤白自宋以來始言蒼术 苦辛氣烈白术苦甘氣和各自施用亦頗有理並以 秋采者佳春采者虚軟易壊嵇含南方草术状云藥 有乞力伽即术也瀕海所産一根有至數斤者采餌 尤良嘉謨曰浙术俗名雲頭术種平壌頗肥大由糞 力也易潤油歙术俗名狗頭术雖瘦小得土氣充也 甚燥白勝于浙术寧國昌化 池州者並同歙术境相隣也 术 白术 也 氣味甘温無毒 别録曰甘權曰甘辛杲曰味 苦而甘性温味厚氣薄陽中 隂也可升可降好古曰入手太陽少隂足太隂陽明 少隂厥隂六經之才曰防風地榆為之使權曰忌桃 李菘菜雀肉青魚嘉謨曰咀後人乳汁潤之制 其性也脾病以陳壁土炒遇竊土氣以助脾也 主治 風寒濕脾死肌痙疸止汗除熱消食作煎餌乆服輕 身延年不饑 本 經 主大風在身面風眩頭痛目淚岀消 痰水逐皮間風水結腫除心下急滿霍亂吐下不止 利腰臍間血益津液暖胃消穀嗜食 别 録 治心腹脹滿 滿腹中冷痛胃虚下利多年氣痢除寒熱止嘔逆 甄 權 反胃利小便主五勞七傷補腰膝長肌肉治冷氣痃 癖氣塊婦人冷癥瘕 大 明 除濕益氣和中補陽消痰逐 水生津止渇止瀉痢消足脛濕腫除胃中熱肌熱得 枳實消痞滿氣分佐黄苓安胎清熱 元 素 理胃益脾補 肝風虚主舌本强食則嘔胃脘痛身體重心下急痛 心下水痞衝脉為病逆氣裏急臍腹痛 好 古 發明 好古曰本草無蒼白术之名近世多用白术治 皮間風出汗消痰補胃和中利腰臍間血通水 道上而皮毛中而心胃下而腰臍在氣主氣在血主 血無汗則發有汗則止與黄耆同功元素曰白术除 濕益燥和中補氣其用有九温中一也去脾胃中濕 二也除胃中熱三也强脾胃進飲食四也和胃生津 液五也止肌熱六也四肢困倦嗜卧目不能開不思 飲食七也止渇八也安胎九也凡中焦不受濕不能 下利必須白术以逐水益脾非白术不能去濕非枳 實不能消痞故枳术丸以之為君機曰脾惡濕濕勝 則氣不得施化津何由生故曰膀胱者津液之府氣 化則能出焉用白术以除其濕則氣得周流而津液 生 矣 附方 舊七新 二十四 枳术丸 消痞强胃乆服令人食自不停 也白术一兩黄壁土炒過去土 枳實麩炒去麩一兩為末荷葉包飯燒熟搗和丸梧 子大每服五十丸白湯下氣滯加橘皮一兩有火加 黄連一兩有痰加半夏一兩有寒加乾薑五錢木 香三錢有食加神麯麥蘗各五錢 潔古家珍 枳 术湯 心下堅大如盤邊如旋盃水飲所作寒氣不足 則手足厥逆腹滿脅鳴相逐陽氣不通即水冷 隂氣不通即骨疼陽前通則惡寒隂前通則痺不仁 隂陽相得其氣乃行大氣一轉其氣乃散實則失氣 虛則遺尿名曰氣分宜此主之白术一兩枳實七個 水五升煑三升分三服胸中軟即散 仲景金匱玉 函 白术膏 服食滋補止乆泄痢上好白术十斤切片 入瓦鍋内水淹過二寸文武火煎至一半 傾汁入器内以渣再煎如此三次乃取前後汁同熬 成膏入器中一夜傾去面上清水收之毎服二三匙 蜜湯調下 千金良方 參术膏 治一切脾胃虚捐益元氣白术一 斤人參四兩切片以流水十五碗 浸一夜桑柴文武火煎取濃汁熬膏入 煉蜜收之毎以白湯㸃服 集簡方 胸膈煩悶 白 术 末水服方寸 匕 千金方 心下有水 白术三兩澤瀉五兩水三升 煎一升半分三服 梅師方 五飲酒癖 一留飲水停心下二癖飲水在兩脅下三 痰飲水在胃中四溢飲水在五臓間五流 飲水在腸間皆因飲食冐寒或飲茶過多致此倍术 丸用白术一斤乾薑炮桂心各半斤為末蜜丸梧子 大毎温水服二三十 丸 惠民和劑局方 四肢腫滿 白术三兩㕮咀毎服 半兩水一盞半大棗 三枚煎九分温服日三四 服不拘時候 本事方 中風口噤 不知人事白术 四兩酒三升煑 取一升頓服 千金方 産後中寒 遍身冷直口噤不識人白术 二兩澤瀉一兩生薑五錢水 一升煎服 至寳 頭忽眩運 經夕不瘥四體漸羸飲食無味 好食黄土用术三斤麴三斤搗 篩酒和丸梧子大毎飲服二十丸日 三服忌菘菜桃李青魚 外臺秘要 濕氣作痛 白术 切片 煎汁熬膏白湯 㸃服 集簡方 中濕骨痛 术一兩酒三盞煎一盞頓 服不飲酒以水煎之 三 因良 方 婦人肌熱 血虚者吃力伽散用白术白茯苓白 芍藥各一兩甘草半兩為散薑棗煎 服臺王燾 外 秘要 小兒蒸熱 脾虚羸瘦不能 飲食方同上 風瘙 病 丙 穩 禾 疹 白术 為末 酒服方寸匕日 二服 千金方 面多䵟 雀卵色苦酒漬术日日 拭之極效 肘後方 自 汗不止 白术末飲服方寸匕 日二服 千金方 脾虚盜汗 白术四兩切 片以一兩同 牡蠣炒一兩同石斛炒一兩同麥麩揀术為末 每服三錢食逺粟米湯下日三服 丹溪方 老小 虚汗 白术五錢小麥一撮水煑乾去麥為 末用黄耆湯下一錢 全幼心鑑 産後嘔逆 别無他疾者白术一兩二錢生薑一兩五錢 酒水各二升煎一升分三服 婦人良方 脾虚脹 滿 脾氣不和冷氣客于中壅遏不通是為脹滿寛中 丸用白术二兩橘皮四兩為末酒糊丸梧子大每 食前木香湯送下三 十丸效 指迷方 脾虚洩瀉 白术五錢白芍藥一 兩冬月用肉豆蔲煨 為末米飲丸梧子大每米飲 下五十丸日二 丹溪心法 濕瀉暑瀉 白术車前子 等分炒為末 白湯下二三 錢 簡便方 乆瀉滑腸 白术炒茯苓各一兩糯米炒 二兩為末棗肉拌食或丸服 之方簡 便 老小滑瀉 白术半斤黄土炒過山藥四兩炒 為末飯丸量人大小米湯服或加 人參三錢方 瀕湖集簡 老人常瀉 白术二兩黄土拌蒸焙乾去 土蒼术五錢泔浸炒茯苓一 兩為末米糊丸梧子大毎米 湯下七八十丸 簡便方 小兒乆瀉 脾虚米穀不 化不進飲食 温白丸用白术炒二錢半半夏麴二錢半丁香半錢 為末薑汁麪糊丸黍米大毎米飲隨大小服之 全 幼心 鑑 瀉血萎黄 腸風痔漏脫肛瀉血面色萎黄積年 不瘥者白术一斤黄土炒過研末乾 地黄半斤飯上蒸熟搗和乾則入少酒丸梧 子大毎服十五丸米飲下日三服 普濟方 孕婦束 胎 白术枳殻麩炒等分為末燒飯丸梧子大一月一 日毎食前温水下三十丸胎瘦則易産也 保命 集 牙齒日長 漸至難食名髓溢病白术煎湯潄服 取效即愈也 張鋭雞峯備急良方 蒼术釋名赤术 别 録 山精 抱 朴 仙术 綱 目 山薊 時珍曰異術 言木者山之 精也服之令人長生辟穀致神仙故有山精仙术之 號术有赤白二種主治雖近而性味止發不同本草 不分蒼白亦未可據今将本經并别録甄權大明四 家所說功用參考分别各自附方庶使用者有所依 慿 修治 大明曰用木以米泔浸一宿入藥宗奭曰蒼木 辛烈須米泔浸洗再换泔浸二日去上粗皮用 時珍曰蒼术性燥故以糯米泔浸去其油切 片焙乾用亦有用脂麻同炒以制其燥者 氣味苦温無毒 别録曰甘權曰甘辛時珍曰白木甘 而微苦性温而和赤术甘而辛烈性 温而燥隂中陽也可升可降入足太隂陽 明手太隂陽明太陽之經 忌同白术 主治風寒 濕痺死肌痙疸作煎餌乆服輕身延年不饑 本 經 主頭 痛消痰水遂皮間風水結腫除心下急滿及霍亂吐 下不止暖胃消穀嗜食 别 録 除惡氣弭災沴 𢎞 景 主大風 痺心腹脹痛水腫脹滿除寒熱止嘔逆下泄冷痢 甄 權 治筋骨軟弱痃癖氣塊婦人冷氣癥瘕山嵐瘴氣 温疾 大 明 明目暖水臓 劉完 素 除濕發汗健胃安脾治痿 要藥 李 杲 散風益氣總解諸鬱 震 亨 治濕痰留飲或挾瘀 血成窠囊及脾濕下流濁瀝帶下滑瀉腸風 時 珍 發明 宗奭曰蒼术氣味辛烈白术微辛苦而不烈古 方及本經止言术未分蒼白只縁陶隠居言术 有二種自此人多貴白者往往将蒼术置而不用如 古方平胃散之類蒼术為最要藥功效尤速殊不詳 本草原無白术之名嵇康曰聞道人遺言餌术黄精 令人乆夀亦無白字用宜兩審杲曰本草但言术不 分蒼白而蒼术别有雄壮上行之氣能除濕下安太 隂使邪氣不傳入脾也以其經泔浸火炒故能出汗 與白术止汗特異用者不可以此代彼葢有止發之 味其餘主治則同元素曰蒼术與白术主治同但比 白术氣重而體沈若除上濕發汗功最大若補中焦 除脾胃濕力少不如白术腹中窄狹者須用之震亨 曰蒼术治濕上中下皆有可用又能總觧諸鬱痰火 濕食氣血六鬱皆因傳化失常不得升降病在中焦 故藥必兼升降将欲升之必先降之将欲降之必先 升之故蒼术為足陽明經藥氣味辛烈强胃强脾發 穀之氣能徑入諸經疎洩陽明之濕通行斂濇香附 乃隂中快氣之藥下氣最速一升一降故鬱散而平 楊士瀛曰脾精不禁小便漏濁淋不止腰背酸疼宜 用蒼术以斂脾精精生于穀故也𢎞景曰白术少膏 可作丸散赤术多膏可作煎用昔劉涓子挼取其精 而丸之名守中金丸可以長生頌曰服食多單餌术 或合白茯苓或合石菖蒲並擣末但日水服晚再進 乆乆彌佳斸取生术去土水浸再三煎如飴糖酒調 飲之更善今茅山所造术煎是此法也陶隠居言取 其精丸之今乃是膏煎恐非真也慎微曰梁庾肩吾 答陶隠居賚术煎啓云緑葉抽條紫花標色百邪外 禦六府内充山精見書華神在録木榮火謝盡采擷 之難啓旦移申窮淋漉之劑又謝术蒸啓云味重金 漿芳踰玉液足使坐致延生伏深銘感又葛洪抱朴 子内篇云南陽文氏漢末逃難壺山中饑困欲死有 人教之食术遂不饑數十年乃還郷里顔色更少氣 力轉勝故术一名山精神農藥經所謂必欲長生常 服山精是也時珍曰按吐納經云紫微夫人术序云 吾察草木之勝速益于已者並不及术之多驗也可 以長生乆視逺而更靈山林隠逸得服术者五嶽比 肩又神仙傳云陳子皇得餌术要方其妻姜氏得疲 病服之自愈顔色氣力如二十時也時珍謹按已上 諸説皆似蒼术不獨白术今服食家亦呼蒼术為仙 术故皆列于蒼术之後人張仲景辟一切惡氣用赤 术同豬蹄甲燒烟陶隐居亦言术能除惡氣弭灾沴 故今病疫及嵗旦人家徃徃燒蒼木以辟邪氣類編 載越民髙氏妻病恍惚譫語亡夫之鬼慿之其家燒 蒼木烟鬼遽求去夷堅志載江西一士人為女妖所 染其鬼将别曰君為隂氣所浸必當暴泄但多服平 胃散為良中有蒼术能去邪也許叔微本事方云微 患飲辟三十年始因少年夜坐寫文左向伏几是以 飲食多墜左邊中夜必飲酒數杯又向左卧壮時不 覺三五年後覺酒止從左下有聲脅痛食減嘈雜飲 酒半杯即止十數日必嘔酸水數升暑月止右邊有 汗左邊絶無遍訪名醫及海上方間或中病止得月 餘復作其補如天雄附子礜石輩利如牽牛甘遂大 㦸備嘗之矣自揣必有癖囊如水之有科臼不盈科 不行但清者可行而濁者停滯無路以决之故積至 五七日必嘔而去脾土惡濕而水則流濕莫若燥脾 以去濕崇土以填科臼乃悉屏諸藥只以蒼术一斤 去皮切片為末油麻半兩水二錢研濾汁大棗五十 枚煑去皮核搗和丸梧子大毎日空腹温服五十丸 増至一二百丸忌桃李雀肉服三月而疾除自此常 服不嘔不痛胸膈寛利飲啖如故暑月汗亦周身燈 下能書細字皆术之力也初服時必覺微燥以 山巵子末沸湯㸃服解之乆服亦自不燥矣 附方 舊三新 三十 服术法 烏髭髮駐顔色壮筋骨明耳目 除風氣潤肌膚乆服令人輕健 蒼术不計多少米泔水浸三日逐日换水取出刮去 黒皮切片暴乾慢火炒黄細擣為末毎一斤用蒸過 白茯苓末半斤煉蜜和丸梧子大空心卧時熱水下 十五丸别用术末六兩甘草末一兩拌和作湯㸃服 吞丸尤妙忌桃李雀蛤 及三白諸血 經驗方 蒼术膏 鄧才筆峰雜興方除 風濕健脾胃變白駐 顔補虚損大有功效蒼术新者刮去皮薄切米泔水 浸二日一日一换取出以井華水浸過二寸春秋五 日夏三日冬七日漉出以生絹袋盛之放在一半原 水中揉洗津液出紐乾将渣又搗爛袋盛于一半原 水中揉至汁盡為度将汁入大砂鍋中慢火熬成膏 毎一斤入白蜜四兩熬二炷香每膏一斤入水澄白 茯苓末半斤攪匀瓶收毎服三匙侵早臨卧各一服 以温酒送下忌醋及酸物桃李雀蛤菘菜青魚等物 力吳球活人心統蒼术膏治脾經濕氣少食足腫無 傷食酒色過度勞逸有傷骨熱用鮮白蒼术二十 斤浸刮去粗皮晒切以米泔浸一宿取出同溪水一 石大砂鍋慢火煎半乾去渣再入石南葉三斤刷去 紅衣楮實子一斤川當歸半斤甘草四兩切同煎黄 色漉去渣再煎如稀粥乃入白蜜三斤熬成膏毎服 三五錢空心 好酒調服 蒼术丸 蕯謙齋瑞竹堂方云清上實下 兼治内外障眼茅山蒼术洗刮 浄一斤分作四分用酒醋懦泔童尿各浸三日一日 一换取出洗搗晒焙以黒脂麻同炒香共為末酒煑 麪糊丸梧子大毎空心白湯下五十丸脚李仲南永 類方八制蒼术丸疎風順氣養腎治腰 濕氣脾痛 蒼术一斤洗刮浄分作四分用酒醋米泔塩水各浸 三日晒乾又分作四分用川椒紅茴香補骨脂黒牽 牛各一兩同炒香揀去不同只取术研末醋糊丸梧 子大毎服五十丸空心鹽酒送下五十嵗後加沉香 末一 兩 蒼术散 治風濕常服壮筋骨明目蒼术一斤粟 米泔浸過竹刀刮去皮半斤以無灰酒 浸半斤以童子小便浸春五夏三秋七冬十日取出 浄地上掘一坑炭火煆赤去炭将浸藥酒缸入坑内 却放木在中以瓦器葢定泥封一宿取出為末毎服 一錢空心温酒或鹽湯下 萬表積善堂方六制蒼 术散治下元虚損偏墜莖痛茅山蒼术浄刮六斤分 作六分一斤倉米泔浸二日炒一斤酒浸二日炒一 斤青鹽半斤炒黄去鹽一斤小茴香四兩炒黄去茴 一斤大茴香四兩炒黄去茴一斤用桑椹子汁浸二 日炒取术為末毎服 三錢空心溫酒下 固真丹 瑞竹堂方固真丹燥濕 養脾助胃固真茅山蒼 术刮浄一斤分作四分一分青鹽一兩炒一分川椒 一兩炒一分川楝子一兩炒一分小茴香破故紙各 一兩炒並揀术研末酒煑麪糊丸梧子大毎空心米 飲下五十丸 乾坤生意平補固真丹治元臓乆虚 遺精白濁婦人赤白帶下崩漏金州蒼术刮浄一斤 分作四分一分川椒一兩炒一分破故紙一兩炒一 分茴香食塩各一兩炒一分川楝肉一兩炒取浄术 為末入白茯苓末二兩酒洗當歸末二兩酒煑麪糊 丸梧子大毎空心 鹽酒下五十丸 固元丹 治元臓乆虚遺精白濁五 淋及小腸膀胱疝氣婦人 赤白帶下血崩便血等疾以小便頻數為效好蒼术 刮浄一斤分作四分一分小茴香食鹽各一兩同炒 一分川椒補骨脂各一兩同炒一分川烏頭川楝子 肉各一兩同炒一分用醇醋老酒各半斤同煑乾焙 連同炒藥通為末用酒煑糊丸梧子大毎服五十丸 男以温酒女以醋湯空心下此髙司法方也 王璆 百一 選方 少陽丹 蒼术米泔浸半日刮皮晒乾為末一斤 地骨皮温水洗浄去心晒研一斤熟桑 椹二十斤入甆盆揉爛絹袋壓汁和末加糊傾入盤 内日晒夜露采日精月華待乾研末煉蜜和丸赤小 豆大毎服二十丸無灰酒下日三服一年變 髮返黑三年面如童子 劉松石保夀堂方 交感丹 補虚損固精氣烏髭髪此鐡甕城申先生方也乆服 令人有子茅山蒼术刮浄一斤分作四分用酒醋米 泔鹽湯各浸七日晒研川椒紅小茴香各四兩炒研 陳米糊和丸梧子大毎服四十丸空心温酒下 聖 濟總 録 交加丸 升水降火除百病蒼木刮浄一斤分作 四分一分米泔浸炒一分鹽水浸炒一 分川椒炒一分破故紙炒黄蘗皮刮浄一斤分作四 分一分酒炒一分童尿浸炒一分小茴香炒一分生 用揀去各藥只取术蘗為末煉蜜丸梧子大毎 服六十丸空心鹽湯下 鄧才筆峯雜興方 坎離 丸 滋隂降火開胃進食强筋骨去濕熱白蒼术刮浄 一斤分作四分一分川椒一兩炒一分破故紙一 兩炒一分五味子一兩炒一分川芎藭一兩炒只取 术研末川蘗皮四斤分作四分一斤酥炙一斤入乳 汁炙一斤童尿炙一斤米泔炙各十二次研末和匀 煉蜜丸梧子大毎服三十丸早用酒午用茶晚用白 湯下方積 善堂 不老丹 補脾益腎服之七十亦無白髪茅 山蒼术刮浄米泔浸軟切片四斤 一斤酒浸焙一斤醋浸焙一斤鹽四兩炒一斤椒四 兩炒赤何首烏各二斤泔浸竹刀刮切以黒豆紅棗 各五升同蒸至豆爛曝乾地骨皮去骨一斤各取浄 末以桑椹汁和成劑鋪盆内汁高三指日晒夜露取 日月精華待乾以石臼搗末煉蜜和丸梧子大毎空 心酒服一百丸此皇甫敬之方也 王海藏醫壘元 戎 靈芝丸 治脾腎氣虚添補精髓通利耳目蒼术一 斤米泔水浸春夏五日秋冬七日逐日换 水竹刀刮皮切晒石臼為末棗肉蒸和丸梧子 大毎服三五十丸棗湯空心服 竒效良方 補脾 滋腎 生精强骨真仙方也蒼术去皮五斤為末米泔 水漂澄取底用脂麻二升半去殻研爛絹袋濾 去渣澄漿拌木暴乾毎服三錢米 湯或酒空心調服 孫氏集效方 面黄食少 男婦面 無血色 食少嗜卧蒼术一斤熟地黄半斤乾薑炮冬一兩春 秋七錢夏五錢為末糊丸梧子大每温水下五十丸 拔濟生 萃方 小兒癖疾 蒼术四兩為末羊肝一具竹刀批 開撒术末線縛入砂鍋煑熱搗作 丸服編 生生 食生米 男子婦人因食生熟物留滯腸胃遂 至生䖝乆則好食生米否則終日不 樂至憔悴萎黄不思飲食以害其生用蒼术米泔水 浸一夜剉焙為末蒸餅丸梧子大毎服五十丸食前 米飲下日三服益昌伶人劉清嘯一娼名曰花翠年 逾笄病此惠民局監趙尹以此治之兩旬而愈葢生 米留滯腸胃受濕則穀不磨而成此疾蒼术 能去濕暖胃消穀也 楊氏家藏經驗方 腹中虚 冷 不能飲食食輒不消羸弱生病术二斤麴一斤炒 為末蜜丸梧子大每服三十丸米湯下日三服大 冷加乾薑三兩腹痛加當歸三 兩羸弱加甘草二兩 肘後方 脾濕水瀉 注下困弱 無力水穀 不化腹痛甚者蒼术二兩白芍藥一兩黄苓半兩淡 桂二錢毎服一兩水一盞半煎一盞温服脉弦頭微 痛去芍藥加防風 二兩 保命集 暑月暴瀉 壮脾温胃飲食所傷麴 术丸用神麴炒蒼术米 泔浸一夜焙等分為末糊丸梧子大 每服三五十丸米飲下 和劑局方 飱瀉乆痢 椒术 丸用 蒼术二兩川椒一兩為末醋糊丸梧子大毎服 二十丸食前温水下惡痢乆者加桂 保命集 脾濕 下血 蒼术二兩地榆一兩分作二服水二盞煎一盞 食前温服乆痢虚滑以此下桃花丸 保命集 腸風下血 蒼术不拘多少以皂角挼濃汁浸一宿煑 乾焙研為末麪糊丸如梧子大毎服五十 丸空心米飲下日 三服 婦人良方 濕氣身痛 蒼术泔浸切水煎取濃 汁熬膏白湯㸃服 簡 便 方 補虚明目 健骨和胃蒼木泔浸四兩生地黄焙二 兩為末酒糊丸梧子大每温酒下三五 十丸日三服 普濟方 青盲雀目 聖惠方用蒼术四兩泔浸一 夜切焙研末毎服三錢豬肝 三兩批開摻藥在内扎定入粟米一合水一碗砂鍋 煑熟熏眼臨卧食肝飲汁不拘大人小兒皆治 又 方不計時月乆近用蒼术二兩泔浸焙搗為末毎服 一錢以好羊子肝一斤竹刀切破摻藥在内麻扎以 粟米泔煑熟待冷 食之以愈為度 眼目昬濇 蒼术半斤泔浸七日去 皮切焙木賊各二兩為 末毎服一錢茶酒 任下 聖惠方 嬰兒目濇 不開或出血蒼术二錢 入猪膽中扎煑将藥氣 熏眼後更嚼取汁與 服妙 幼幼新書 風牙腫痛 蒼木鹽水浸過燒存 性研末揩牙去風熱 濟普 方 臍蟲怪病 腹中如鐡石臍中水出旋變作䖝行 遶身匝痒難忍撥掃不盡用蒼术濃 煎湯浴之仍以蒼术末入麝香 少許水調服 夏子益竒疾方 苗主治作飲甚香去水 𢎞 景 亦止自汗 狗脊 本經 中品 釋名强膂 别 録 扶筋 别 録 百枝 本 經 狗青 吳普恭曰此藥苗 似貫衆根長多岐 状如狗之脊骨而肉作青緑色故以名之時珍曰强 膂扶筋以功名也别録又名扶葢乃扶筋之誤本經 狗脊一名百枝别録萆薢一名赤節而吳普 本草謂百枝為萆薢赤節為狗脊皆似誤也 集解 别録曰狗脊生常山川谷二月八月采根暴乾 普曰狗脊如萆薢莖節如竹有刺葉圓赤根黄 白亦如竹根毛有刺岐伯經云莖一節葉端圓青赤 皮白有赤脉𢎞景曰今山野處處有之與菝葜相似 而小異其莖葉小肥其節疎其莖大直上有刺葉圓 有赤脉根凸凹巃嵸如羊角强細者是頌曰今太行 山淄温眉州亦有之苗尖細碎青色高一尺以來無 花其莖葉似貫衆而細其根黒色長三四寸多岐似 狗之脊骨大有兩指許其肉青緑色春秋采根暴乾 今方亦有用金毛者陶氏所説乃有刺萆薢非狗脊 也今江左俗猶用之斆曰凡使狗脊勿用透山藤根 形状一般只是入頂苦不可餌也時珍曰狗脊有二 種一種根黑色如狗脊骨一種有金黄毛如狗形皆 可入藥其莖細而葉花兩兩對生正似大葉蕨比貫 衆葉有齒面背皆光其根大如拇指有硬黒鬚簇之 吳普陶𢎞景所説根苗皆似菝葜蘇恭蘇頌所說即 真狗脊也按張揖廣雅云菝葜狗脊也張華博物志 云菝葜與萆薢相亂一名狗脊觀此則昔人以菝葜 為狗脊相承之誤乆矣然菝葜萆薢狗 脊三者形状雖殊而功用亦不甚相逺 根修治 斆曰凡修事火燎去鬚細剉了酒浸一夜蒸 之從巳至申取出晒乾用時珍曰今人惟剉 炒去毛 鬚用 氣味苦平無毒 别録曰甘微温普曰神農苦桐君黄 帝岐伯雷公扁鵲甘無毒李當之小 温權曰苦辛微熱之才曰 萆解為之使惡敗醤莎草 主治腰背強闗機緩急周 痺寒濕膝痛頗利老人 本 經 療失溺不節男女脚弱腰 痛風邪淋露少氣目闇堅脊利俛仰女子傷中闗節 重 别 録 男子女人毒氣軟脚腎氣虚弱續筋骨補益男 子 甄 權 强肝腎健骨治風虚 時 珍 附方 新 四 男子諸風 四寳丹用金毛狗脊鹽泥固濟煆 紅去毛蘇木萆薢川烏頭生用等 分為末米醋和丸梧子大毎服 二十丸温酒鹽湯下 普濟方 室女白帶 衝任虚寒 鹿葺丸用 金毛狗脊燎去毛白歛各一兩鹿葺酒蒸焙一兩為 末用艾煎醋汁打糯米糊丸梧子大毎服五十丸空 心温酒下 濟生方 固精強骨 金毛狗脊志逺肉白伏神當歸 身等分為末煉蜜丸梧子大毎 酒服五十丸 集簡方 病後足腫 但節食以養胃氣外用狗 脊煎湯漬洗 吳授藴要 貫衆 本經 下品 釋名貫節 本 經 貫渠 本 經 百頭 本經又名 虎卷扁苻 草鴟頭 别 録 黑狗 脊 綱 目 鳳尾草 圖經時珍曰此草莖葉如鳳尾其根一 本而衆枝貫之故草名鳳尾根名貫衆 貫節貫渠渠者魁也呉普本草作貫中俗名貫仲管 仲者皆謬稱也爾雅云濼音灼貫衆即此也别録一 名伯萍一名藥藻皆字訛也金星草一名鳯尾草與 此同名宜互考之𢎞景曰近道皆有之葉如大蕨其 根形色毛芒全似老 鴟頭故呼為草鴟頭 集解 别録曰貫衆生𤣥山山谷及寃句少室山二月 八月采根隂乾普曰葉青黄色兩兩相對莖有 黒毛叢生冬夏不死四月花白七月實黑聚相連卷 旁生三月八月采根五月采葉保昇曰苗似狗脊状 如雉尾根直多枝皮黒肉赤曲者名草鴟頭所在山 谷隂處則有之頌曰今陕西河東州郡及荆襄間多 有之而少有花者春生苗赤葉大如蕨莖幹三稜葉 緑色似雞翎又名鳳尾草其根紫黑色形如大𤓰下 有一黑鬚毛又似老鴟郭璞注爾雅云葉圓鋭莖毛 黑布地冬不死廣雅謂之貫節是矣時珍曰多生山 隂近水處數根叢生一根數莖莖大如筋其涎滑其 葉兩兩對生如狗脊之葉而無鋸齒青黄色面深背 淺其根曲而有尖觜黒鬚叢族 亦似狗脊根而大状如伏鴟 根氣味苦微寒有毒 之才曰雚菌赤小豆 為之使㐲石鍾乳 主治腹中 邪熱氣諸毒殺三蟲 本 經 去寸白破癥瘕除頭風止金 瘡 别 録 為末水服一錢止鼻血有效 蘇 頌 治下血崩中帶 下産後血氣脹痛斑疹毒漆毒骨哽解豬病 時 珍 發明 時珍曰貫衆大治婦人血氣根汁能制三黄化 五金㐲鍾乳結砂制汞且能解毒軟堅王海藏 治夏月豆出不快快斑散用之云貫衆有毒而能解 腹中邪熱之毒病因内感而發之於外者多效非古 法之分輕也又黄山谷煑豆帖言荒年以黑豆一升 挼浄入貫衆一斤剉如骰子大同以水煑文火斟酌 至豆熱取出日乾覆令展盡餘汁簸去貫衆毎日空 心啗豆五七粒能食百草木枝葉有味可飽又王璆 百一選方言滁州蒋教授因食鯉魚玉蟬羮為肋肉 所硬凡藥皆不效或令以貫衆濃煎汁一盞分三服 連進至夜一路而出亦可為末水服一錢觀 此可知其軟堅之功不但治血治瘡而已也 附方 新一 十五 鼻衂不止 貫衆根末水服 一錢 普濟方 諸般下血 腸風 酒痢 血痔鼠痔下血黑狗脊黄者不用須内肉赤色者即 本草貫衆也去皮毛剉焙為末每服二錢空心米飲 下或醋糊丸梧子大毎米飲下三四十丸或燒存性 出火毒為末入麝香少許米飲服二錢 普濟方 女人血崩 貫衆半兩煎酒服 之立止 集簡方 産後亡血 過多心腹徹 痛者用貫衆 状如刺蝟者一個全用不剉只揉去毛及花蕚以好 醋蘸濕慢火炙令香熟候冷為末米飲空心毎服二 錢甚效方 婦人良 赤白帶下 年深諸藥不能療者用上方治 之亦驗名獨聖湯 方同上 年深刻𠻳 出膿血貫衆蘇方木等分毎服三錢水一 盞生薑三片煎服日二服 乆欬漸成勞 瘵鳳尾草為末用魚 鮓蘸食之 聖惠方 豆瘡不快 快斑散用貫衆赤芍 藥各一錢升麻甘草 各五分入淡竹葉三片水一盞 半煎七分温服 王海藏方 頭瘡白秃 貫衆白芷 為末油調 塗之調又方貫衆燒 末油 塗 聖惠方 漆瘡作癢 油調貫衆末塗 之 千金方 雞魚 骨哽 貫衆縮砂甘草等分為粗末綿包少許 含之嚥汁乆則隨痰自出 普濟方 解輕粉 毒 齒縫出血臭腫貫衆黄連各半兩煎水入 氷片少許時時潄之 陸氏積徳堂方 血痢不 止 鳳尾草根即貫衆五錢煎酒服 陳解元吉言所𫝊 集簡方 便毒腫痛 貫衆酒 服二錢 良鄙多 能 事 花主治惡瘡令人洩 别 録 巴㦸天 本經 上品 釋名不凋草 日 華 三蔓草 時珍曰名義 殊不可曉 集解 别録曰巴㦸天生巴郡及下邳山谷二月八月 采根隂乾𢎞景曰今亦用建平宜都者根状如 牡丹而細外赤内黒用之打去心恭曰其苗俗名三 蔓草葉似茗經冬不枯根如連珠宿根青色嫩根白 紫用之亦同以連珠多肉厚者為勝大明曰紫色如 小念珠有小孔子堅硬難搗宗奭曰巴㦸天本有心 乾縮時偶自落或抽去故中心或空非自有小孔也 今人欲要中間紫色則多偽以大豆汁沃之不可不 察頌曰今江淮河東州郡亦有但不及蜀川者佳多 生山林内内地生者葉似麥門冬而厚大至秋結實 今方家多以紫色為良蜀人云都無紫色者采時或 用黒豆同煑欲其色紫殊失氣味尤宜辨之又有一 種乃山葎根正似巴㦸但色白土人采得以醋水煑 之乃以雜巴㦸莫能辨也但擊破視之中紫而鮮㓗 者偽也其中雖紫又有㣲白糁有粉色而理小暗者 真也真巴㦸嫩時亦白乾時亦煑治使紫力劣弱耳 根修治 斆曰凡使須用枸把子湯浸一宿待稍軟漉 出再酒浸一伏時漉出同菊花熬焦黄去菊 花以布拭乾用時珍曰今法惟以酒浸一宿 剉焙入藥若急用只以温水浸軟去心也 氣味辛甘微温無毒 大明曰苦之才曰覆盆子 為之使惡雷丸丹参朝生 主治 大風邪氣隂痿不起强筋骨安五臓補中増志益氣 本 經 療頭面遊風小腹及隂中相引痛補五勞益精利 男子 别 録 治男子夜夢鬼交精洩強隂下氣治風癩 甄 權 治一切風療水脹 日 華 治脚氣去風疾補血海 時珍經 出仙 發明 好古曰巴㦸天腎經血分藥也權曰病人虚損 加而用之宗奭曰有人嗜酒日須五七盃後患 脚氣甚危或教以巴㦸半兩糯米同炒米微轉色去 米不用大黄一兩剉炒同為末熟蜜丸温水服五七 十丸仍禁 酒遂愈 附録巴棘 别録曰味苦有毒主惡疥瘡出䖝生髙 地葉白有刺根連數十枚一名女木 逺志 本經 上品 釋名苗名小草 本 經 細草 本 經 棘菀 本 經 葽繞 本經時珍曰 此草服之能 益智强志故有逺志之稱世説載謝安云處 則為逺志出則為小草記事珠謂之醒心杖 集解 别録曰逺志生太山及寃句川谷四月采根葉 隂乾𢎞景曰寃句屬兖州濟隂郡今此藥猶從 彭城北蘭陵來用之去心取皮一斤止得三兩爾亦 入仙方用小草状似麻黄而青志曰莖葉似大青而 小比之麻黄陶不識也禹錫曰按爾雅云葽繞蕀 郭璞注云今逺志也似麻黄赤華葉鋭而黄其上謂 之小草頌曰今河陕洛西州郡亦有之根形如蒿根 黄色苗似麻黄而青又如畢豆葉亦有似大青而小 者三月開白花根長及一尺泗州出者花紅根葉俱 大於他處商州出者根又黑色俗傳夷門出者最佳 四月采根晒乾古方通用逺志小草今醫但用逺志 稀用小草時珍曰逺志有大葉小葉二種陶𢎞景所 說者小葉也馬志所說 者大葉也大葉者花紅 根修治 斆曰凡使須去心否則令人煩悶仍 用甘草湯浸一宿暴乾或焙乾用 氣味苦温無毒 之才曰逺志小草得茯苓冬葵子龍 骨良畏珍珠藜蘆蜚蠊齊蛤𢎞景曰 藥無齊蛤恐是百合也權曰是蠐螬 也恭曰藥録下卷有齊蛤陶說非也 主治欬逆傷中 補不足除邪氣利九竅益智慧耳目聰明不忘強志 倍力乆服輕身不老 本 經 利丈夫定心氣止驚悸益精 去心下膈氣皮膚中熱面目黄 别 録 殺天雄附子烏頭 毒煎汁飲之 之 才 治健忘安魂魄令人不迷堅壮陽道 甄 權 長肌肉助筋骨婦人血噤失音小兒客忤 日 華 腎積 奔豚 好 古 治一切癰疽 時 珍 葉主治益精補隂氣止虚損夢洩 别 録 發明 好古曰逺志腎經氣分藥也時珍曰逺志入足 少隂腎經非心經藥也其功専於強志益精治 善忘益精與志皆腎經之所藏也腎精不足則志氣 衰不能上通于心故迷惑善忘靈樞經云腎藏精精 合志腎盛怒而不止則傷志志傷則喜忘其前言腰 痛不可以俛仰屈伸毛悴色夭又云人之善忘者上 氣不足下氣有餘腸胃實而心肺虚虚則營衛留于 下乆之不以時上故善忘也陳言三因方逺志酒治 癰疽云有竒功葢亦補腎之力爾葛洪抱朴子云陵 陽子仲服逺志二十年有子三十七人能坐在立亡 也 附方 舊三 新四 心孔惽塞 多忘善誤丁酉日宻自至市買 逺志着巾角中還為末服之勿 令人知 肘後方 胸痺心痛 逆氣膈中飲食不下小草丸用小 草桂心乾薑細心蜀椒出汗各三 兩附子二分炮六物搗下篩蜜和丸梧子大先食米 汁下三丸日三服不知稍増以知為度忌猪肉冷水 生葱菜方范 汪東陽 㗋痺作痛 逺志肉為末吹之涎 出為度 直指方 腦風頭 痛 不可忍逺志末 㗜鼻 宣明方 吹乳腫痛 逺志焙研酒服二錢 以滓傅之 袖珍方 一 切癰疽 逺志酒治一切癰疽發背癤毒惡㗋浸大有 死血隂毒在中則不痛傅之即痛有憂怒等 氣積怒攻則痛不可忍傅之即不痛或藴熱在内熱 逼人手不可近傅之即清涼或氣虚冷潰而不歛傅 之即斂此本韓大夫宅用以救人方極驗若七情内 鬱不問虚實寒熱治之皆愈用逺志不以多少米泔 浸洗槌去心為末毎服三錢温酒一盞調 澄少頃飲其清以滓傅患處 三因方 小便赤濁 逺志甘草水煑半斤伏神益智仁各二兩為末 酒糊丸梧子大毎空心棗湯下五十丸 普濟 百脉根 唐本 草 集解 恭曰出肅州巴西葉似苜蓿花黄根如逺志二 月八月采根日乾時珍曰按唐書作柏脉根肅 州嵗貢之千金外臺大方中亦時用 之今不復聞此或者名稱又不同也 根氣味苦微寒無毒主治下氣止渇去熱除虚勞補 不足酒浸或水煑丸散兼用 唐 本 淫羊藿 本經 中品 釋名仙靈脾 唐 本 放杖草 日 華 棄杖草 日 華 千兩金 日 華 乾雞 筋 日 華 黄連祖 日 華 三枝九葉草 圖 經 剛前 本經𢎞景曰服 之使人好為隂 陽西川北部有淫羊一日百遍合葢食此藿所致故 名淫羊藿時珍曰豆葉曰藿此葉似之故亦名藿仙 靈脾千兩金放杖剛前皆言其功力也雞筋黄連祖 皆因其根形也栁子厚文作仙靈毗人臍曰毗此物 補下於 理尤通 集解 别録曰淫羊藿生上郡陽山山谷恭曰所在皆 有葉形似小豆而圓薄莖細亦堅俗名仙靈脾 是也頌曰江東陜西泰山漢中湖湘間皆有之莖如 粟稈葉青似杏葉上有刺根紫色有鬚四月開白花 亦有紫花者碎小獨頭子五月采葉晒乾湖湘出者 葉如小豆枝莖堅細經冬不凋根似黄連闗中呼為 三枝九葉草苗髙一二尺許根葉俱堪用蜀本草言 生處不聞水聲者良時珍曰生大山中一根數莖莖 粗如線髙一二尺一莖二椏一椏三葉葉長二三 寸如杏葉及豆藿面光背淡甚薄而細齒有微刺 根葉修治 斆曰凡使時呼仙靈脾以夾刀夾去葉四 畔花枝毎一斤用羊脂四兩拌炒待脂盡 為 度 氣味辛寒無毒 普曰神農雷公辛李當之小寒權曰 甘平可單用保昇曰性温時珍曰甘 香微辛温之才曰薯蕷 紫芝為之使得酒良 主治隂痿絶傷莖中痛利小 便益氣力強志 本 經 堅筋骨消瘰癧赤癰下部有瘡洗 出蟲丈夫乆服令人有子 别録機曰無子 字誤當作有子 丈夫絶陽 無子女人絶隂無子老人昬耄中年健忘一切冷風 勞氣筋骨攣急四肢不仁補腰膝強心力 大 明 發明 時珍曰滛羊藿味甘氣香性温不寒能益精氣 乃手足陽明三焦命門藥也真陽不足者宜之 附方 舊三 新五 仙靈脾酒 益丈夫興陽理腰膝冷用淫羊 藿一斤酒一斗浸三日逐時飲 之心食 醫 鏡 偏風不遂 皮膚不仁宜服仙靈脾酒仙靈脾 一斤細剉生絹袋盛于不津器中 用無灰酒二升浸之重封春夏三日秋冬五日後毎 日暖飲常令醺然不得大醉酒盡再合無不效驗合 時切忌雞犬婦 人見 聖恵方 三焦欬𠻳 腹滿不飲食氣不順仙靈 脾覆盆子五味子炒各一 兩為末煉蜜丸梧子大每 薑茶下二十丸 聖濟録 目昬生翳 仙靈脾生王𤓰 即小栝樓紅色 者等分為末毎服一錢茶 下日二服 聖濟總録 病後青盲 日近者可治仙 靈脾一兩淡豆 豉一百粒水一盌半煎一 盌頓服即瘳 百一選方 小兒雀目 仙靈脾根晚蠶 蛾各半兩炙甘 草射干各二錢半為末用羊子肝一枚切開摻藥二 錢紥定以黒豆一合米泔一盞煑熟分二次食以汁 送之方 普濟 痘疹入目 仙靈脾威靈仙等分為末毎 服五分米湯下 痘疹便覽 牙齒 虚痛 仙靈脾為粗末煎湯 頻潄大效 竒效方 仙茅 宋開 寳 釋名獨茅 開 寳 茅爪子 開 寳 婆羅門參 珣曰其葉似茅乆 服輕身故名仙茅 梵音呼為河輪勒陁頌曰其根獨生始因西域婆羅 門僧獻方於唐𤣥宗故今江南呼為婆羅門參言其 功補如 人參也 集解 珣曰仙茅生西域葉似茅其根粗細有節或如 筆管有節文理黄色多延自武城來蜀中諸州 亦皆有之今大庾嶺蜀川江湖兩浙諸州亦有之葉 青如茅而軟且畧濶面有縱文又似初生椶櫚秧髙 尺許至冬盡枯春初乃生三月有花如梔子花黄色 不結實其根獨莖而直大如小指下有短細肉根相 附外皮稍粗褐色内肉黄白色二月八月采根暴乾 用衡山出者花碧五月結黒子時珍曰蘇頌所說詳 盡得之但四五月中抽莖四五寸開小花深黄色六 出不似巵子處處大山中有之人惟取梅嶺者用而 會典成都嵗貢 仙茅二十一斤 根修治 斆曰采得以清水洗刮去皮於槐砧上用銅 刀切豆許大以生稀布袋盛於烏豆水中浸 一宿取出用酒拌濕蒸之從巳至亥取出暴乾勿犯 鐡器及牛乳斑人鬢鬚大明曰彭祖單服法以竹刀 刮切糯米泔浸去赤 汁出毒後無妨損 氣味辛温有毒 珣曰甘微温有小毒又曰辛平 宣而復補無大毒有小熱小毒 主治 心腹冷氣不能食腰脚風冷攣痺不能行丈夫虚勞 老人失溺無子益陽道乆服通神強記助筋骨益肌 膚長精神明目 開 寳 治一切風氣補暖腰脚清安五臓 乆服輕身益顔色丈夫五勞七傷明耳目填骨髓 李 珣 開胃消食下氣益房事不倦 大 明 發明 頌曰五代唐筠州刺史王顔著續傳信方因圖 書編録西域婆羅門僧服仙茅方當時盛行云 五勞七傷明目益筋骨宣而復補云十斤乳石不及 一斤仙茅表其功力也本西域道人所傳開元元年 婆羅門僧進此藥明皇服之有效當時禁方不𫝊天 寳之亂方書流散上都僧不空三藏始得此方𫝊與 司徒李勉尚書路嗣供給事齊杭僕射張建封服之 皆得力路公乆服金石無效得此藥其益百倍齊給 事守晉雲日少氣力風疹繼作服之遂愈八九月采 得竹刀刮去黑皮切如豆粒米泔浸兩宿隂乾搗篩 熟蜜丸梧子大毎旦空心酒飲任便下二十丸忌鉄 器禁食牛乳及黑牛肉大減藥力機曰五臺山有仙 茅患大風者服之多瘥時珍曰按許真君書云仙茅 乆服長生其味甘能養肉辛能養肺苦能養氣鹹能 養骨滑能養膚酸能養筋宜和苦酒服之必效也又 范成大虞衡志云廣西英州多仙茅其羊食之舉體 悉化為筋不復有血肉食之補人名乳羊沈括筆談 云夏文荘公稟賦異於人但睡則身冷如逝者既覺 須令人温之良乆乃能動常服仙茅鍾乳硫黄莫知 紀極觀此則仙茅葢亦性熱補三焦命門之藥也惟 陽弱精寒稟賦素怯者宜之若體壮相火熾盛者服 之反能動火按張果醫説云一人中仙茅毒舌脹出 口漸大與肩齊因以小刀𠢐之隨破隨合𠢐至百數 始有血一㸃出曰可救矣煑大黄朴硝與服以藥摻 之應時消縮此皆火盛性淫之人過服之害也𢎞治 間東海張弼梅嶺仙茅詩有使君昨日纔持去今日 人來乞墓銘之句皆不知服食之理惟 藉藥縱恣以速其生者於仙茅何尤 附方 新 二 仙茅丸 壮筋骨益精神明目黒髭鬚仙茅二 斤糯米泔浸五日去赤水夏月浸三 日銅刀刮剉隂乾取一斤蒼术二斤米泔浸五日刮 皮焙乾取一斤枸把子一斤車前子十二兩白茯苓 去皮茴香炒栢子仁去殻各八兩生地黄焙熟地黄 焙各四兩為末酒煮糊丸如梧子大毎服五十丸食 前温酒下日二 服 聖濟總録 定喘下氣 補心腎神秘散用白仙茅 半兩米泔浸三宿晒炒團 參二錢半阿膠一兩半炒雞膍脛一兩燒為 末毎服二錢糯米飲空心下日二 三因方 𤣥參 本經 中品 釋名黑參 綱 目 𤣥臺 吴 普 重臺 本 經 鹿腸 吴 普 正馬 别 録 逐馬 藥 性 馥香 開 寳 野脂麻 綱 目 鬼藏 吴普時珍曰𤣥黑色也别録 一名端一名咸多未詳𢎞景 曰其莖微似人參故得參名志 曰合香家用之故俗呼馥草 集解 别録曰𤣥參生河間川谷及寃句三月四月采 根暴乾普曰生寃句山陽三月生苗其葉有毛 四四相值似芍藥黑莖莖方髙四五尺葉亦生枝間 四月實黑𢎞景曰今出近道處處有之莖似人參而 長大根甚黑亦微香道家時用亦以合香恭曰𤣥參 根苗並臭莖亦不似人參未見合香志曰其莖方大 髙四五尺紫赤色而有細毛葉如掌大而尖長根生 青白乾即紫黑新者潤膩陶云莖似人參蘇言根苗 並臭似未深識頌曰二月生苗葉似脂麻對生又如 槐栁而尖長有鋸齒細莖青紫色七月開花青碧色 八月結子黑色又有白花者莖方大紫赤色而有細 毛有節若竹者髙五六尺其根一根五七枚三月八 月采暴乾或云蒸過日乾時珍曰今用𤣥參正如蘇 頌所云其根有腥氣故蘇頌以為臭也宿根多地蠶 食之故其中空 花有紫白二種 根修治 斆曰凡采得後須用蒲草重重相隔入甑蒸 兩伏時晒乾用勿犯銅器餌之噎人㗋䘮人 目 氣味苦微寒無毒 别録曰鹹普曰神農桐君黄帝雷 公苦無毒岐伯寒元素曰足少隂 腎經君藥也治本經須用之才曰 惡黄耆乾薑大棗山茱萸反藜蘆 主治腹中寒熱積 聚女子産乳餘疾補腎氣令人明目 本 經 主暴中風傷 寒身熱支滿狂邪忽忽不知人温瘧洒洒血瘕下寒 血除胸中氣下水止煩渇散頸下核癰腫心腹痛堅 癥定五臓乆服補虚明目強隂益精 别 録 熱風頭痛傷 寒勞復治暴結熱散瘤瘻瘰癧 甄 權 治遊風補勞損心 驚煩躁骨蒸𫝊尸邪氣止健忘消腫毒 大 明 滋隂降火 解斑毒利咽㗋通小便血滯 時 珍 發明 元素曰元參乃樞機之劑管領諸氣上下清肅 而不濁風藥中多用之故活人書治傷寒陽毒 汗下後毒不散及心下懊憹煩不得眠心神顛倒欲 絶者俱用𤣥參以此論之治胸中氤氲之氣無根之 火當以𤣥參為聖劑也時珍曰腎水受傷真隂失守 孤陽無根發為火病法宜壯水以制火故𤣥參與地 黄同功其消瘰癧亦是散 火劉守真言結核是火病 附方 舊二 新七 諸毒鼠瘻 𤣥參漬酒日日飲 之 開寳本草 年乆瘰癧 生 𤣥 參搗傅之日二 易之 廣利方 赤脉貫瞳 𤣥參為末以米泔煑猪肝 日日蘸食之 濟急仙方 發斑咽痛 𤣥參升麻湯用𤣥參升麻甘草各半兩 水三盞煎一盞半温服 南陽活人書 急 㗋痺風 不拘大人小兒𤣥參鼠粘子半生半炒各 一兩為末新水服一盞立瘥 聖惠方 鼻 中生瘡 𤣥參末塗之或以水浸 軟塞之 衛生易簡方 三焦積熱 𤣥參黄連 大黄各一 兩為末煉蜜丸梧子大毎服三四十 丸白湯下小兒丸粟米大 丹溪方 小腸疝氣 黒參 㕮咀 炒為丸毎服一錢半空心酒服 出汗即效 孫大仁集效方 燒香治癆 經驗方用 𤣥參一斤 甘松六兩為末煉蜜一斤和匀入瓶中封閉地中埋 罯十日取出更用灰末六兩煉蜜六兩同和入瓶更 罯五日取出燒之常令聞香疾自愈頌曰初入瓶中 封固煑一伏時破瓶取搗入蜜别以瓶盛埋地中罯 過用亦 可熏衣 地榆 本經 中品 校正 併入别録有 名未用酸赭 釋名玉豉 酸赭 𢎞景曰其葉似榆而長初生布地 故名其花子紫黑色如豉故又名 玉豉時珍曰按外丹方言地榆一名酸赭其味酸其 色赭故也今蘄州俚人呼地榆為酸赭又訛赭為棗 則地榆酸赭為一物甚明其主治之功 亦同因併别録有名未用酸赭為一云 集解 别録曰地榆生桐柏及寃句山谷二月八月采 根暴乾又曰酸赭生昌陽山采無時頌曰今處 處平原川澤皆有之宿根三月内生苗初生布地獨 莖直上髙三四尺對分出葉葉似榆葉而稍狹細長 似鋸齒狀青色七月開花如椹子紫黑色根外黑裏 紅似栁根𢎞景曰其根亦入釀酒道方燒作灰能爛 石故煑石方用之其葉山人乏 茗時采作飲亦好又可煠茹 根氣味苦微寒無毒 别録曰甘酸權曰苦平元素曰 氣微寒味微苦氣味俱薄其體 沉而降隂中陽也専主下焦血杲曰味苦酸性微寒 沉也隂也之才曰得髪良惡麥門冬伏丹砂雄黄硫 黄 主治婦人乳産痓痛七傷帶下五漏止痛止汗除 惡肉療金瘡 本 經 止膿血諸瘻惡瘡熱瘡補絶傷産後 内塞可作金瘡膏消酒除渇明目 别 録 止冷熱痢疳痢 極效 開 寳 止吐血鼻衂腸風月經不止血崩産前後諸 血疾并水瀉 大 明 治膽氣不足 李 杲 汁釀酒治風痺補腦 擣汁塗虎犬蛇蟲傷 時 珍 酸赭味酸主内漏止血不足 别 録 發明 頌曰古者斷下多用之炳曰同樗皮治赤白痢 宗奭曰其性沉寒入下焦若熱血痢則可用若 虚寒人及水瀉白痢即未可輕使時珍曰地榆除下 焦熱治大小便血證止血取上截切片炒用其稍則 能行血不可不知楊士瀛云諸 瘡痛者加地榆癢者加黄芩 附方 舊八 新六 男女吐血 地揄三兩米醋一升煑十餘沸 去滓食前稍温服一合 聖惠 方 婦人漏下 赤白不止令人 黄瘦 方同上 血痢不止 地榆晒研毎 服二錢摻在 羊血上炙熱食之以捻頭煎湯送下一 方以地榆煑汁作飲毎服三合 聖濟 赤白下痢 骨 立 者地榆一斤水三升煑一升半去滓再煎如稠 餳絞濾空腹服三合日再服 崔元亮海上方 乆病 腸風 痛痒不止地榆五錢蒼术一兩水二鍾 煎一鍾空心服日一服 活法機要 下血不 止 二十年者取地榆鼠尾草各二兩水二升煑一升 頓服若不斷以水漬屋塵飲一小盃投之 肘後 方 結隂下血 腹痛不止地榆四兩炙甘草三兩毎服 五錢水一盞入縮砂四七枚煎一盞半 分二服 宣明方 小兒疳痢 地榆煑汁熬如飴糖 與服便已 肘後方 毒蛇螫人 新 地 榆根擣汁飲兼以 漬瘡 肘後方 虎犬咬傷 地榆煑汁飲并為末傅 之亦可為末白湯服日 三忌酒 梅師方 代指腫痛 地榆煑汁漬之半 日愈 千金方 小兒濕瘡 地榆 煑濃 汁日洗二次 千金方 小兒面瘡 焮赤腫痛地榆八兩水一斗 煎五升温洗之 衛生總微 方 煑白石法 七月七日取地榆根不拘多少隂乾百 日燒為灰復取生者與灰合搗萬下灰 三分生末一分合之若石二三斗以水浸過三寸以 藥入水攪之煑至石爛可食乃已 臞仙神隠書 葉主治作飲代茶甚解熱 蘇 恭 丹參 本經 上品 釋名赤參 别 録 山參 日 華 郗蟬草 本 經 木羊乳 吴 普 逐馬 𢎞 景 奔 馬草 時珍曰五參五色配五臓故人參入脾曰黄參 沙參入肺曰白參𤣥參入腎曰黑參牡蒙入肝 曰紫參丹參入心曰赤參其苦參則右腎命門之藥 也古人拾紫參而稱苦參末逹此義爾炳曰丹參治 風軟脚可逐奔馬故名 奔馬草曽用實有效 集解 别録曰丹參生桐柏川谷及太山五月采根暴 乾𢎞景曰此桐柏在義陽是淮水發源之山非 江東臨海之桐柏也今近道處處有之莖方有毛紫 花時人呼為逐馬普曰莖葉小房如荏有毛根赤色 四月開紫花二月五月采根隂乾頌曰今陜西河東 州郡及隨州皆有之二月生苗髙一尺許莖方有稜 青色葉相對如薄荷而有毛三月至九月開花成穗 紅紫色似蘇花根赤色大者如指長尺餘一苗數根 恭曰冬采者良夏采者虛惡時珍曰處處山中有之 一枝五葉葉如野蘇而尖青色皺毛小花成穗如蛾 形中有細子其 根皮丹而肉紫 根氣味苦微寒無毒 普曰神農桐君黄帝雷公苦無 毒岐伯鹹李當之大寒𢎞景曰 乆服多眼赤故應性熱今云微寒恐 謬也權曰平之才曰畏鹽水反藜蘆 主治心腹邪氣 腸鳴幽幽如走水寒熱積聚破癥除瘕止煩滿益氣 本 經 養血去心腹痼疾結氣腰脊强脚痺除風邪留熱 乆服利人 别 録 漬酒飲療風痺足軟 𢎞 景 主中惡及百邪 鬼魅腹痛氣作聲音鳴吼能定精 甄 權 養神定志通利 闗脉治冷熱勞骨節疼痛四肢不遂頭痛赤眼熱温 狂悶破宿血生新血安生胎落死胎止血崩帶下調 婦人經脉不匀血邪心煩惡瘡疥癬癭贅腫毒丹毒 排膿止痛生肌長肉 大 明 活血通心包絡治疝痛 時 珍 發明 時珍曰丹參色赤味苦氣平而降隂中之陽也 入手少隂厥隂之經心與包絡血分藥也按婦 人明理論云四物湯治婦人病不問産前産後經水 多少皆可通用惟一味丹參散主治與之相同葢丹 參能破宿血補新血安生胎落死胎止崩中帶 下調經脉其功大類當歸地黄芎藭芍藥故也 附方 舊三 新四 丹參散 治婦人經脉不調或前或後或多 或少産前胎不安産後惡血不下 兼治冷熱勞腰脊痛骨節煩疼用丹參洗浄切 晒為末每服二錢温酒調下 婦人明理方 落胎 下血 丹參十二兩酒五升煑取三升温服 一升一日三服亦可水煑 千金方 寒疝腹痛 小腹隂中相引痛白汗出欲死以丹參一 兩為末每服二錢熱酒調下 聖惠方 小兒身熱 汗出拘急因中風起丹參半兩鼠尿炒三 十枚為末毎服三錢漿水下 聖濟總録 驚癎發熱 丹參摩膏用丹參雷丸各半兩猪膏二兩同煎七上 七下濾去滓盛之每以摩兒身上日三次 千金方 婦人乳癰 丹參白芷芍藥各二兩㕮咀以醋淹一夜 猪脂半斤微火煎成膏去滓傅之 孟詵 必效 方 熱油火灼 除痛生肌丹參八兩剉以水微調取 羊脂二斤煎三上三下以塗瘡上 肘後 方 紫參 本經 中品 釋名牡蒙 本 經 童腸 别 録 馬行 别 録 衆戎 别 録 五鳥花 綱目時 珍曰紫 參王孫並有牡蒙之名古方所用牡蒙多是紫參也 按錢起詩集云紫參幽芳也五葩連蕚狀如飛禽羽 舉故俗名 五鳥花 集解 别録曰紫參生河西及寃句山谷三月采根火 炙使紫色普曰紫參一名牡蒙生河西或商山 圓聚生根黄赤有文皮黑中紫五月花紫赤實黑大 如豆𢎞景曰今方家皆呼為牡蒙用之亦少恭曰紫 參葉似羊蹄紫花青穗其根皮紫黑肉紅白肉淺皮 深所在有之長安見用者出蒲州牡蒙乃王孫也葉 似及已而大根長尺餘皮肉亦紫色根苗不相似頌 曰今河中晉解齊及淮蜀州郡皆有之苗長一二尺 莖青而細其葉青似槐葉亦有似羊蹄者五月開花 白色似葱花亦有紅紫而似水葒者根淡紫黑色如 地黄狀肉紅白色肉淺而皮深三月采根火炙紫色 又云六月采晒乾用時珍曰紫參根乾紫黑色肉帶 紅白状如小紫草范子計然云紫 參出三輔有三色以青赤色為善 根氣味苦寒無毒 别録曰微寒普曰牡蒙神農黄帝 苦李當之小寒之才曰畏辛夷 主治心腹積聚寒熱邪氣通九竅利大小便 本 經 療腸 胃大熱唾血衂血腸中聚血癰腫諸瘡止渇益精 别 録 治心腹堅脹散瘀血治婦人血閉不通 甄 權 主狂瘧瘟 瘧 血汁出 好 古 治血痢 好 古 牡蒙治金瘡破血生肌肉 止痛赤白痢補虚益氣除脚腫發隂陽 蘇 恭 發明 時珍曰紫參色紫黒氣味俱厚隂也沉也入足 厥隂之經肝臓血分藥也故治諸血病及寒熱 瘧痢癰腫積塊之屬厥隂者古方治婦人腸覃病烏 啄丸所用牡蒙即此物也唐蘇恭註王孫引陳延之 小品方牡蒙所主之證正是紫參若王孫則 止治風濕痺證不治血病故今移附于此 附方 舊一 新二 紫參湯 治痢下紫參半斤水五升煎二升 入甘草二兩煎取半升分三服 張仲景金 匱玉圅 吐血不止 紫參人參阿膠炒等分為末烏 梅湯服一錢一方去人參加甘 草以糯米湯 服 聖惠方 面上酒刺 五參丸用紫參丹參人參苦 參沙參各一兩為末胡桃仁 杵和丸梧子大每服 三十丸茶下 普濟 王孫 木經 中品 校正 併入拾 遺旱藕 釋名牡蒙 𢎞 景 黄孫 别 録 黄昬 别 録 旱藕 普曰楚名王孫齊 名長孫又名海孫 吴名白功草又名蔓延時珍曰紫參一名牡 蒙本部合歡一名黄昏皆與此名同物異 集解 别録曰王孫生海西川谷及汝南城郭垣下普 曰蔓延赤文整延相當𢎞景曰今方家皆呼為 黄昬云牡蒙市人少識者恭曰按陳延之小品方述 本草牡蒙一名王孫徐之才藥對有牡蒙無王孫此 則一物明矣牡蒙葉似及已而大根長尺餘皮肉皆 紫色藏器曰旱藕生太行山中状如藕時珍曰王孫 葉生顛頂似紫河車葉按神農及吴普本草紫參一 名牡蒙陶𢎞景亦曰今方家呼紫參為牡蒙其王孫 並無牡蒙之名而陶氏于王孫下乃云又名牡蒙且 無形状唐蘇恭始以紫參牡蒙為二物謂紫參葉似 羊蹄王孫葉似及已但古方所用牡蒙皆為紫參後 人所用牡蒙乃王孫非紫參也不可不辨唐𤣥宗時 隠民姜撫上言終南山有旱藕餌之延年状類葛粉 帝取作湯餅賜大臣右驍騎将軍甘守誠曰旱藕者 牡蒙也方家乆不用撫易名以神之爾據此牡蒙乃 王孫也葢紫參止治血證積聚瘧痢而王孫主五臓 邪氣痺痛療百病之文自可推也蘇恭引小品方牡 蒙所主之證乃紫參非王孫故今移附紫參之下 根氣味苦平無毒 普曰神農雷公苦無毒黄帝 甘蔵器曰旱藕甘平無毒 主治 五臓邪氣寒濕痺四肢疼酸膝冷痛 本 經 療百病益氣 别 録 旱藕主長生不饑黑毛髪 藏 器 紫草 本經 中品 釋名紫丹 别 録 紫芺 音 襖 茈䓞 廣雅音 紫戾 藐 爾雅 音邈 地血 吴 普 鴉 衘草 時珍曰此草花紫根紫可以染紫故 名爾雅作茈草徭獞人呼為鴉衘草 集解 别録曰紫草生碭山山谷及楚地三月采根隂 乾𢎞景曰今出襄陽多從南陽新野來彼人種 之即是今染紫者方藥都不復用博物志云平氏陽 山紫草特好魏國者染色殊黒比年東山亦種之色 小淺於北者恭曰所在皆有人家或種之苗似蘭香 莖赤節青二月開花紫白色結實白色秋月熟時珍 曰種紫草三月逐壟下子九月子熟時刈草春社前 後采根隂乾其根頭有白毛如葺未花時采則根色 鮮明花過時采則根色黯惡采時以石壓扁曝 乾收時忌人溺及驢馬糞并烟氣皆令草黄色 根修治 斆曰凡使毎一斤用蠟二兩溶水拌蒸 之待水乾取去頭并兩畔髭細剉用 氣味苦寒無毒 權曰甘平元素曰苦温時珍 曰甘鹹寒入手足厥隂經 主治心 腹邪氣五疳補中益氣利九竅 本 經 通水道療腫脹滿 痛以合膏療小兒瘡及面皶 别 録 治惡瘡瘑癬 甄 權 治斑 疹痘毒活血涼血利大腸 時 珍 發明 頌曰紫草古方稀用今醫家多用治傷寒時疾 發瘡疹不出者以此作藥使其發出韋宙獨行 方治豌豆瘡煑紫草湯飲後人相承用之其效尤速 時珍曰紫草味甘鹹而氣寒入心包絡及肝經血分 其功長於涼血活血利大小腸故痘疹欲出未出血 熱毒盛大便閉濇者宜用之已出而紫黑便閉者亦 可用若已出而紅活及白陷大便利者切宜忌之故 楊士瀛直指方云紫草治痘能導大便使發出亦輕 得木香白木佐之尤為有益又曽世榮活幼新書云 紫草性寒小兒脾氣實者猶可用脾氣虚者反能作 瀉古方惟用葺取其初得陽氣以類觸類所 以用發痘瘡今人不逹此理一概論之非也 附方 舊二 新六 消解痘毒 紫草一錢陳皮五分葱白三 寸新汲水煎服 直指方 癭 童疹痘 三四日隠隠将出未出色赤便閉者紫草二 兩剉以百沸湯一盞泡封勿泄氣待温時服 半合其瘡雖出亦輕大便利者 勿用煎服亦可 經騐後方 痘毒黑疔 紫草三錢 雄黄一錢 為末以胭脂汁調銀簮挑 破㸃之極妙 集簡方 癰疽便閉 紫草栝樓實等 分新水煎服 直指 方 小兒白秃 紫草煎汁塗 之 聖惠方 小便卒淋 紫草一兩為 末毎食前用 井華水服二 錢 千金翼 産後淋瀝 方同上 産寳 惡蟲咬人 紫草煎油 塗之 聖 惠 方 火黄身熱 午後却凉身有赤㸃或黒㸃者不可治 宜烙手足心背心百㑹下亷内服紫草 湯紫草吴藍一兩木香及黄連 一兩水煎服 三十六黄方 白頭翁 本經 下品 釋名野丈人 本 經 胡王使者 本 經 柰何草 别錄𢎞景曰處 處有之近根處 有白茸状似白頭老翁故以為名時 珍曰大人胡使柰何皆状老翁之意 集解 别録曰白頭翁生嵩山山谷及田野四月采恭 曰其葉似芍藥而大抽一莖莖頭一花紫色似 木槿花實大者如雞子白毛寸餘皆披下似纛頭正 似白頭老翁故名焉陶言近根有白茸似不識也太 常所貯蔓生者乃是女萎其白頭翁根似續斷而扁 保昇曰所在有之有細毛不滑澤花蕊黄二月采花 四月采實八月采根皆日乾頌曰處處有之正月生 苗作叢生状似白微而柔細稍長葉生莖頭如杏葉 上有細白毛而不滑澤近根有白茸根紫色深如蔓 菁其苗有風則静無風而搖與赤箭獨活同也陶註 未述莖葉蘇註言葉似芍藥實如雞子白毛寸餘者 皆誤矣宗奭曰白頭翁生河南洛陽界其新安山野 中屢嘗見之正如蘇恭所説至今本處山中及人賣 白頭翁丸言服之夀考不失古人命名之義陶氏所 說失於不審宜其排叱也機曰寇宗奭以蘇恭為是 蘇頌以陶說為是大抵此物用根命名取像當准蘇 頌圖經而恭說 恐别是一物也 根氣味苦温無毒 别録曰有毒吴綬曰苦辛寒權曰 甘苦有小毒豚實為之使大明曰 得酒良花 子莖葉同 主治温瘧狂 寒熱癥瘕積聚癭氣逐血 止腹痛療金瘡 本 經 鼻衂 别 録 止毒痢 𢎞 景 赤痢腹痛齒痛 百節骨痛項下瘤癧 甄 權 一切風氣暖腰膝明目消贅 大 明 發明 頌曰俗醫合補下藥甚驗亦衝人杲曰氣厚味 薄可升可降隂中陽也張仲景治熱痢下重用 白頭翁湯主之葢腎欲堅急食苦以堅之痢則下焦 虚故以純苦之劑堅之男子隂疝偏墜小兒頭秃氊 腥鼻衂無此不效毒痢有此獲功吴 綬曰熱毒下痢紫血鮮血者宜之 附方 舊二 新三 白頭翁湯 治熱痢下重用白頭翁二兩黄 連黄蘗秦皮各三兩水七升煑 二升每服一升不愈更服婦人産後痢虚極 者加甘草阿膠各二兩 仲景金匱王函方 下痢咽 腫 春夏病此宜用白頭翁黄連各一兩末香 二兩水五升煎一升半分三服 聖惠方 隂㿗偏 腫 白頭翁根生者不限多少搗傅腫處 一宿當作瘡二十日愈 外臺秘要 外痔腫痛 白 頭 翁草一名野丈人以根搗塗 之逐血止痛 衛生易簡方 小兒秃瘡 白頭翁根搗 傅一宿作瘡 半月愈 肘後方 花主治瘧疾寒熱白秃頭瘡 時 珍 白及 本經 下品 校正 併入别 録白給 釋名連及草 本 經 甘根 本 經 白給 時珍曰其根白色連及 而生故曰白及其味苦 而曰甘根反言也吴普作白根其根有白亦通金光 明經謂之罔達羅喝悉多又别録有名未用白給即 白及也性味功用皆 同係重出今併為一 集解 别録曰白及生北山川谷及寃句及越山又曰 白給生山谷葉如藜蘆根白相連九月采普曰 莖葉如生薑藜蘆十月花直上紫赤色根白連二月 八月九月采𢎞景曰近道處處有之葉似杜若形根 似菱米節間有毛方用亦稀可以作糊保昇曰今出 申州葉似初生椶苗葉及藜蘆三四月抽出一薹開 紫花七月實熟黄黒色冬凋根似菱有三角白色角 頭生芽八月采根用頌曰今江淮河陜漢黔諸州皆 有之生石山上春生苗長一尺許葉似栟櫚兩指大 青色夏開紫花二月七月采根時珍曰韓保昇所説 形状正是但一科止抽一莖開花長寸許紅紫色中 心如舌其根如菱米有臍如鳬茈之臍又如扁殻螺 旋紋性 難乾 根氣味苦平無毒 别録曰辛微寒白給辛平無毒普 曰神農苦黄帝辛李當之大寒雷 公辛無毒大明曰甘辛杲曰苦甘微寒性濇陽中之 隂也之才曰紫石英為之使惡理石畏李核杏仁反 烏 頭 主治癰腫惡瘡敗疽傷隂死肌胃中邪氣賊風鬼 擊痱緩不收 本 經 除白癬疥蟲結熱不消隂下痿面上 皯皰令人肌滑 甄 權 止驚邪血邪血痢癎疾風痺赤眼 癥結温熱瘧疾發背瘰癧腸風痔瘻撲損刀箭瘡湯 火瘡生肌止痛 大 明 止肺血 李 杲 白給主伏蟲白㿅腫痛 别 録 發明 恭曰山野人患手足皸拆者嚼以塗之有效為 其性粘也頌曰今醫家治金瘡不瘥及癰疽方 多用之震亨曰凡吐血不止宜加白及時珍曰白及 性濇而收得秋金之令故能入肺止血生肌治瘡也 按洪邁夷堅志云台州獄吏憫一大囚囚感之因言 吾七次犯死罪遭訊拷肺皆損傷至于嘔血人𫝊一 方只用白及為末米飲日服其效如神後其囚凌遲 劊者剖其胸見肺間竅穴數十處皆白及填補色猶 不變也洪貫之聞其説赴任洋州一卒忽苦咯血甚 危用此救之一日即止也摘𤣥云試血法吐在水盌 内浮者肺血也沉者肝血也半浮半沉者心血也各 隨所見以羊肺羊肝羊心煑熟蘸白及末日日食之 附方 舊一 新八 鼻衂不止 津調白及末塗山根上仍以 水服一錢立止 經驗方 心 氣疼痛 白及石榴皮各二錢為末煉蜜丸黄 豆大毎服三丸艾醋湯下 生生編 重舌鵝 口 白及末乳汁調塗 足心 聖惠方 婦人隂脫 白及川烏頭等分為 末絹裹一錢納隂中 入三寸腹内熱即止 日用一次 廣濟方 疔瘡腫毒 白及末半錢以水澄 之去水攤於厚紙上 貼之方 袖珍 打跌骨折 酒調白及末二錢服其功不 減自然銅古銖錢也永類方 刀斧 傷損 白及石膏煆等分為末摻 之亦可收口 濟急方 手足皸裂 白及末水 調塞之勿 犯水方 濟急 湯火傷灼 白及末油調傅 之 趙真人方 三七 綱 目 釋名山漆 綱 目 金不换 時珍曰彼人言其葉左三右四 故名三七葢恐不然或云本名 山漆謂其能合金瘡如漆粘物也 此説近之金不换貴重之稱也 集解 時珍曰生廣西南丹諸州番峒深山中采根暴 乾黄黑色團結者状畧似白及長者如老乾地 黄有節味微甘而苦頗似人參之味或云試法以末 摻猪血中血化為水者乃真近傳一種草春生苗夏 髙三四尺葉似菊艾而勁厚有岐尖莖有赤稜夏秋 開黄花蕊如金絲盤紐可愛而氣不香花乾則吐絮 如苦蕒絮根葉味甘治金瘡折傷出血及上下血病 甚效云是三七而根大如牛蒡根與南中來者不類 恐是劉寄奴之 屬甚易繁衍 根氣味甘微苦温無毒主治止血散血定痛金刃箭 傷跌撲杖瘡血出不止者嚼爛塗或為末摻之其血 即止亦主吐血衂血下血血痢崩中經水不止産後 惡血不下血運血痛赤目癰腫虎咬蛇傷諸病 時 珍 發明 時珍曰此藥近時始出南人軍中用為金瘡要 藥云有竒功又云凡杖撲傷損瘀血淋漓者隨 嚼爛罨之即止青腫者即消散若受杖時先服一二 錢則血不衝心杖後尤宜服之産後服亦良大抵此 藥氣温味甘微苦乃陽明厥隂血分之藥 故能治一切血病與麒麟竭紫釧相同 附方 新 八 吐血衂血 山漆一錢自嚼米湯送下或以五 分加入八核湯 瀕湖集簡方 赤痢血痢 三七三錢研末米泔 水調服即愈 同上 大腸下血 三七研末 同淡白酒 調一二錢服三服可愈加五 分入四物湯亦可 同上 婦人血崩 方同 上 産後血 多 山漆研末米湯 服一錢 同上 男婦赤眼 十分重者以山漆根磨 汁塗四圍甚妙 同上 無名癰腫 疼痛不止山漆磨米醋調 塗即散已破者研末乾塗 虎咬蛇傷 山漆 研末 米飲服三錢仍嚼 塗之 並同上 葉主治折傷跌撲出血傅之即止青腫經夜即散餘 功同根 時 珍 本草綱目卷十二下
欽定四庫全書 本草綱目卷十三目録 草之二 山草類下三十九種 黄連 本經 胡黄連 開寳 黄芩 本經 秦艽 本經 柴胡 本經 前胡 本經 防風 本經 獨活羌活 本經 土當歸 綱目 都管草 圖經 升麻 本經 苦参 本經 白鮮 本經 延胡索 開寳 貝母 本經 山慈姑 嘉祐 石蒜 圖經 水仙 㑹編 白茅 本經 地筋 州録即 菅茅 芒 拾遺 龍膽 本經 細辛 本經 杜衡 本經辛附 木細 及己 别録 鬼督郵 唐本 徐長卿 本經 白微 本經 白前 别録 草犀 拾遺 釵子股 海藥 吉利草 綱目 硃砂根 綱目 辟虺雷 拾遺 錦地羅 綱目 紫金牛 圖經 拳参 圖經 鐵線草 圖經 金絲草 綱木 右附方舊七十一新二百一十四 本草綱目卷十三
欽定四庫全書 本草綱目卷十三 明 李時珍 撰 草之二 山草類下 三十九種 黄連 本經 上品 釋名王連 本 經 支連 藥性時珍曰其根 連珠而色黄故名 集解 别録曰黄連生巫陽川谷及蜀郡太山之陽二 月八月采根𢎞景曰巫陽在建平今西間者色 淺而虚不及東陽新安諸縣最勝臨海諸縣者不佳一 用之當布裹挼去毛令如連珠保昇曰苗似茶叢生 莖生三葉高尺許凌冬不凋花黄色江左者莭高若 連珠蜀都者莭下不連珠今秦地及杭州栁州者佳 頌曰今江湖荆夔州郡亦有而以宣城九莭堅重相 擊有聲者為勝施黔者次之東陽歙州處州者又次 之苖高一尺以來葉似甘菊四月開花黄色六月結 實似芹子色亦黄江左者根黄連珠其苗經冬不凋 葉如小雉尾草正月開花作細穗淡白微黄色六七 月根𦂳始堪采㳟曰蜀道者粗大味極濃苦療渴為 最江東者莭如連珠療痢大善澧州者更勝時珍曰 黄連漢末李當之本草惟取蜀郡黄肥而堅者為善 唐時以澧州者為勝今雖吳蜀皆有惟以雅州眉州 者為良藥物之興廢不同如此大抵有二種一種根 粗無毛有珠如鷹雞爪形而堅實色深黄一 種無珠多毛而中虚黄色稍淡各有所宜 根脩治 斆曰凡使以布拭去肉毛用漿水浸二伏時 漉出于栁木火上焙乾用時珍曰五臓六腑 皆有火平則治動則病故有君火相火之説其實一 氣而已黄連入手少隂心經為治火之主藥治本臓 之火則生用之治肝膽之實火則以豬膽汁浸炒治 肝膽之虚火則以醋浸炒治上焦之火則以酒炒治 中焦之火則以薑汁炒治下焦之火則以塩水或朴 消炒治氣分濕熱之火則以茱萸湯浸炒治血分塊 中伏火則以乾漆水炒治食積之火則以黄土炒諸 法不獨為之引導盖辛熱能制其苦寒鹹寒能制其 燥性在用 者詳酌之 氣味苦寒無毒 别録曰㣲寒普曰神農岐伯黄帝雷 公苦無毒李當之小寒之才曰黄芩 龍骨理石為之使惡菊花𤣥参白鮮皮芫花白殭蠶 畏款冬牛膝勝烏頭解巴豆毒權曰忌豬肉惡冷水 斆曰服此藥至十兩不得食豬肉若服至三年一生 不得食也時珍曰道書言服黄連犯豬肉令人泄瀉 而方家有豬肚黄連丸豬臓黄 連丸豈只忌肉而不忌臓腑乎 主治熱氣目痛眥傷 泣出明目腸澼腹痛下痢婦人隂中腫痛乆服令人 不忘 本 經 主五臓冷熱乆下洩澼膿血止消渴大驚除 水利骨調胃厚腸益膽療口瘡 别 録 治五勞七傷益氣 止心腹痛驚悸煩躁潤心肺長肉止血天行熱疾止 盗汗并瘡疥猪肚蒸為丸治小兒疳氣殺蟲 大 明 羸瘦 氣急 藏 器 治鬰熱在中煩躁惡心兀兀欲吐心下痞滿 元 素 主心病逆而盛心積伏梁 好 古 去心竅惡血解服藥 過劑煩悶及巴豆輕粉毒 時 珍 發明 元素曰黄連性寒味苦氣味俱厚可升可降隂 中陽也入手少隂經其用有六㵼心臟火一也 去中焦濕熱二也諸瘡必用三也去風濕四也赤眼 暴發五也止中部見血六也張仲景治九種心下痞 五等㵼心湯皆用之成無已曰苦入心寒勝熱黄連 大黄之苦寒以導心下之虚熱蚘得甘則動得苦則 安黄連黄蘗之苦以安蚘也好古曰黄連苦燥苦入 心火就燥瀉心者其實瀉脾也實則瀉其子也震亨 曰黄連去中焦濕熱而瀉心火若脾胃氣虚不能轉 運者則以茯苓黄芩代之以猪膽汁拌炒佐以龍膽 草則大瀉肝膽之火下痢胃口熱禁口者用黄連人 參煎湯終日呷之如吐再强飲但得一呷下咽便好 劉完素曰古方以黄連為治痢之最葢治痢惟宜辛 苦寒藥辛能發散開通欝結苦能燥濕寒能勝熱使 氣宣平而已諸苦寒藥多泄惟黄連黄蘗性冷而燥 能降火去濕而止瀉痢故治痢以之為君宗奭曰今 人多用黄連治痢盖執以苦燥之義下俚但見腸虛 渗泄㣲似有血便即用之又不顧寒熱多少惟欲盡 劑由是多致危困若氣實初病熱多血痢服之便止 不必盡劑虛而冷者慎勿輕用杲曰諸痛痒瘡瘍皆 属心火凡諸瘡宜以黄連當歸為君甘草黄岑為佐 凡退暴發赤腫痛不可忍者宜黄連當歸以酒浸煎 之宿食不消心下痞滿者湏用黄連枳實頌曰黄連 治目方多而羊肝丸尤竒異今醫家洗眼以黄連當 歸芍藥等分用雪水或甜水煎湯熱洗之冷即再温 甚益眼目但是風毒赤目花翳用之無不神效盖眼 目之病皆是血脉凝滯使然故以行血藥合黄連治 之血得熱則行故乗熱洗也韓 曰火分之病黄連 為主不但瀉心火而與岑蘗諸苦藥列稱者比也比 目疾人以人乳浸蒸或㸃或服之生用為君佐以官 桂少許煎百沸入蜜空心服之能使心腎交於項刻 入五苓滑石大治夢遺以黄土薑汁酒蜜四炒為君 以使君子為臣白芍藥酒煮為佐廣木香為使治小 兒五疳以茱萸炒者加木香等分生大黄倍之水丸 治五痢此皆得制方之法也時珍曰黄連治目及痢 為要藥古方治痢香連丸用黄連木香薑連散用乾 薑黄連變通丸用黄連茱萸薑黄散用黄連生薑治 消渴用酒蒸黄連治伏暑用酒煮黄連治下血用黄 連大蒜治肝火用黄連茱萸治口瘡用黄連細辛皆 是一冷一熱一隂一陽寒因熱用熱因寒用君臣相 佐隂陽相濟最得制方之妙所以有成功而無偏勝 之害也𢎞景曰俗方多用黄連治痢及渇道方服食 長生慎微曰劉米王㣲黄連讚云黄連味苦左右相 因㫁凉滌暑闡命輕身縉雲昔御飛蹕上旻不行而 至吾聞其人又梁江淹黄連頌云黄連上草丹砂之 次禦孽辟妖長靈乆視驂龍行天馴馬匝地鴻飛以 儀順道則利時珍曰本經别録並無黄連乆服長生 之説惟陶𢎞景言道方乆服長生神仙𫝊載封君逹 黒穴公並服黄連五十年得仙竊謂黄連大苦大寒 之藥用之降火燥濕中病即當止豈可乆服使肅殺 之令常行而伐其生發冲和之氣乎素問載岐伯言 五味入胃各歸所喜攻乆而増氣物化之常也氣増 而乆夭之由也王氷註云酸入肝為温苦入心為熱 辛入肺為清鹹入腎為寒甘入脾為至隂而四氣兼 之皆増其味而益其氣故各從本臓之氣為用所以 乆服黄連苦參反熱從火化也餘味皆然乆則臓氣 偏勝即有偏絶則有暴夭之道是以絶粒服餌之人 不暴亡者無五味偏助也又秦觀與喬希聖論黄連 書云聞公以眼疾餌黄連至十數兩猶不已殆不可 也醫經有乆服黄連苦參反熱之説此雖大寒其味 至苦入胃則先歸於心乆而不已心火偏勝則熱乃 其理也况眼疾本於肝熱肝與心為子母心火也肝 亦火也腎孤臓也人患一水不勝二火豈可乆服苦 藥使心有所偏勝是以火救火其可乎秦公此書盖 因王公之説而推詳之也我明荆端王素多火病愈 醫令服金花丸乃芩連巵蘗四味餌至數年其火 熾遂至内障䘮明觀此則寒苦之藥不但使人不能 長生乆則氣增偏勝速夭之由矣當以素問之言為 法陶氏道書之説皆謬談也楊 上瀛云黄連能去心竅惡血 附方 舊二十二 新四十 心經實熱 瀉心湯用黄連七錢水一 盞半煎一盞食逺温服小 兒减之方 和劑局 卒熱心痛 黄連八錢㕮咀水煎 熱服 外臺秘要 肝火為痛 黄連薑汁炒為末粥糊丸梧子大每服三十丸白湯 下 左金丸用黄連六兩茱萸一兩同炒為末神麹 糊丸梧子大毎服三四 十丸白湯下 丹溪方 伏暑發熱 作渇嘔惡及赤白 痢消渇腸風酒毒 泄瀉諸病並宜酒煮黄龍丸主之用黄連一斤切以 好酒二升半煮乾焙研糊丸梧子大每服五十丸熟 水下日三服 和劑局方 陽毒發狂 奔走不定宣黄連寒水石等 分為末每服三錢濃煎甘草 湯下方 易簡 骨莭積熱 漸漸黄瘦黄連四分切以童子小 便五大合浸經宿微煎三四沸去 滓分作二服 廣利方 小兒疳熱 流注遍身瘡蝕或潮熱肚脹 作渴猪肚黄連丸用猪肚一 箇洗凈宣黄連五兩切碎水和納入肚中縫定放在 五升粳米上蒸爛石臼搗千杵或入少飯同杵丸緑 豆大毎服二十丸米飲下仍服調血清心之藥佐之 葢小兒之病不出于疳則出于熱常湏識此 直指 方 三消骨蒸 黄連末以冬𤓰自然汁浸一夜晒乾又 浸如此七次為末以冬瓜汁和丸梧子 大每服三四十丸大麥湯下尋 常渴只一服見效 易簡方 消渴尿多 肘後方用 黄連末蜜 丸梧子大每服三十丸白湯下晒寳鑑用黄連半斤 酒一升浸重湯内煮一伏時取 為末水丸梧子大 每服五十丸温水下兩崔氏治消渇小便滑數如油 黄連五兩栝樓根五 為末生地黄汁丸梧子大毎 牛乳下五十丸日二服忌冷水猪肉飯總録用 黄連末入猪肚肉蒸爛搗丸梧子大 飲下 濕熱 水病 黄連末蜜丸梧子大每服二丸至 四五丸飲下日三四服 范汪方 破傷風病 黄 連 五錢酒一盞煎七分入黄蠟三錢溶 化熱服之 高文虎蓼花洲閒録 小便白淫 因心 腎氣 不足思想無窮所致黄連白茯苓等分為末酒糊丸 梧子大毎服三十九煎補骨脂湯下日三服 普濟 方 熱毒血痢 宣黄連一兩水一升煮取半升露一宿 空腹熱服少卧將息一二日即止 千 金 方 赤痢乆下 累治不瘥黄連一兩雞子白和為餅炙 紫為末以漿水三升慢火煎成膏每服 半合温米飲下一方只以 雞子白和丸服 勝金方 熱毒赤痢 黄連二兩切瓦 焙令焦當歸一 兩焙為末入麝香少許每服二錢陳米飲 下佛智和尚在閩以此濟人 本事方 赤白乆痢 並無寒熱只日乆不止用黄連四十九箇塩梅七箇 入新瓶内燒烟盡熱研每服二錢塩米湯下 楊子 建䕶 命方 赤白暴痢 如鵞鴨肝者痛不可忍用黄連黄芩 各一兩水二升煎一升分三次熱服 騐經 方 冷熱諸痢 胡洽九盞湯治下痢不問冷熱赤白 糓滯休息乆下悉主之黄連長三寸 三十枚重一兩半龍骨如碁子大四枚重一兩大附 子一枚乾薑一兩半膠一兩半細切以水五合着銅 器中去火三寸煎沸便取下坐土上沸止乂上水五 合如此九上九下納諸藥入水内再煎沸輒取下沸 止又上九上九下度可得一 升頓服即止 圖經本草 下痢腹痛 赤白痢下令 人下部疼重 故名重下日夜數十行臍腹絞痛以黄連一升酒 五升煮取一升半分再服當止絞痛也 肘後方 治 痢香連丸 李絳兵部手集治赤白諸痢裏急後重腹 痛用宣黄連青木香等分擣篩白蜜丸梧 子大毎服二三十丸空服飲下日再服其效如神乆 冷者以煨蒜擣和丸之不拘大人嬰兒皆效 易簡 方黄連茱萸炒過四兩木香麫煨一兩粟米飯丸又 錢仲陽香連丸治小兒冷熱痢加煨熟訶子肉 治小兒瀉痢加煨熟肉豆蔲治又治小兒氣虚瀉痢 腹痛加白附子尖 劉河間 乆痢加龍骨 朱丹 溪治禁口痢加石蓮肉化王氏治 痢渇加烏梅肉以阿膠 和為丸 五疳八痢 四治黄 連丸用 連珠黄連一斤分作四分一分用酒浸炒一分用自 然薑汁炒一分用吳茱萸湯浸炒一分用益智仁同 炒去益智研末白芍藥酒煮切焙四兩使君子仁焙 四兩廣木香二兩為末蒸餅和丸緑豆大每服三十 丸米飲食前下日三服忌 猪肉冷水 韓氏醫通 傷寒下痢 不能食者黄連 一升烏梅二十 枚去核炙燥為末蠟一碁子大蜜一升合煎和丸梧 子大一服二十丸日三服 又方黄連二兩熟艾如 鴨子大一團水三升煮取一 升頓服立止 並肘後方 氣痢後重 裏急或下泄 杜壬方薑連 散用宣連一兩乾薑半兩各為末收每用連一錢薑 半錢和勻空心温酒下或米飲下神妙 濟生方秘 𫝊香連丸用黄連四兩木香二兩生薑四兩以薑鋪 砂鍋底次鋪連上鋪香新汲水三盌煮焙研醋調倉 米糊為丸如 常日服五次 小兒下痢 赤白多時體弱不堪以宣連 用水濃煎和蜜日服五六次 秘子母 録 諸痢脾泄 臓毒下血雅州黄連半斤去毛切 装肥猪大腸内紥定入砂鍋中以 水酒煮爛取連焙研末搗腸和丸梧 子大每服百丸米湯下極效 直指 濕痢腸風 百一 選方 變通丸治赤白下痢日夜無度及腸風下血用川黄 連去毛吳茱萸湯泡過各二兩同炒香揀出各為末 以粟米飯和丸梧子大各收每服三十丸赤痢甘草 湯下黄連丸白痢薑湯下茱萸丸赤白痢各用十五 丸米湯下此乃浙西河山純老方救人甚效二局方 戊巳丸治脾胃受濕下痢腹痛米糓不化用 味加 白芍藥同炒研 蒸餅和丸服 積熱下血 聚金丸治腸胃積熱或因 酒毒下血腹痛作渇脉弦 數黄連四兩分作四分一分生用一分切炒一分炮 切一分水浸晒硏末條黄芩一兩防風一兩為末麫 糊丸如梧子大毎服五十丸米泔浸枳殻水食 前送下冬月加酒蒸大黄一兩 楊氏家藏方 臓毒 下血 黄連為末獨頭蒜煨研和丸梧子大 每空心陳米飲下四十丸 濟生方 酒痔下血 黄連酒浸煮熟爲末酒糊丸梧子大每服三四十丸 白湯下一方用自然薑汁浸焙炒 醫學集成 雞冠痔疾 黄連末傅之加赤小 豆末尤良 斗門方 痔病袐結 用此寛腸 黄連枳殻 等分為末糊丸梧子大每服五 十丸空心米飲下 醫方大成 痢痔脱肛 冷水調黄 連末塗之 良良方經 騐 脾積食泄 川黄連二兩為末大蒜搗和丸 梧子大每服五十丸白湯下 活人 心綂 水泄脾泄 神聖香黄散宣連一兩生薑四兩同 以文火炒至薑脆各自揀出為末水 泄用薑末脾泄用連末每服二錢空心白 湯下甚者不過二服亦治痢疾 博濟方 吐血不止 黄連一兩搗散每服一盞水七分入䜴二十粒煎 至五分去滓温服大人小兒皆治 簡要濟衆方 眼 目諸病 勝金黄連丸用宣連不限多少槌碎以新汲 水一大盌浸六十日綿濾取汁入原盌内重 湯上熬之不住攪之候乾即穿地坑子可深一尺以 瓦鋪底将熟艾四兩坐在瓦上以火然之以藥盌覆 上四畔泥封開孔出烟盡取刮下丸小豆大每甜竹 葉湯下十丸 劉禹錫傳信方羊肝丸治男女肝經 不足風熱上攻頭目昏暗羞明及障瞖青盲用黄連 末一兩羊子肝一具去膜擂爛和丸梧子大毎食後 暖漿水吞十四丸連作五劑瘥昔崔承元活一死囚 囚後病死一旦崔病内障逾年半夜獨坐聞堦除悉 窣之聲問之答曰是昔䝉活之囚今故報恩遂告 以此方而没崔服之不數月眼復明因傳於世 暴 赤眼痛 宣黄連剉以雞子清浸置地下一夜次早濾 過雞羽蘸滴目内 又方苦竹兩頭留莭一 頭開小孔入黄連片在内油紙封浸井中一夜次早 服竹莭内水加片腦少許外洗之 海上方用黄連 冬青葉煎湯洗之浸選竒方用黄連乾薑杏 仁等分為末綿包 湯閉目乘熱淋洗之 小兒赤 眼 水調黄連末貼足心 甚妙 全幼心鑑 爛弦風眼 黄連十枝槐花輕 粉少許為末男兒 乳汁和之飯上蒸過帛裹熨眼上 三四次即效屢試有騐 仁存方 目卒痒痛 乳汁浸 黄連頻 㸃眥中抱朴子云治目 中百病 外臺秘要 淚出不止 黄連浸濃汁漬 拭之 肘後方 牙 痛惡熱 黄連末掺之立 止 李樓竒方 口舌生瘡 肘後用黄連煎酒 時含呷之 赴筵 散用黄連乾薑 等分為末掺之 小兒口疳 黄連蘆薈等分為末毎蜜 湯服五分走馬疳入蟾灰 等分青黛减半麝 香少許 簡便方 小兒鼻䘌 鼻下兩道赤色有疳以 米疳洗淨用黄連末傳 之日三四次録 張傑子母秘 小兒月蝕 生於耳後黄連 末傅之 同上 小兒食土 取好黄土煎黄連汁搜之晒 乾與食 姚和衆童子秘訣 預解胎毒 小兒初生以 黄連煎湯浴 之不生瘡及丹毒斑又方未出聲時以黄連煎汁灌 一匙令終身不出 已出聲者灌之斑雖發亦輕此 祖方也本王海 藏湯液 草 腹中鬼哭 黄連煎濃汁母常 呷之 熊氏補遺 因驚胎 動 出血取黄連末酒服方寸 七日三服 子母秘録 妊娠子煩 口乾不得卧 黄連末毎服 一錢粥飲下或酒蒸黄 連丸亦妙 婦人良方 癰疽腫毒 已潰未潰皆可用 黄連㯽榔等分為 末以雞子清調搽 之 王氏簡易方 中巴豆毒 下利不止黄連乾薑等 分爲末水服方寸匕 肘後 方 胡黄連 宋開 寳 釋名割孤露澤 時珍曰其性味功用似黄 連故名割孤露澤胡語也 集解 㳟曰胡黄連出波斯國生海畔陸地苗若夏枯 草根頭似鳥嘴折之内似鸛鵒眼者良八月上 旬采之頌曰今南海及秦隴間亦有之初生似蘆乾 則似楊栁枯枝心黒外黄不拘時月収采折之塵出 如烟者乃 為真也 根氣味苦平無毒 㳟曰大寒惡菊花𤣥參白鮮皮 解巴豆毒忌猪肉令人漏精 主治補肝膽明目治骨蒸勞熱三消五心煩熱婦人 胎蒸虚驚冷熱洩痢五痔厚腸胃益顔色浸人乳汁 㸃目甚良 蘇 恭 治乆痢成疳小兒驚癎寒熱不下食霍 亂下痢傷寒欬嗽温瘧理腰腎去隂汗 開 寳 去果子積 震 亨 附方 舊二新 一十三 傷寒勞復 身熱大小便赤如血色用胡 黄連一兩山巵子二兩去殻 入蜜半兩拌和炒令㣲焦爲末用豬膽汁和丸梧子 大每服十丸用生薑二片烏梅一箇童子小便三合 浸半日去滓食後暖小便令温吞之 卧時再服甚效 蘇頌圖經本草 小兒潮熱 往來 盗汗 用南畨胡黄連柴胡等分為末煉蜜丸芡子大每服 一丸至五丸安器中以酒少許化開便入水五分重 湯煮二三十沸和滓 服 孫兆秘寳方 小兒疳熱 肚脹潮熱髮焦不可 用大黄黄岑傷胃之 藥恐生别證以胡黄連五錢靈脂一兩為末雄豬膽 汁和丸緑豆大米飲服每服一二十丸 全幼心鑑 肥熱疳疾 胡黄連丸用胡黄連黄連各半兩硃砂二 錢半為末入豬膽内扎定以杖子釣懸於 砂鍋内漿水煮一炊乆取出研爛入盧㑹麝香各一 分飯和丸麻子大每服五七丸至一二十丸米飲下 兒錢乙小 方訣 五心煩熱 胡黄連末米飲服 一錢 易簡方 小兒疳瀉 冷 熱 不調胡黄連半兩綿薑一兩炮為末每 服半錢甘草節湯下 衛生緫㣲論 小兒自汗 盗 汗 潮熱往來胡黄連柴胡等分為末蜜丸芡子大每用 一二丸水化開入酒少許重湯煮一二十沸温服 保幼 大全 小兒黄疸 胡黄連川黄連各一兩為末用黄𤓰 一箇去瓤留葢入藥在内合定麫裹 煨熟去麫搗丸菉豆大每 量大小温水下 緫㣲論 吐血衂血 胡黄連生地黄 等分為末豬膽 汁丸梧子大卧時茅花 湯下五十丸 普濟方 血痢不止 胡黄連烏梅肉竈 下土等分為末臘 茶清下 普濟方 熱痢腹痛 胡黄連末飯丸梧子大每米 湯下三十丸 鮮于樞鉤𤣥 嬰兒 赤目 茶調胡黄連末塗手足 心即愈 濟急仙方 癰疽瘡腫 已潰未潰皆 可用之胡黄 連穿山甲燒存性等分為末以 茶或雞子清調塗 簡易方 痔瘡疼腫 不可忍者 胡黄連末 鵞膽汁調塗之 孫氏集效方 怪病血餘 方見木部 茯苓下 黄芩 本經 中品 釋名腐腸 本 經 空腸 别 録 内虚 别 録 妬婦 吳 普 經芩 别 録 黄文 别 録 印頭 吳 普 苦督郵 記 事 内實者名子芩 𢎞 景 條芩 綱 目 㹠尾芩 唐 本 鼠尾芩 𢎞景曰圓者名子芩破者名宿芩其腹中 皆爛故名腐腸時珍曰芩説文作菳謂其 色黄也或云芩者黔也黔乃黄黒之色也宿芩乃舊 根多中空外黄内黑即今所謂片芩故又有腐腸妬 婦諸名妬婦心黯故以比之子芩乃新根多内實即 今所謂條芩或云西芩多中空而色黔北芩多内實 而深 黄 集解 别録曰黄芩生秭歸川谷及寃句三月三日采 根隂乾𢎞景曰秭歸属建平郡今第一出彭城 鬱州亦有之惟深色堅實者好俗方多用道家不湏 㳟曰今出宜州鄜州涇州者佳兖州大實亦好名㹠 尾芩頌曰今川蜀河東陕西近郡皆有之苖長尺餘 莖幹粗如筯葉從地四面作叢生類紫草高一尺許 亦有獨莖者葉細長青色兩兩相對六月開紫花根 如知母粗細長四五寸二月八月采根暴乾吳普本 草云二月生赤黄葉兩兩四兩相值其莖空中或方 圓高三四尺四月花紫紅赤五月實黑根黄二月至 丸月采與今所 説有小異也 根氣味苦平無毒 别録曰大寒普曰神農桐君雷公 苦無毒李當之小温杲曰可升可 降隂也好古曰氣寒味㣲苦而甘隂中㣲陽入手太 隂血分元素曰氣凉味苦甘氣厚味薄浮而升陽中 隂也入手少陽陽明經酒炒則上行之才曰山茱萸 龍骨為之使惡葱實辰丹砂牡丹藜蘆得厚朴黄連 止腹痛得五味子牡蠣令人有子得黄茋白歛赤小 豆療䑕瘻時珍曰得酒上行得豬膽汁除肝膽火得 柴胡退寒熱得芍藥治下痢得 桑白皮瀉肺火得白术安胎 主治諸熱黄疸腸澼 洩痢逐水下血閉惡瘡疽蝕火瘍 本 經 療痰熱胃中熱 小腹絞痛消糓利小腸女子血閉淋露下血小兒腹 痛 别 録 治熱毒骨蒸寒熱往來腸胃不利破擁氣治五 淋令人宣暢去關莭煩悶解熱渇 甄 權 下氣主天行熱 疾丁瘡排膿治乳癰發背 大 明 凉心治肺中濕熱瀉肺 火上逆療上熱目中腫赤瘀血壅盛上部積血補膀 胱寒水安胎飬隂退陽 元 素 治風熱濕熱頭疼奔豚熱 痛火欬肺痿喉腥諸失血 時 珍 發明 杲曰黄芩之中枯而飄者瀉肺火利氣消痰除 風熱清肌表之熱細實而堅者瀉大腸火飬隂 退陽補膀胱寒水滋其化源高下之分與枳實枳殻 同例元素曰黄芩之用有九瀉肺熱一也上焦皮膚 風熱風濕二也去諸熱三也利胸中氣四也消痰膈 五也除脾經諸濕六也夏月湏用七也婦人産後飬 隂退陽八也安胎九也酒炒上行主上部積血非此 不能除下痢膿血腹痛後重身熱乆不能止者與芍 藥甘草同用之凡諸瘡痛不可忍者宜芩連苦寒之 藥詳上下分身稍及引經藥用之震亨曰黄芩降痰 假其降火也凡去上焦濕熱湏以酒洗過用片芩瀉 肺火湏用桑白皮佐之若肺虛者多用則傷肺必先 以天門冬保定肺氣而後用之黄芩白术乃安胎聖 藥俗以黄芩為寒而不敢用葢不知胎孕宜清熱凉 血血不妄行乃能飬胎黄芩乃上中二焦藥能降火 下行白术能補脾也羅天益曰肺主氣熱傷氣故身 體麻木又五臭入肺為腥故黄芩之苦寒能瀉火補 氣而利肺治喉中腥臭頌曰張仲景治傷寒心下痞 滿瀉心湯凡四方皆用黄芩以其主諸熱利小腸故 也又太陽病下之利不止喘而汗出者有葛根黄芩 黄連湯及主妊娠安胎散亦多用之時珍曰㓗古張 氏言黄芩瀉肺火治脾濕東垣李氏言片芩治肺火 條芩治大腸火丹溪朱氏言黄芩治上中二焦火而 張仲景治少陽證小柴胡湯大陽少陽合病下利黄 芩湯少陽證下後心下滿而不痛瀉心湯並用之成 無已言黄芩苦而入心泄痞熱是黄芩能入手少隂 陽明手足太隂少陽六經矣蓋黄芩氣寒味苦色黄 帶緑苦入心寒勝熱瀉心火治脾之濕熱一則金不 受刑一則胃火不流入肺即所以救肺也肺虚不宜 者苦寒傷脾胃損其母也少陽之證寒熱胸脇痞滿 黙黙不欲飲食心煩嘔或渇或否或小便不利雖曰 病在半表半裏而胸脇痞滿實兼心肺上焦之邪心 煩喜嘔黙黙不欲飲食又兼脾胃中焦之證故用黄 芩以治手足少陽相火黄芩亦少陽本經藥也成無 已注傷寒論但云柴胡黄芩之苦以發傳邪之熱芍 藥黄芩之苦以堅歛腸胃之氣殊昩其治火之妙楊 士瀛直指方云柴胡退熱不及黄芩蓋亦不知柴胡 之退熱乃苦以發之散火之標也黄芩之退熱乃寒 能勝熱折火之本也仲景又云少陽證腹中痛者去 黄芩加芍藥心下悸小便不利者去黄芩加茯苓似 與别録治少腹絞痛利小腸之文不合成氏言黄芩 寒中苦能堅腎故去之蓋亦不然至此當以意逆之 辨以脉證可也若因飲寒受寒腹中痛及飲水心下 悸小便不利而脉不數者是裏無熱證則黄芩不可 用也若熱厥腹痛肺熱而小便不利者黄芩其可不 用乎故善觀書者先求之理母徒泥其文昔有人素 多酒慾病少腹絞痛不可忍小便如淋諸藥不效偶 用黄芩木通甘草三味煎服遂止王海藏言有人因 虛服附子藥多病小便閟服芩連藥而愈此皆熱厥 之痛也學者其可拘乎予年二十時因感冐欬嗽既 乆且犯戒遂病骨蒸發熱膚如火燎毎日吐痰盌許 暑月煩渇寝食幾廢六脉浮洪遍服柴胡麥門冬荆 瀝諸藥月餘益劇皆以爲必死矣先君偶思李東垣 治肺熱如火燎煩躁引飲而晝盛者氣分熱也宜一 味黄芩湯以瀉肺經氣分之火遂按方用片芩一兩 水二鍾煎一鍾頓服次日身熱盡退而痰嗽皆愈藥 中肯䏿如皷應桴醫 中之妙有如此哉 附方 舊三新 一十四 三黄丸 孫思邈千金方云巴郡太守奏 加減三黄丸療男子五癆七傷 消渇不生肌肉婦人帶下手足寒熱瀉五臟火春三 月黄芩四兩大黄三兩黄連四兩夏三月黄芩六兩 大黄一兩黄連七兩秋三月黄芩六兩大黄三兩黄 連三兩冬三月黄芩三兩大黄五兩黄連二兩三物 隨時合擣下篩蜜丸烏豆大米飲毎服五丸日三不 知増至七丸服一月病愈乆服走及奔馬人用有騐 禁食豬肉草 圖經本 三補丸 治上焦積熱瀉五臟火黄芩黄 連黄蘗等分為末蒸餅丸梧子 大每白湯下二三 十丸 丹溪纂要 肺中有火 清金丸用片芩炒為末 水丸梧子大每服二三 十丸白湯 下 同上 膚熱如燎 方見發 明下 小兒驚啼 黄芩人參等 分爲末每服 一字水飲下 普濟方 肝熱生翳 不拘大人小兒黄芩一兩淡 䜴三兩為末每服三錢以熟 豬肝裹喫温湯送下日二 服忌酒麫 衛生家寳方 少陽頭痛 亦治太陽頭痛 不拘偏正小清 空膏用片黄芩酒浸透晒乾為末每 服一錢茶酒任下 東垣蘭室秘藏 眉眶作痛 風熱 有痰 黄芩酒浸白芷等分爲末每 服二錢茶下 㓗古家珍 吐血衂血 或發或止積 熱所致黄芩 一兩去中心黒朽者爲末每服三錢 水一盞煎六分和滓温服 聖惠方 吐衂下血 黄芩 三兩 水三升煎一升半每温服一琖亦 治婦人漏下血 龎安時卒病論 血淋熱痛 黄芩一 兩水煎 熱服方 千金 經水不斷 芩心丸治婦人四十九歲已後天 癸當住每月却行或過多不止用 條芩心二兩米醋浸七日炙乾又浸如此七次為末 醋糊丸梧子大每服七十丸空心温酒下日二次 瑞竹 堂方 崩中下血 黄芩為細末每服一錢霹靂酒下以 秤錘燒赤淬酒中也許學士云崩中 多用止血及補血藥此方乃治陽乗於隂 所謂天暑地熱經水沸溢者也 本事方 安胎清熱 條芩白术等分炒為末米飲和丸梧子大每服五十 丸白湯下或加神麴凡妊娠調理以四物去地黄加 白术黄芩為末常服 甚良 丹溪纂要 産後血渇 飲水不止黄芩麥門 冬等分水煎温服無 時藏楊氏 家 方 灸瘡血出 一人灸火至五壯血出不止如 尿手冷欲絶以酒炒黄芩二錢 為末酒服即止方 李樓怪證竒 老小火丹 黄芩末水調塗 之 梅師方 子主治腸澼膿血 别 録 秦艽 音交品本 經中 釋名秦糺 唐 本 秦𤓰 蕭炳與恭曰秦芁俗作秦膠本名 秦糺 糾同時珍曰秦芁出秦中 以根作羅紋交紏者 佳故名秦芁秦糺 集解 别録曰秦芁生飛烏山谷二月八月采根暴乾 𢎞景曰今出甘松龍洞蠶咬以根作羅紋相交 長大黄白色者為佳中多冲土用宜破去㳟曰今出 涇州鄜州岐州者良頌曰今河陜州郡多有之其根 土黄色而相交糾長一尺以來粗細不等枝幹高五 六寸葉婆娑連莖梗俱青色如萵苣葉六月中開花 紫色似葛花當月結子 每於春秋采根隂乾 根脩治 斆曰秦芁湏於脚文處認取左文列為秦治 疾右文列為芁即發脚氣凡用秦以布拭去 黄白毛乃用還元湯浸一宿日乾用時珍曰秦 芁但以左文者為良分秦與芁為二名謬矣 氣味苦平無毒 别録曰辛㣲温大明曰苦冷元素曰 氣㣲温味苦辛隂中㣲陽可升可降 入手陽明經之才曰 菖蒲為之使畏牛乳 主治寒熱邪氣寒濕風痺肢莭 痛下水利小便 本 經 療風無問乆新通身攣急 别 録 傳尸 骨蒸治疳及時氣 大 明 牛乳㸃服利大小便療酒黄黄 疸解酒毒去頭風 甄 權 除陽明風濕及手足不遂口噤 牙痛口瘡腸風瀉血飬血榮筋 元 素 泄熱益膽氣 好 古 治 胃熱虚勞發熱 時 珍 發明 時珍曰秦芁手足陽明經藥也兼入肝膽故手 足不遂黄疸煩渇之病湏之取其去陽明之濕 熱也陽明有濕則身體酸疼煩熱有熱則日脯潮熱 骨蒸所以聖惠方治急勞煩熱身體酸疼用秦芁柴 胡一兩甘草五錢為末每服三錢白湯調下治小兒 骨蒸潮熱减食瘦弱用秦芁炙甘草各一兩每用一 二錢水煎服之錢 乙加薄荷葉五錢 附方 舊五 新六 五種黄疸 崔元亮海上方云凡黄有數種 傷酒發黄誤食鼠糞亦作黄因 勞發黄多痰涕目有赤脉益憔悴或面赤惡心者是 也用秦芁一大兩剉作兩帖每帖用酒半升浸絞取 汁空腹服或利便止就中飲酒人易治屢用得力者 貞元廣利方治黄病内外皆黄小便赤心煩口乾 以秦芁三兩牛乳一大升煮取七合分温再服 此方出於許仁則又孫真人方加芒消六錢 暴瀉 引飲 秦芁二兩甘草炙半兩每 服三錢水煎服 聖惠方 傷寒煩渇 心神躁熱 用秦芁一 兩牛乳 作二服 大盞煎六分分 太平聖惠方 急勞煩熱 方見發 明下 小兒骨 蒸 同 上 小便艱難 或轉胞腹滿悶不急療殺人用秦芁 一兩水一盞煎六分分作二服 又 方加冬葵子等分為末 酒服一七 聖惠方 胎動不安 秦芁甘草炙鹿角 膠炒各半兩為末 每服三錢水一大盞糯米五十粒煎服惠又方 秦芁阿膠炒艾葉等分如上煎服 聖 方 發背 初起 疑似者便以秦芁牛乳煎服得快利 三五行即愈 崔元亮海上集騐方 瘡口不合 一切皆治秦芁為 末糁之 直指方 茈胡 本經 上品 釋名地薰 本 經 芸蒿 别 録 山菜 吳 普 茹草 吳普恭曰茈是古 柴字上林賦云茈 薑及爾雅云茈草並作此茈字此草根紫色今太常 用茈胡是也又以木代系相承呼為柴胡目撿諸本 草無名此者時珍曰茈字有柴紫二音茈薑茈草之 茈皆音紫茈胡之茈音柴茈胡生山中嫩則可茹老 則采而為柴故苖有芸蒿山菜茹草之名而根名柴 胡也蘇㳟之説殊欠明古本張仲景傷寒論尚作茈 字 也 集解 别録曰茈胡葉名芸蒿辛香可食生𢎞農川谷 及寃句二月八月采根暴乾𢎞景曰今出近道 状如前胡而强愽物志云芸蒿葉似邪蒿春秋有白 蒻長四五寸香羙可食長安及河内並有之㳟曰傷 寒大小柴胡湯為痰氣之要若以芸蒿根為之大謬 矣頌曰今關陜江湖間近道皆有之以銀州者為勝 二月生苖甚香莖青紫堅硬㣲有細線葉似竹葉而 稍緊小亦有似斜蒿者亦有似麥門冬葉而短者七 月開黄花根淡赤色似前胡而强生丹州者結青子 與他處者不類其根似蘆頭有赤毛如䑕尾獨窠長 者好斆曰茈胡出在平州平縣即今銀州銀縣也西 畔生處多有白鶴緑鶴于此飛翔是茈胡香直上雲 間若有過往聞者皆氣爽也承曰柴胡以銀夏者最 良根如䑕尾長一二尺香味甚佳今圖經所載俗不 識其真市人以同華者代之然亦勝於他處者葢銀 夏地方多沙同華亦沙苑所出也機曰解散用北柴 胡虚熱用海陽軟柴胡為良時珍曰銀州即今延安 府神木縣五原城是其廢蹟所產柴胡長尺餘而㣲 白且軟不易得也北地所産者亦如前胡而軟今人 謂之北柴胡是也入藥亦良南土所産者不似前胡 正如蒿根强硬不堪使用其苗有如韭葉者竹葉者 以竹葉者為勝其如邪蒿者最下也按夏小正月令 云仲春芸始生倉頡解詁云芸蒿也似邪蒿可食亦 柴胡之類入藥不甚良故蘇恭以為非柴胡云近時 有一種根似桔梗沙參白色而大市人 以偽充銀柴胡殊無氣味不可不辨 根脩治 斆曰凡采得銀州柴胡去鬚及頭用銀刀削 去赤薄皮少許以粗布拭淨剉用勿令犯火 立便無 效也 氣味苦平無毒 别録曰㣲寒普曰神農岐伯雷公苦 無毒大明曰甘元素曰氣味俱輕陽 也升也少陽經藥引胃氣上升苦寒以發散表熱杲 曰升也隂中之陽手足少陽厥隂四經引經藥也在 臓主血在經主氣欲上升則用根以酒浸欲中及下 降則用稍之才曰半夏為之使惡皂莢畏女菀藜蘆 時珍曰行手足少陽以黄芩為 佐行手足厥隂以黄連為佐 主治心腹腸胃中結 氣飲食積聚寒熱邪氣推陳致新乆服輕身明目益 精 本 經 除傷寒心下煩熱諸痰熱結實胸中邪逆五臟 間遊氣大腸停積水脹及濕痺拘攣亦可作浴湯 别 録 治熱勞骨節煩疼熱氣肩背疼痛勞乏羸瘦下氣消 食宣暢氣血主時疾内外熱不解單煮服之良 甄 權 補 五勞七傷除煩止驚益氣力消痰止嗽潤心肺添精 髓健忘 大 明 除虚勞散肌熱去早辰潮熱寒熱往來膽 癉婦人産前産後諸熱心下痞胸脇痛 元 素 治陽氣下 䧟平肝膽三焦包絡相火及頭痛眩運目昬赤痛障 翳耳聾鳴諸瘧及肥氣寒熱婦人熱入血室經水不 調小兒痘疹餘熱五疳羸熱 時 珍 發明 之才曰茈胡得桔梗大黄石膏麻子仁甘草桂 以水一斗煮取四升入消石三方寸匕療傷寒 寒熱頭痛心下煩慲頌曰張仲景治傷寒有大小柴 胡及柴胡加龍骨柴胡加芒消等湯故後人治寒熱 此爲最要之藥杲曰能引清氣而行陽道傷寒外諸 有熱則加之無熱則不加也又能引胃氣上行升騰 而行春令者宜加之又凡諸瘧以柴胡為君隨所發 時所在經分佐以引經之藥十二經瘡疽中湏用柴 胡以散諸經血結氣聚功與連翹同也好古曰柴胡 能去臟腑内外俱乏既能引清氣上行而順陽道又 入足少陽在經主氣在臓主血前行則惡熱却退則 惡寒惟氣之㣲寒味之薄者故能行經若佐以三稜 廣茂巴豆之類則能消堅積是主血也婦人經水適 來適㫁傷寒雜病易老俱用小柴胡湯加以四物之 類并秦芁牡丹皮軰為調經之劑又言婦人産後血 熱必用之藥也宗奭曰柴胡本經並無一字治勞今 人治勞方中鮮有不用者嗚呼凡此誤世甚多嘗原 病勞有一種其臓虚損復受邪熱因虚而致勞故曰 勞者牢也當湏斟酌用之如經騐方中治勞熱青蒿 煎之用柴胡正合宜爾服之無不效熱去即湏急止 若或無熱得此愈甚雖至死人亦不怨目擊甚多日 華子又謂補五勞七傷藥性論亦謂治勞乏羸瘦若 此等病茍無實熱醫者執而用之不死何待注釋本 草一字亦不可忽葢萬世之後所誤無窮可不謹哉 如張仲景治寒熱往來如瘧状用柴胡湯正合其宜 也時珍曰勞有五勞病在五臟若勞在肝膽心及包 絡有熱或少陽經寒熱者則柴胡乃手足厥隂少陽 必用之藥勞在脾胃有熱或陽氣下䧟則柴胡乃引 清氣退熱必用之藥惟勞在肺腎者不用可爾然東 垣李氏言諸有熱者宜加之無熱則不加又言諸經 之瘧皆以柴胡為君十二經瘡疽湏用柴胡以散結 聚則是肺瘧腎瘧十二經之瘡有熱者皆可用之矣 但要用者精思病原加减佐使可也冦氏不分臓腑 經絡有熱無熱乃謂柴胡不治勞乏一㮣擯斥殊非 通論如和劑局方治上下諸血龍腦雞蘇丸用銀柴 胡浸汁熬膏之法則世人知此意者鮮矣按龎元英 談薮云張知閤乆病瘧熱時如火年餘骨立醫用茸 附諸藥熱益甚召醫官孫琳胗之琳投小柴胡湯一 帖熱减十之九三服脱然琳曰此名勞瘧熱從髓出 加以剛劑氣血愈虧安得不瘦葢熱有在皮膚在臓 腑在骨髓非柴胡不可若得銀柴胡只湏一服南方 者力减故三服乃效也觀此則得用藥之妙的矣冦 氏之説可 盡慿乎 附方 舊一 新五 傷寒餘熱 傷寒之後邪入經絡體瘦肌熱 推陳致新解利傷寒時氣伏暑 倉卒並治不論長幼柴胡四兩甘草一兩 每用三錢水一盞煎服 許學士本事方 小兒骨熱 十五歲以下遍身如火日漸黄瘦盗汗欬嗽煩渇柴 胡四兩丹砂三兩為未豶豬膽汁拌和飯上蒸熟丸 緑豆大每服一丸桃仁烏梅 湯下日三服 聖濟總録 虛勞發熱 柴胡人參等 分毎服三錢 薑棗同水煎 服 澹寮方 濕熱黄疸 柴胡一兩甘草二錢半作一 劑以水一盌白茅根一握煎 至七分任意時時服 盡 孫尚藥秘寳方 眼目昬暗 柴胡六銖决明子十 八銖治篩人乳汁和 傳目上乆乆夜見 五色 千金方 積熱下痢 柴胡黄芩等分半酒半 水煎七分浸冷空心服 之方濟 急 苖主治卒聾擣汁頻滴之 千 金 前胡 别録 中品 釋名 時珍曰按孫愐唐韻 作湔胡名義未解 集解 别録曰前胡二月八月采根暴乾𢎞景曰近道 皆有生下濕地出吳興者為勝根似柴胡而柔 軟爲療殆欲同之本經上品有柴胡而無此晚來醫 乃用之大明曰越衢婺睦等處者皆好七八月采之 外黒裏白頌曰今陕西梁漢江淮荆㐮州郡及相州 孟州皆有之春生苗青白色似斜蒿初出時有白芽 長三四寸味甚香美又似芸蒿七月内開白花與葱 花相類八月結實根青紫色今鄜延將來者大與柴 胡相似但柴胡赤色而脆前胡黄而柔軟爲不同爾 一説今諸方所用前胡皆不同汴京北地者色黄白 枯脆絶無氣味江東乃有三四種一種類當歸皮斑 黒肌黄而脂潤氣味濃烈一種色理黄白似人參而 細短香味都㣲一種如草烏頭膚赤而堅有兩三岐 為一本食之亦㦸人咽喉中破以薑汁漬而服之甚 下膈解痰實然皆非真前胡也今最上者出吳中又 夀春生者皆類柴胡而大氣芳烈味亦濃苦療痰下 氣最勝諸道者斆曰凡使勿用野蒿根縁真似前胡 只是味粗酸若誤用之令人反胃不受食若是前胡 味甘㣲苦也時珍曰前胡有數種惟以苖高一二尺 色似斜蒿葉如野菊而細瘦嫩時可食秋月開黲白 花類蛇牀子花其根皮黑肉白有香氣為 真大扺北地者為勝故方書稱北前胡云 根脩治 斆曰脩事先用刀刮去蒼黒皮并髭土 了細剉以甜竹瀝浸令潤日中㬠乾用 氣味苦㣲寒無毒 權曰甘辛平之才曰半夏 爲之使惡皂莢畏藜蘆 主治痰滿胸脇中痞心腹結氣風頭痛去痰下氣治 傷寒寒熱推陳致新明目益精 别 録 能去熱實及時氣 内外俱熱單煮服之 甄 權 治一切氣破癥結開胃下食 通五臓主霍亂轉筋骨莭煩悶反胃嘔逆氣喘欬嗽 安胎小兒一切疳氣 大 明 清肺熱化痰熱散風邪 時 珍 發明 時珍曰前胡味甘辛氣㣲平陽中之隂降也乃 手足太隂陽明之藥與柴胡純陽上升入少陽 厥隂者不同也其功長于下氣故能治痰熱喘嗽痞 膈嘔逆諸疾氣下則火降痰亦降矣所以有推陳致 新之績為痰氣要藥陶𢎞景言其與柴胡 同功非矣治證雖同而所入所主則異 附方 舊 一 小兒夜啼 前胡擣篩蜜丸小豆大日服一丸 熟水下至五六丸以瘥爲度 普 濟 方 防風 本經 上品 釋名銅芸 本 經 囬芸 吳 普 囬草 别 録 屏風 别 録 蕳根 别 録 百枝 别 録 百蜚 吳普時珍曰防者禦也其功療風最要故名屏 風者防風隱語也曰芸曰茴曰蕳者其花如茴 香其氣如芸 蒿蕳蘭也 集解 别録曰防風生沙苑川澤及邯鄲琅琊上蔡二 月十月采根暴乾普曰正月生葉細圓青黑黄 白五月黄花十月結實黒色𢎞景曰郡縣無名沙苑 今第一出彭城蘭陵即近琅琊者欝州百市亦有之 次出㐮陽義陽縣界亦可用惟以實而脂潤頭節堅 如蚯蚓頭者為好㳟曰今出齊州龍山最善湽州兖 州青州者亦佳葉似牡蒿附子苖等沙苑在同州南 亦出防風輕虚不如東道者陶云無沙苑誤矣頌曰 今汴東淮浙州郡皆有之莖葉俱青緑色莖深而葉 淡似青蒿而短小春初時嫩紫紅色江東宋亳入采 作菜茹極爽口五月開細白花中心攅聚作大房似 蒔蘿花實似胡荽子而大根土黄色與蜀葵根相類 二月十月采之關中生者三月六月采之然輕虚不 及齊州者良又有石防風出河中府根如蒿根而黄 葉青花白五月開花六月采根暴乾亦療頭風脹痛 時珍曰江淮所産多是石防風生于山石之間二月 采嫰苗作菜辛甘而香呼為珊瑚菜其根粗醜其子 亦可種吳綬云凡使以黄色而潤者為佳白者多沙 條不 堪 氣味甘温無毒 别録曰辛無毒又頭者令人發狂又 尾者發人痼疾普曰神農黄帝岐伯 桐君雷公扁鵲甘無毒李當之小寒元素曰味辛而 甘氣温氣味俱薄浮而升陽也手足太陽經之本藥 好古曰又行足陽明太隂二經為肝經氣分藥杲曰 防風能制黄茋黄茋得防風其功愈大乃相畏而相 使者也之才曰得葱白能行周身得澤瀉藁本療風 得當歸芍藥陽起石禹餘粮療婦人子臓風畏萆薢 殺附子毒惡藜蘆 白歛乾薑芫花 主治大風頭眩痛惡風風邪目盲 無所見風行周身骨節疼痛乆服輕身 本 經 煩滿脇痛 風頭面去來四肢攣急字乳金瘡内 别 録 治三十六 般風男子一切勞劣補中益神風赤眼止冷淚及癱 瘓通利五臓關脉五勞七傷羸損盗汗心煩體重能 安神定志勻氣脉 大 明 治上焦風邪瀉肺實散頭目中 滯氣經絡中留濕主上部見血 元 素 搜肝氣 好 古 葉主治中風熱汗出 别録頌日江東一種防風茹其 嫩苗云動風與此文相反豈别 是一 物耶 花主治四肢拘急行履不得經脉虚羸骨節間痛心 腹痛 甄 權 子主治療風更優調食之 蘇 恭 發明 元素曰防風治風通用身半已上風邪用身身 半已下風邪用稍治風去濕之仙藥也風能勝 濕故爾能瀉肺實誤服瀉人上焦元氣杲曰防風治 一身盡痛乃卒伍卑賤之職隨所引而至乃風藥中 潤劑也若補脾胃非此引用不能行凡脊痛項强不 可回顧腰似折項似㧞者乃手足太陽証正當用防 風凡瘡在胸膈已上雖無手足太陽證亦當用之為 能散結去上部風病人身體拘倦者風也諸瘡見此 證亦湏用之錢仲陽瀉黄散中 倍用防風者乃於土中瀉水也 附方 舊二 新九 自汗不止 防風去蘆為末每服二錢浮麥 煎湯服朱氏集騐方防風用麩 炒猪皮 煎湯下 睡中盗汗 防風二兩芎藭一兩人参半兩爲 末每服三錢臨卧飲下 易簡方 消風順氣 老人大腸秘濇防風枳殻麩炒一兩甘草 半兩為末毎食前白湯服二錢 簡便方 偏正頭風 防風白芷等分為末煉蜜九弹子 大每嚼一丸茶清下 普濟方 破傷中 風 牙關𦂳急天南星防風等分為末毎服二三匙童 子小便五升煎至四升分二服即止也 經驗後 方 小兒解顱 防風白及柏子仁等分為末以乳 汁調塗一日一換 飬生主論 婦人 崩中 獨聖散用防風去蘆頭炙赤為末毎服一錢以 麫糊酒調下更以麫糊酒投之此藥累經效騐 一方加炒黒蒲黄 等分 經驗方 解烏頭毒 附子天雄毒並用防風 煎汁飲之 千金方 解芫花毒 同 上 解野菌毒 同 上 解諸藥毒 已死只要心間 温暖者乃是熱 物犯之只用防風一味擂 冷水灌之 萬氏積善堂 獨活 本經 上品 釋名羌活 本 經 羌青 本 經 獨揺草 别 録 䕶𦍑使者 本 經 胡王使 者 吳 普 長生草 𢎞景曰一莖直上不為風揺故曰獨活 别録曰此草得風不揺無風自動故名 獨揺草大明曰獨活是𦍑活母也時珍曰獨活以羌 中來者爲良故有羌活胡王使者諸名乃一物二種 也正如川芎撫芎白术蒼术之義入 用㣲有不同後人以爲二物者非矣 集解 别録曰獨活生雍州川谷或隴西南安二月八 月采根暴乾𢎞景曰此州郡縣並是𦍑地羌活 形細而多莭軟潤氣息極猛烈出益州北都西川者 為獨活色微白形虛大為用亦相似而小不如至易 蛀宜密器藏之頌曰獨活羌活今出蜀漢者佳春生 苗葉如青麻六月開花作叢或黄或紫結實時葉黄 者是夾石上所生葉青者是土脉中所生本經云二 物同一類今人以紫色而莭宻者為羌活黄色而作 塊者爲獨活而陶隱居言獨活色㣲白形虛大用與 羌活相似今蜀中乃有大獨活類桔梗而大氣味亦 不與羌活相類用之㣲寒而少效今又有獨活亦自 蜀中來類羌活㣲黄而極大收時寸解乾之氣味亦 芳烈小類羌活又有槐葉氣者今京下多用之極殊 驗意此爲真者而市人或擇羌活之大者為獨活 未爲當大抵此物有兩種西蜀者黄色香如蜜隴西 者紫色㤗隴人呼爲山前獨活古方但用獨活今方 既用獨活而又用羌活兹爲謬矣機曰本經獨活一 名羌活本非二物後人見其形色氣味不同故爲異 論然物多不齊一種之中自有不同仲景治少隂所 用獨活必𦂳實者東垣治太陽所用羌活必輕虚者 正如黄芩取枯飄者名片芩治太隂條實者名子芩 治陽明之義同也况古方但用獨活無羌活今方俱 用不知病宜兩用耶抑未之考耶時珍曰獨活羌活 乃一類二種以中國者爲獨活西羌者爲羌活蘇頌 所説頗明按王貺易簡方云羌活湏用紫色有蠶頭 鞭節者獨活是極大羌活有白如鬼眼者尋常皆以 老宿前胡爲獨活者非矣近時江淮山中出一種土 當歸長近尺許白肉黑皮氣亦芬香如白芷氣人亦 謂之水白芷用充獨活解 散亦或用之不可不辨 根脩治 斆曰采得細剉以淫羊藿拌挹二日暴乾去 藿用免煩人心時珍曰此乃服食家治法尋 常去皮或 焙用爾 氣味苦甘平無毒 别録曰㣲温權曰苦辛元素曰獨 活㣲温甘苦辛氣味俱薄浮而升 陽也足少隂行經氣分之藥羌活性温辛苦氣味俱 薄浮而升陽也手足太陽行經風藥並入足厥隂少 隂經氣分之才曰豚實爲之便 𢎞景曰藥無豚實恐是蠡實也 主治風寒所擊金瘡 止痛奔豚癎痓女子疝瘕乆服輕身耐老 本 經 療諸賊 風百節痛風無問乆新 别 録 獨活治諸中風濕冷奔喘 逆氣皮膚苦痒手足攣痛勞損風毒齒痛羌活治賊 風失音不語多痒手足不遂口面喎斜遍身 痺血 癩 甄 權 羌獨活治一切風并氣筋骨攣拳骨節酸疼頭 旋目赤疼痛五勞七傷利五臟及伏梁水氣 大 明 治風 寒濕痺酸痛不仁諸風掉眩頸項難伸 李 呆 去腎間風 邪搜肝風瀉肝氣治項强腰脊痛 好 古 散癰疽敗血 元 素 發明 恭曰療風宜用獨活兼水宜用羌活劉完素曰 獨活不揺風而治風浮萍不沉水而利水因其 所勝而爲制也張元素曰風能勝濕故羌活能治水 濕獨活與細辛同用治少隂頭痛頭運目眩非此不 能除羌活與川芎同用治太陽少隂頭痛透關利莭 治督脉爲病脊强而厥好古曰羌活乃足太陽厥隂 少隂藥與獨活不分二種後人因羌活氣雄獨活氣 細故雄者治足太陽風濕相搏頭痛肢節痛一身盡 痛者非此不能除乃却亂反正之主君藥也細者治 足少隂伏風頭痛兩足濕痺不能動止者非此不能 治而不治太陽之證時珍曰羌活獨活皆能逐風勝 濕透關利節但氣有剛劣不同爾素問云從下上者 引而去之二味苦辛而温味之薄者隂中之陽故能 引氣上升通逹周身而散風勝濕按文系曰唐劉師 貞之兄病風夢神人曰但取胡王使者浸酒服便愈 師貞訪問皆不曉復夢其母曰胡王使者即羌活也 求而用之兄疾遂愈嘉謨曰羌活本手足太陽表裏 引經之藥又入足少隂厥隂名列君部之中非比柔 懦之主小無不入大無不通故能散 肌表八風之邪利周身百節之痛 附方 舊七 新七 中風口噤 通身冷不知人獨活四兩好 酒一升煎半升服 千金方 中 風不語 獨活一兩酒二升煎一升大豆五合炒有聲 以藥酒熱收葢之良乆温服三合未瘥再服 小陳延之 品方 熱風癱瘓 常舉發者羌活二斤構子一升 為末每酒服方寸七日三服 廣濟 方 産後中風 語濇四肢拘急羌活三兩為末每服 五錢酒水各一盞煎减半服 小品 方 産後風虛 獨活白鮮皮各三兩水三升煮二升 分三服耐酒者入酒同煮 小品方 産 後腹痛 羌活二兩煎酒 服 必效方 産腸脱出 方同上録 子母秘 妊娠浮 腫 羌活蘿蔔子同炒香只取羌活為末每服二錢温 酒調下一日一服二日二服三日三服乃嘉興簿 張昌明所傳方 許學士本事 風水浮腫 方同 上 歴節風痛 獨活羌活 松節等分 用酒煮過毎日空心 飲一盃 外臺秘要 風牙腫痛 肘後方用獨活煮酒 熱漱之 文潞公藥 凖用獨活地黄各三兩爲末每服三 錢水一盞煎和滓温服臥時再服 喉閉口噤 羌活 三兩 牛蒡子二兩水煎一鍾入白 礬少許灌之取效 聖濟録 睛垂至鼻 人睛忽垂至 鼻如黒角塞 痛不可忍或時時大便血出痛名曰肝脹用 羌活煎汁服數盞自愈 夏子益竒疾方 太陽頭 痛 羌活防風紅豆等分爲 末㗜鼻 玉機㣲義 土當歸 綱 目 集解 闕 根氣味辛温無毒主治除風和血煎酒服之閃抝手 足同荆芥䓤白煎湯淋洗之 時珍簡出衛 生易 方 都管草 宋圖 經 集解 頌曰都管草生宜州田野根似羌活頭歲長一 節苗高一尺許葉似土當歸有重臺二月八月 采根隂乾施州生者作蔓又名香毬蔓長文餘赤色 秋結紅實四時皆有采其根枝淋洗風毒瘡腫時珍 曰按范成大桂海志云 廣西出之一莖六葉 根氣味苦辛寒無毒主治風腫癰毒赤疣以醋摩塗 之亦治咽喉腫痛切片含之立愈 蘇 頌 解蜈蚣蛇毒 時 珍 升麻 本經 上品 釋名周麻 時珍曰其葉似麻其性上升故名按張揖 廣雅及吳普本草並云升麻一名周升麻 則周或指周地如今人呼川升麻之 義今别録作周麻非省文即脱誤也 集解 别録曰升麻生益州山谷二月八月采根日乾 𢎞景曰舊出寜州者第一形細而黒極堅實今 惟出益州好者細削皮青緑色謂之雞骨升麻北部 亦有而形虚大黄色建平亦有而形大味薄不堪用 人言是落新婦根不然也其形相似氣色非也落新 婦亦解毒取葉挼作小兒浴湯主驚忤藏器曰落新 婦今人多呼爲小升麻功用同於升麻亦大小有殊 也志曰升麻今嵩高出者色青功用不如蜀者頌曰 今蜀漢陕西淮南州郡皆有之以蜀川者爲勝春生 苗高三尺以米葉似麻葉並青色四月五月着花似 粟穗白色六月以後結實黒 色根如蒿根紫黑色多鬚 根脩治 斆曰采得刮去粗皮用黄精自然汁浸一宿 暴乾剉蒸再暴用時珍曰今人惟取裏白外 黑而𦂳實者謂之鬼臉 升麻去鬚及頭蘆剉用 氣味甘苦平㣲寒無毒 元素曰性温味辛㣲苦氣味 俱薄浮而升陽也爲足陽明 太隂引經的藥得葱白白芷亦入手陽明太隂杲曰 引䓤白散手陽明風邪引石膏止陽明齒痛人參黄 茋非此引之不能上行時珍曰升麻同柴胡 引生發之氣上行同葛根能發陽明汗 主治解 百毒殺百精老物殃鬼辟瘟疫瘴氣邪氣蠱毒入口 皆吐出中惡腹痛時氣毒癘頭痛寒熱風腫諸毒喉 痛口瘡乆服不夭輕身長年 本 經 安魂定魄鬼附啼泣 疳䘌遊風腫毒 大 明 小兒驚癎熱壅不通療癰腫豌豆 瘡水煎綿沾拭瘡上 甄 權 治陽明頭痛補脾胃去皮膚 風邪解肌肉間風熱療肺痿欬唾膿血能發浮汗 元 素 牙根浮爛惡臭太陽 衂爲瘡家聖藥 好 古 消斑疹行 瘀血治陽䧟眩運胸脇虚痛乆泄下痢後重遺濁帶 下崩中血淋下血隂痿足寒 時 珍 發明 元素曰補脾胃藥非此爲引用不能取效脾痺 非此不能除其用有四手足陽明引經一也升 陽氣於至隂之下二也去至高之上及皮膚風邪三 也治陽明頭痛四也杲曰升麻發散陽明風邪升胃 中清氣又引甘温之藥上升以補衛氣之散而實其 表故元氣不足者用此於隂中升陽又緩帶脉之縮 急比胃虚傷冷欝遏陽氣於脾上者宜升麻葛根以 升散其火欝好占曰升麻葛根湯乃陽明發散藥若 初病太陽證便服之發動其汗必傳陽明反成其害 也朱肱活人書言瘀血入裏吐血衂血者犀角地黄 湯乃陽明經聖藥如無犀角以升麻代之二物性味 相逺何以代之葢以升麻能引地黄及餘藥同入陽 明也時珍曰升麻引陽明清氣上行柴胡引少陽清 氣上行此乃稟賦素弱元氣虛餒及勞役饑飽生冷 内傷脾胃引經最要藥也升麻葛根湯乃發散陽明 風寒藥也時珍用治陽氣欝遏及元氣下䧟諸病時 行赤眼每有殊效神而明之方可執泥乎一人素飲 酒因寒月哭母受冷遂病寒中食無薑蒜不能一啜 至夏酷暑又多飲水兼懷怫欝因病右腰一㸃脹痛 牽引右脇上至胸口則必欲臥發則大便裏急後重 頻欲登圊小便長而數或呑酸或吐水或作瀉或陽 痿或厥逆或得酒少止或得熱稍止但受寒食寒或 勞役或入房或怒或饑即時舉發一止則諸證泯然 如無病人甚則日發數次服温脾勝濕滋補消導諸 藥皆㣲止隨發時珍思之此乃饑飽勞逸内傷元氣 清陽䧟遏不能上升所致也遂用升麻葛根湯合四 君子湯加柴胡蒼术黄芪煎服服後仍飲酒一二盃 助之其藥入腹則覺清氣上行胸膈爽快手足和煖 頭目精明神采迅發諸證如掃毎發一服即止神驗 無比若减升麻葛根或不飲酒則效便遲大抵人年 五十以後其氣消者多長者少降者多升者少秋冬 之令多而春夏之令少若稟受弱而有前諸證者並 宜此藥活法治之素問云隂精所奉其人夀陽精所 降其人夭千古之下窺其奥而闡其微者張㓗古李 東垣二人而已外此則著叅同契悟真篇者㫖與此 同也又升麻能解痘毒惟初發熱時可用解毒痘已 出後氣弱或泄瀉者亦可少用其升麻葛根湯則見 斑後必不可用爲其解散也本草以升麻為解每吐 蠱毒要藥葢以其爲陽明本經藥而性又上升故也 按范石湖文集云李燾爲雷州推官鞠獄得治蠱方 毒在上用升麻吐之在腹用欝金下之或 合二物服之不吐則下此方活人甚多也 附方 舊五 新八 服食丹砂 石泉公王方慶嶺南方云南方 飬生治病無過丹砂其方用升 麻末三兩研鍊過光明砂一兩以蜜丸梧 子大每日食後服三丸 蘇頌圖經本草 豌豆斑瘡 比嵗有病天行發斑瘡頭面及身湏臾周匝状如火 燒瘡皆戴白漿隨决隨生不治數日必死瘥後瘢黯 彌嵗方减此惡毒之氣所爲云晉元帝時此病自西 北流起名虜瘡以蜜煎升麻時時食之并以水煮升 麻綿沾拭洗之 葛洪肘後方 辟瘴明目 七物升麻丸升麻犀角黄 芩朴消巵子大黄各二兩 䜴二升㣲熬同搗末蜜丸梧子大覺四肢大熱大便 難即服三十丸取㣲利爲度若四肢小熱只食後服 二十丸非但辟瘴甚能 明目 王方慶嶺南方 卒腫毒起 升麻磨醋頻 塗之 肘後 喉痺 作痛 升麻片含嚥或以半兩 煎服取吐 直指方 胃熱齒痛 升麻煎湯熱 漱嚥之解毒 或加生地黄 直指方 口舌生瘡 升麻一兩黄連三分為 末綿裘含嚥 本事方 熱疿 瘙痒 升麻煎湯飲幷 洗之 千金方 小兒尿血 蜀升麻五分水五合 煎一合服之一歲兒 一日一服方姚 和衆至寳 産後惡血 不盡或經月半年以升麻 三兩清酒五升煮取二升 分半再服當吐下惡 物極良 千金冀方 解莨菪毒 升麻煮汁多服 之 外臺秘要 挑生 蠱毒 野葛毒并以升麻多 煎頻飲之 直指方 射工溪毒 升麻烏翣煎水 服以滓塗之 肘後 方 苦參 本經 中品 釋名苦蘵 本 經 苦骨 綱 目 地槐 别 録 水槐 本 經 莵槐 别 録 驕槐 别 録 野槐 綱 目 白莖 别録又名芩莖綠白陵郎虎麻時珍曰 苦以味名參以功名槐以葉形名也苦 蘵與菜部苦 蘵同名異物 集解 别録曰苦參生汝南山谷及田野三月八月十 月采根暴乾𢎞景曰近道處處有之葉極似槐 葉花黄色子作莢根味至苦惡頌曰其根黄色長五 七寸許兩指粗細三五莖並生苗高三四尺以來葉 碎青色極似槐葉春生冬凋其花黄白色七月結實 如小豆子河北生者無花子五月六月十月采根暴 乾時珍曰七八月結角如蘿蔔子 角内有子二三粒如小豆而堅 根脩治 斆曰采根用糯米濃泔汁浸一宿其腥穢氣 並浮在水面上須重重淘過即蒸之從巳至 申取晒 切用 氣味苦寒無毒 之才曰𤣥參為之使惡貝母兎絲漏 蘆反藜蘆時珍曰伏水制雌黄熖消 主治心腹結氣癥瘕積聚黄疸溺有餘瀝逐水除癰 腫補中明目止淚 本 經 飬肝膽氣安五臟平胃氣令人 嗜食輕身定志益精利九竅除伏熱腸澼止渇醒酒 小便黄赤療惡瘡下部 别 録 漬酒飲治疥殺蟲 𢎞 景 治 惡蟲脛酸 蘇 恭 治熱毒風皮肌煩躁生瘡赤癩眉脱除 大熱嗜睡治腹中冷痛中惡腹痛 甄 權 殺疳蟲炒存性 米飲服治腸風瀉血并熱痢 時 珍 發明 元素曰苦参味苦氣沉純隂足少隂腎經君藥 也治本經湏用能逐濕頌曰古今方用治風熱 瘡疹最多宗奭曰沈存中筆談載其苦腰重乆坐不 能行有一将佐曰此乃病齒數年用苦参揩齒其氣 味入齒傷腎所致也後有太常少卿舒昭亮亦用苦 参揩齒歲乆亦病腰自後悉不用之腰疾皆愈此皆 方書不載者震亨曰苦参能峻補隂氣或得之而致 腰重者因其氣降而不升也非傷腎之謂也其治大 風有功况風熱細疹乎時珍曰子午乃少隂君火對 化故苦參黄蘗之苦寒皆能補腎葢取其苦燥濕寒 除熱也熱生風濕生虫故又能治風殺䖝惟腎水弱 而相火勝者用之相宜若火衰精冷真元不足及年 高之人不可用也素問云五味入胃名歸其所喜攻 乆而増氣物化之常也氣増而乆夭之由也王氷註 云入肝爲温入心爲熱入肺爲清入腎爲寒入脾爲 至隂而兼四氣皆爲増其味而益其氣各從本臟之 氣故乆服黄連苦参而反熱者此其類也氣増不已 則臟氣有偏勝偏勝則臟有偏絶故有暴夭是以藥 不具五味不備四氣而乆服之雖且獲勝乆必暴夭 但人踈忽不能精候爾張從正亦云凡藥皆毒也雖 甘草苦参不可不謂之毒乆服則五味各歸其臟必 有偏勝氣增之患諸藥皆然學者當觸類而長之可 也至於飲食亦然又按史記云太倉公淳于意醫齊 大夫病齲齒炙左手陽眀脉以苦参湯日漱三升出 入其風五六日愈此亦取 其去風氣濕熱殺䖝之義 附方 舊九新 一十九 熱病狂邪 不避水火欲殺人苦参末蜜 丸梧子大每服十丸薄荷湯 下亦可爲末二錢 水煎服 千金方 傷寒結胸 天行病四五日結胸滿 痛壯熱苦参一兩以醋 三升煮取一升二合飲之取吐即愈天行毒病 非苦參醋藥不解及温覆取汗良 外臺秘要 糓疸 食勞 頭旋心怫欝不安而發黄由失饑大食胃氣冲 薰所致苦参三兩龍膽一合爲末牛膽丸梧子 大生大麥苗汁服五 丸日三服 肘後方 小兒身熱 苦參煎湯浴之 良 外臺秘要 毒熱 足腫 作痛欲脫者苦參煮酒 漬之 姚僧坦集驗方 夢遺食减 白色苦參三 兩白术五兩 牡礪粉四兩爲末用雄豬肚一具洗淨砂 煮爛石 臼擣和藥乾則入汁丸小豆大每服四十丸米湯下 日三服乆服身肥食進而夢 遺立止 劉松石保夀堂方 小腹熱痛 青黒或赤色 不能喘者苦 參一兩醋一升半煎八合 分二服 張傑子母秘録 中惡心痛 苦参三兩苦酒 一升半煮取八 合分二服 肘後方 飲食中毒 魚肉菜等毒上方煎服 取吐即愈 梅師方 血痢不 止 苦參炒焦爲末水丸梧子大每服 十五丸米飲下 孫氏仁存堂方 大腸脱肛 苦參 五倍 子陳壁土等分煎湯洗之以 木賊未傅之 醫方摘要 妊娠尿難 方見貝 母下 産後 露風 四肢苦煩熱頭痛者與小柴胡頭不痛者用苦 参二兩黄芩一兩生地黄四兩水八升煎二升 分數 服 齒縫出血 苦參一兩枯礬一錢爲末 日三揩之立驗 普濟方 齲齒風痛 方見發 明下 鼻瘡膿臭 有虫也苦參枯礬一兩生地黄汁 三合水二盞煎三合少少滴之 普濟 方 肺熱生瘡 遍身皆是用苦参末粟米飲丸梧子 大毎服五十丸空心米飲下 御 葉院 方 遍身風疹 痺痛不可忍胸頸臍腹及近隱皆然 者亦多涎痰夜不得睡用苦參末一 兩皂角二兩水一升揉濾取汁石器熬成膏和末丸 梧子大每服三十丸食後温水服次日便愈 冦宗 奭衍 義 大風癩疾 頌曰用苦參五兩切以好酒三斗漬 三十日每飲一合日三服常服不絶 若覺痺即瘥合張子和儒門事親用苦参末二兩以 猪肚盛之縫 煮熟取出去藥先餓一日次早先飲 新水一盞将猪肚食之如吐再食待一二時以肉湯 調無憂散五七錢服取出大小䖝一二萬爲效後以 不蛀皂角一斤去皮子煮汁入苦參末調糊下何首 烏末二兩防風末一兩半當歸末一兩芍藥末五錢 人参末三錢丸梧子大每服三五十丸温酒或茶下 日三服仍用麻黄苦参荆芥煎水洗之 聖濟總録 苦參丸治大風癩及熱毒風瘡疥癬苦参九月末掘 取去皮暴乾取粉一斤枳殻麩炒六兩爲末蜜丸每 温酒下三十丸日二 夜一服一方去枳殻 腎臟風毒 及心肺積熱皮膚生 疥癩瘙痒時出黄水 及大風手足壞爛一切風疾苦参三十一兩荆芥穗 一十六兩爲末水糊丸梧子大每服三十丸茶下 和劑 局方 上下諸瘻 或在項或在下部用苦參五升苦酒 一斗漬三四日服之以知爲度 肘 後 方 鼠瘻惡瘡 苦参二斤露蜂蜜二兩麴二斤水二斗 漬二宿去滓入麥米二升釀熟稍飲日 三次方 肘後 下部漏瘡 苦参煎湯日日 洗之 直指方 瘰癧結核 苦參四 兩牛膝 汁丸菜豆大每煖水下二 十丸 張文仲備急方 湯火傷灼 苦参末油調傅 之 衛生寳鑑 赤白帶下 苦参二兩牡礪粉一兩五錢爲末以䧺猪 肚一箇水三盌煮爛搗泥和丸梧子大毎 服百丸温酒下方 陸氏積德堂 實 十月 收采 氣味 同 根 主治乆服輕身不老明目餌如槐子 法有驗 蘇 恭 白鮮 音仙品本 經中 釋名白羶 𢎞 景 白羊鮮 𢎞 景 地羊鮮 圗 經 金雀兒椒 日華𢎞 景曰俗 呼爲白羊鮮氣息正似羊羶故又名白羶時珍曰鮮 者羊之氣也此草根白色作羊羶氣其子纍纍如椒 故有 諸名 集解 别録曰白鮮皮生上谷川谷及寃句四月五月 采根隂乾𢎞景曰近道處處有以蜀中者爲良 恭曰其葉似茱茰高尺餘根皮白而心實花紫白色 根宜二月采若四月五月采便虚惡矣頌曰今河中 江寜府滁州潤州皆有之苗高尺餘莖青葉稍白如 槐亦似茱萸四月開花淡紫色似小蜀葵花根似小 蔓青皮黄白而心實 山人采嫰苖爲菜茹 根皮氣味苦寒無毒 别録曰鹹之才曰惡 螵蛸桔梗茯苓萆薢 主治頭風 黄疸欬逆淋瀝女子隂中腫痛濕痺死肌不可屈伸 起止行步 本 經 療四肢不安時行腹中大熱飲水欲走 大呼小兒驚癎婦人産後餘痛 别 録 治一切熱毒風惡 風風瘡疥癬赤爛眉髮脱脆皮肌急壯熱惡寒解熱 黄酒黄急黄糓黄勞黄 甄 權 通關節利九竅及血脉通 小腸水氣天行時疾頭痛眼疼其花同功 大 明 治肺嗽 蘇 頌 發明 時珍曰白鮮皮氣寒善行味苦性燥足太隂陽 明經去濕熱藥也兼入手太隂陽明爲諸黄風 痺要藥世醫止 施之瘡科淺矣 附方 舊一 新一 鼠瘻已破 出膿血者白鮮皮煮汁服一 升當吐若鼠子也 肘後方 産 後中風 人虚不可服他藥者一物白鮮皮湯用新汲 水三升煮取一升温服 陳延之小品方 延胡索 宋開 寳 釋名𤣥胡索 好古曰本名𤣥胡索避 宋真宗諱改𤣥爲延也 集解 藏器曰延胡索生奚國從安東來根如半夏色 黄時珍曰奚乃東北夷也今二茅山西上龍洞 種之每年寒露後栽立春後生苗葉如竹葉様 三月長三寸高根叢生如芉卵様立夏掘起 根氣味辛温無毒 珣曰苦甘杲曰甘辛温可升可降 隂中陽也好古曰苦辛温純陽浮 也入手足 太隂經 主治破血婦人月經不調腹中結塊崩中 淋露産後諸血病血運暴血衝上因損下血煮酒或 酒磨服 開 寳 除風治氣暖腰膝止暴腰痛破癥癖撲損 瘀血落胎 大 明 治心氣小腹痛有神 好 古 散氣治腎氣通 經絡 李 珣 活血利氣止痛通小便 時 珍 發明 珣曰主腎氣及破産後惡露或兒枕與三稜龞 甲大黄爲散甚良䖝蛀成末者尤良時珍曰𤣥 胡索味苦㣲辛氣温入手足太隂厥隂四經能行血 中氣滯氣中血滯故專治一身上下諸痛用之中的 妙不可言痛荆穆王妃胡氏因食蕎麥麫着怒遂病 胃脘當心 不可忍醫用吐下行氣化滯諸藥皆入 口即吐不能奏功大便三日不通因思雷公炮炙論 云心痛欲死速覔延胡乃以𤣥胡索末三錢温酒調 下即納入少頃大便行而痛遂止又華老年五十餘 病下痢腹痛垂死已備棺木予用此藥三錢米飲服 之痛即减十之五調理而安按方勺泊宅編云一人 病遍體作痛殆不可忍都下醫或云中風或云中濕 或云脚氣藥悉不效周離亨言是氣血凝滯所致用 𤣥胡索當歸桂心等分爲末温酒服三四錢隨量頻 進以止爲度遂痛止葢𤣥胡索能活血化氣第一品 藥也其後趙待制霆因導引失節肢體拘攣亦用此 數服 而愈 附方 舊三新 一十二 老小欬嗽 𤣥胡索一兩枮礬二錢半爲 末每服二錢軟餳一塊和含 之堂仁 存 方 鼻出衂血 𤣥胡索末綿裏塞耳内左衂 塞右右衂塞左 普濟方 小便 尿血 𤣥胡索一兩朴消七錢半爲末 每服四錢水煎服 活人書 小便不通 捻頭 散治 小兒小便不通用延胡索川苦楝子等分爲末毎服 半錢或一錢白湯滴油數㸃調下 錢仲湯小兒直 訣 膜外氣疼 及氣塊延胡索不限多少爲末猪胰一 具切作塊子炙熟蘸末頻食之 勝金 方 熱厥心痛 或發或止乆不愈身熱足寒者用𤣥胡 索去皮金鈴子肉等分爲末每温酒或 白湯下二錢 聖惠方 下痢腹痛 方見發 明下 婦女血氣 腹中刺痛 經候不調 用𤣥胡索去皮醋炒當歸酒浸炒各一兩橘紅二兩 爲末酒煮米糊丸梧子大毎服一百丸空心艾醋湯 下方濟 生 産後諸病 凡産後穢汚不盡腹滿及産後血 運心頭硬或寒熱不禁或心悶手 足煩熱氣力欲絶諸病並用延胡 索炒研酒服二錢甚效 聖惠方 小兒盤腸 氣痛延 胡索茴 香等分炒研空心米飲量兒 大小與服 衛生易簡方 疝氣危急 𤣥胡索塩炒 全蠍去毒生 用等分爲末每服半錢 空心塩酒下 直指方 冷氣腰痛 𤣥胡索當歸桂心 三味方見發明下 肢體拘痛 方同 上 偏正頭痛 不可忍者𤣥胡索七枚青 黛二錢牙皂二箇去皮子 爲末水和丸如杏仁大每以水化一丸灌入病人鼻 内隨左右口咬銅錢一箇當冇涎出成盆而愈 永 類 方 墜落車馬 筋骨痛不止延胡索末豆淋 酒服二錢日二服 聖惠方 貝母 本經 中品 釋名 爾雅 音萌 勤母 别 録 苦菜 别 録 苦花 别 録 空草 别 録 藥實 𢎞 景 曰形似聚貝子故名貝母時珍曰詩云言采其 即 此一作䖟謂根狀如䖟也苦菜藥實與野若蕒黄藥 子同 名 集解 别録曰貝母生晉地十月采根暴乾恭曰其葉 似大蒜四月蒜熟時采之良若十月苗枯根亦 不佳也出潤州荆州㐮州者最佳江南諸州亦有頌 曰今河中江陵府郢夀隨鄭蔡潤滁州皆有之二月 生苗莖細青色葉亦青似蕎麥葉隨苗出七月開花 碧綠色形如鼓子花八月采根根有瓣子黄白色如 聚貝子此有數種陸機詩䟽云 貝母也葉如栝樓 而細小其子在根下如芉子正白四方連累相着有 分解今近道出者正類此郭璞注爾雅言白花葉似 韭此種罕復見之斆曰貝母中有獨顆團不作兩片 無皺者號曰丹龍精不入藥用誤服令人筋 脉永不收惟以黄精小藍汁服之立解 根脩治 斆曰凡使先於栁木灰中炮黄孹去内口鼻 中有米許大者心一顆後拌糯米於𨫼上同 炒待米黄 去米用 氣味辛平無毒 别録曰苦㣲寒恭曰味甘苦不辛之 才曰厚朴白微爲之使惡桃花畏秦 芁莽草礜 石反烏頭 主治傷寒煩熱淋瀝邪氣疝瘕喉痺乳難 金瘡風痙 本 經 療腹中結實心下滿洗洗惡風寒目眩 項直欬嗽上氣止煩熱渇出汗安五臟利骨髓 别 録 服 之不饑斷穀 𢎞 景 消痰潤心肺末和沙糖丸含止嗽燒 灰油調傅人畜惡瘡歛瘡口 大 明 主胸脇逆氣時疾黄 疸研末㸃目去膚瞖以七枚作末酒服治産難及胞 衣不出與連翹同服主項下瘤癭疾 甄 權 發明 承曰貝母能散心胸欝結之氣故詩云言采其 是也作詩者本以不得志而言今用治心中 氣不快多愁欝者殊有功信矣好古曰貝母乃肺經 氣分藥也仲景治寒實結胸外無熱證者三物小䧟 胸湯主之丸散亦可以其内有貝母也成無已云辛 散而苦泄桔梗貝母之苦辛用以下氣機曰俗以半 夏有毒用貝母代之夫貝母乃太隂肺經之藥半夏 乃太隂脾經陽明胃經之藥何可以代若虚勞欬嗽 吐血咯血肺痿肺癰婦人乳癰癰疽及諸欝之證半 夏乃禁忌皆貝母爲向導猶可代也至於脾胃濕熱 涎化爲痰乆則生火痰火上攻昬憒僵仆蹇濇諸證 生死旦夕亦豈貝母可代乎頌曰貝母治惡瘡唐人 記其事云江左嘗有商人左膞上有瘡如人靣亦無 他苦商人戲以酒滴口中其靣赤色以物食之亦能 食多則膊内肉脹起或不食則一臂痺焉有名醫教 其歴試諸藥金石草木之類悉無所苦至貝母其瘡 乃聚眉閉目商人喜因以小葦筒毁其口灌之數日 成痂遂愈然不知何疾也本經言主金瘡此豈金瘡 之類 與 附方 新一 十七 憂鬰不伸 胸膈不寛貝母去心薑汁炒研 薑汁麫糊丸每服七十丸征士 鎖甲煎湯下 集效方 化痰降氣 止欬解欝消食除脹有竒效 用貝母去心一兩薑制厚朴 半兩蜜丸梧子大每白 湯下五十丸 筆峯方 小兒晬嗽 百日内欬嗽痰壅 貝母五錢甘草半 生半炙二錢爲末沙糖丸芡子大 每米飲化下一丸 全幼心鑑 孕婦欬嗽 貝母去 心麩炒 黄爲末沙糖拌丸芡子大每 含嚥一丸神效 救急易方 妊娠尿難 飲食如故用 貝母苦参當 歸四兩爲末蜜丸小豆大每飲 服三丸至十丸 金匱要畧 乳汁不下 二母散貝 母知母牡 礪粉等分爲細末每猪蹄湯調服二 錢此祖傳方也 王海蔵湯液本草 冷淚目昬 貝母 一枚 胡椒七粒爲末㸃 之 儒門事親方 目生弩肉 肘後用貝母真丹等分 爲末日㸃 摘𤣥方用 貝母丁香等分 爲末乳汁調㸃 吐血不止 貝母炮研温漿水 服二錢 聖惠方 衂血不 止 貝母炮研末漿水服二 錢良乆再服 普濟方 小兒鵞口 滿口白爛貝母 去心爲末半錢 水五分宻少許煎三沸繳凈 抹之日四五度 聖恵方 吹奶作痛 貝母末吹鼻 中大效 危 氏得 效方 乳癰初腫 貝母末酒服二錢仍令人 吮之即通 仁齋直指方 便癰腫痛 貝母白芷等分爲末酒調服或 酒煎服以滓貼之 永類鈐方 紫白癜斑 貝母南星 等分爲末 生薑帶汁擦之中德生堂方用貝母乾薑等分爲末 如澡豆入密室 浴擦得汗爲妙 談埜翁方以生 薑擦動醋磨貝母塗之然聖恵方用 貝母百部等分爲末自 薑汁調搽 蜘蛛咬傷 縛定 咬處 勿使毒行以貝母末酒服半兩至醉良乆酒化爲 水自瘡口出水盡仍塞瘡口甚妙 仁齋直指方 蛇 蠍咬傷 方同 上 山慈姑 宋嘉 祐 釋名金燈 拾 遺 鬼燈檠 綱 目 朱姑 綱 目 鹿蹄草 綱 目 無義草 時 珍 曰根状如水慈姑花状如燈籠而朱色故有諸名叚 成式酉陽雜爼云金燈之花與葉不相見人惡種之 謂之無義草又有試劍草亦名 鹿蹄草與此同名見後草之五 集解 藏器曰山慈姑生山中濕地葉似車前根如慈 姑大明曰零陵間有一種團慈姑根如小蒜所 主畧同時珍曰山慈姑處處有之冬月生葉如水仙 花之葉而狹二月中枮一莖如箭簳高尺許莖端開 花白色亦有紅色黄色者上有黒㸃其花乃衆花簇 成一朶如絲紐成可愛三月結子有三稜四月初苗 枯即掘取其根状如慈姑及小蒜遲則苗腐難尋矣 根苗與老鴉蒜極相類但老鴉根無毛慈姑有毛殻 包裹爲異爾 用之去毛殻 根氣味甘㣲辛有小毒主治癰腫瘡瘻瘰癧結核等 醋磨傅之亦剝人面皮除皯䵴 藏 器 主疔腫攻毒破皮 解諸毒蠱毒蛇蟲狂犬傷 時 珍 附方 新 五 粉滓面䵟 山慈姑根夜塗 旦洗 普濟方 牙齦腫痛 紅燈籠 枝根煎 湯漱吐效孫 天仁集 方 癰疽疔腫 惡瘡及黄疸慈姑連根同蒼 耳草等分搗爛以好酒一鍾 濾汁温服或乾之為末毎 酒服三錢 乾坤生意 風痰癎疾 金燈花根似蒜 者一箇以茶清 研如泥日中時以茶調下即臥日中良乆吐出雞 子大物永不發如不吐以熱茶投之 竒效良方 萬 病解毒丸 一名太乙紫金丹一名玉樞丹解諸毒療 諸瘡利關節治百病起死回生不可盡述 凡居家逺出行兵動衆不可無此山慈姑去皮洗極 凈焙二兩用五倍子洗刮焙二兩千金子仁白者研 紙壓去油一兩紅芽大㦸去蘆洗焙一兩半麝香三 錢以端午七夕重陽或天德月德黄道上吉日預先 齋戒盛服精心治藥爲末陳設拜禱乃重羅令勻用 糯米濃飲和之木臼杵千下作一錢一錠病甚者連 服取利一二行用温粥補之凡一切飲食藥毒蠱毒 瘴氣河豚土菌死牛馬等毒並用凉水磨服一錠或 吐或利即愈癰疽發背疔腫楊梅等一切惡瘡風疹 赤遊痔瘡並用凉水或酒磨塗日數次立消隂陽二 毒傷寒狂亂瘟疫喉痺喉風並用冷水入薄荷汁數 匙化下心氣痛并諸氣用淡酒化下泄瀉痢下霍亂 絞腸沙用薄荷湯下中風中氣口𦂳眼歪五癲五癎 鬼邪鬼胎筋攣骨痛並暖酒下自縊溺水鬼迷心頭 温者冷水磨灌之傅尸癆瘵凉水化服取下惡物蟲 積為妙乆近瘧疾將發時東流水煎桃枝湯化服女 人經閉紅花酒化服小兒驚風五疳五痢薄荷湯下 頭風頭痛酒研貼兩太陽上諸腹鼓脹麥芽湯化下 風蟲牙痛酒磨塗之亦呑少許打撲傷損松節煎酒 下湯火傷毒蛇惡犬一切䖝傷並冷水磨塗仍服之 一王璆百 選方 葉主治瘡腫入蜜擣塗瘡口候清血出效 慎 㣲 塗乳癰 便毒尤妙 時 珍 附方 新 一 中溪毒生瘡 朱姑葉搗爛塗之生冬間 葉如蒜葉 外臺秘要 花主治小便血淋濇痛同地蘗花隂乾每用三錢水 煎服 聖 恵 石蒜 宋圖 經 釋名烏蒜 綱 目 老鴉蒜 救 荒 蒜頭草 綱 目 㜑㜑酸 綱 目 一枝箭 綱 目 水麻 圖經時珍曰蒜以根 状名箭以莖状名 集解 頌曰水麻生鼎州黔州其根名石蒜九月采之 或云金燈花根亦名石蒜即此類也時珍曰石 蒜處處下濕地有之古謂之烏蒜俗謂之老鴉蒜一 枝箭是也春初生葉如蒜秧及山慈姑葉背有劍脊 四散布地七月苗枯乃于平地抽出一莖如箭簳長 尺許莖端開花四五朶六出紅色如山丹花状而瓣 長黄蕊長鬚其根状如蒜皮色紫赤肉白色此有小 毒而救荒本草言其可 熟水浸過食葢爲救荒爾 一種葉如大韭四五月抽莖開花如小萱花黄白色 者謂之鐵色箭功與此同二物並抽莖開花後乃生 葉葉花不相 見與金燈同 根氣味辛甘温有小毒主治傅貼腫毒 蘇 頌 疔瘡惡核 可水煎服取汗及擣傅之又中溪毒者酒煎半升服 取吐良 時 珍 附方 新 三 便毒諸瘡 一枝箭擣爛塗之即消若毒大甚 者洗凈以生白酒煎服得㣲汗即 愈濟王永 輔 世方 産腸脱下 老鴉蒜即酸頭草一把以水三 盌煎一盌半去滓熏洗神效 危氏得 效方 小兒驚風 大呌一聲就死者名老鴉驚以散 麻纒住脇下及手心足心以燈火 爆之用老鴉蒜晒乾車前子等分爲末水調貼手心 仍以燈心焠手足心及肩膞眉心鼻心即醒也王日 新小 兒方 水仙 㑹 編 釋名金盞銀臺 時珍曰此物宜卑濕處不可缺水 故名水仙金盞銀臺花之状也 集解 機曰水仙花葉似蒜其花香甚清九月初栽于 肥壌則花茂盛瘦地則無花五月初收根以童 尿浸一宿晒乾懸火煖處若不移宿根更旺時珍曰 水仙叢生下濕處其根似蒜及薤而長外有赤皮裹 之冬月生葉似薤及蒜春初抽莖如葱頭莖頭開花 數朶大如簪頭状如酒盃五尖上承黄心宛然盞樣 其花瑩韻其香清幽一種千葉者花皺下輕黄而上淡 白不作盃状人重之指為真水仙葢不然乃一物二種 爾亦有紅花者按叚成式酉陽雜爼云 祗出拂林國 根大如雞卵葉長三四尺似蒜中心抽條莖端開花六 出紅白色花心黄赤不結子冬生夏死取花壓油塗身 去風氣據此形状與水仙彷彿豈外國名謂不同耶 根氣味苦㣲辛滑寒無毒 土宿真君曰取汁 伏永煮雄黄柜火 主治癰 腫及魚骨哽 時 珍 花氣味 缺 主治作香澤塗身理髪去風氣又療婦人 五心發熱同乾荷葉赤芍藥等分爲末白湯每服二 錢熱自退也 時珍簡出衛 生易 方 白茅 本經 中品 釋名根名茹根 本 經 蘭根 本 經 地筋 别録時珍曰茅葉如 矛故謂之茅其根牽 連故謂之茹易曰㧞茅連茹是也有數種夏花者爲 茅秋花者爲菅二物功用相近而名謂不同詩云白 華菅兮白茅束兮是也别録不分茅菅乃二種謂茅 根一名地菅一名地筋而有名未用又出地筋一名 菅根葢二物之根状皆如筋可 通名地筋不可並名菅也正之 集解 别録曰茅根生楚地山谷田野六月采根𢎞景 曰此即今白茅菅詩云露彼菅茅是也其根如 渣芹甜羙頌曰處處有之春生芽布地如針俗謂之 茅針亦可噉甚益小兒夏生白花茸茸然至秋而枮 其根至㓗白六月采之又有菅亦茅類也陸璣草木 疏云菅似茅而滑無毛根下五寸中有白粉者柔靭 宜爲索漚之尤善其末漚者名野菅入藥與茅功等 時珍曰茅有白茅菅茅黄茅香茅芭茅數種葉皆相 似白茅短小三四月開白花成穗結細實其根甚長 白軟如筋而有節味甘俗呼絲茅可以苫葢及供祭 祀苞苴之用本經所用茅根是也其根乾之夜視有 光故腐則變爲螢火菅茅只生山上似白茅而長入 秋抽莖開花成穗如荻花結實尖黒長分許粘衣刺 人其根短硬如細竹根無節而㣲甘亦可入藥功不 及白茅爾雅所謂白華野菅是也黄茅似菅茅而莖 上開葉莖下有白粉根頭有黄毛根亦短而細硬無 節秋深開花穗如菅可爲索綯古名黄菅别録所用 菅根是也香茅一名菁茅一名璚茅生湖南及江淮 間葉有三脊其氣香芬可以包藉及縮酒禹貢所謂 荆州苞匭菁茅是也芭茅叢生葉大如蒲長六七尺 有二種即芒 也見後芒下 茅根氣味甘寒無毒主治勞傷虚羸補中益氣除瘀 血血閉寒熱利小便 本 經 下五淋除客熱在腸胃止渴 堅筋婦人崩中乆服利人 别 録 主婦人月經不勻通血 脉淋瀝 大 明 止吐衂諸血傷寒噦逆肺熱喘急水腫黄 疸解酒毒 時 珍 發明 𢎞景曰茅根服食㫁穀甚良俗方稀用惟煎汁 療淋及崩中爾時珍曰白茅根甘能除伏熱利 小便故能止諸血噦逆喘急消渇治黄疸水腫乃良 物也世人因㣲而忽之惟事苦寒之劑致傷冲和之 氣烏足 知此哉 附方 舊二新 一十二 山中辟糓 凡辟難無人之境取白茅根 洗淨咀嚼或石上晒乾搗末 水服方寸匕可辟 糓不饑 肘後方 温病冷啘 因熱甚飲水成暴冷啘 者茅根切枇杷葉拭去 毛炙香各半斤水四升煎二升去滓 稍稍飲之 龎安常傷寒卒病論 温病熱噦 乃伏 熱在 胃令人胸滿則氣逆逆則噦或大下胃中虚冷亦致 噦也茅根切葛根切各半斤水三升煎一升半毎温 飲一 噦止 即停 同上 反胃上氣 食入即吐茅根芦根二兩水 四升煮二升頓服得下良 聖濟 總録 肺熱氣喘 生茅根一握咬咀水二盞煎一盞食 後温服甚者三服止名如神湯 聖 恵 方 虚後水腫 因飲水多小便不利用白茅根一大把 小豆三升水三升煮乾去茅食豆水隨 小便下也 肘後方 五種黄病 黄疸糓疸酒疸女疸勞疸也黄 汗者乃大汗出入水所致身體 㣲腫汗出如黄蘗汁用生茅根一把 細切以猪肉一片合作羹食 肘後 解中酒毒 恐爛 五臟 茅根汁飲一 升 千金方 小便熱淋 白茅根四升水一斗五升煮 取五升適冷暖飲之日三服 後肘 方 小便出血 茅根煎湯頻飲爲 佳 談埜翁方 勞傷溺血 茅根乾 薑等分 入蜜一匙水二鍾 煎一鍾日一服 鼻衂不止 茅根爲末米泔水 服二錢 聖恵方 吐血 不止 千金翼用白茅根一握水煎服之 婦人良方用根洗搗汁日飲一合 竹木入肉 白茅根燒末猪脂和塗之風 已成腫者亦良 肘後方 茅針 即初生苗 也 拾遺 氣味甘平無毒 大明 曰凉 主治下水 别 録 治消渇能破血 甄 權 通小腸治鼻衂及暴下血水煮服之惡瘡癰腫軟癤 未潰者以酒煮服一針一孔二針二孔生挼傅金瘡 止血 藏 器 花氣味甘温無毒主治煎飲止吐血衂血并塞鼻又 傅炙瘡不合罯刀箭金瘡止血并痛 大 明 屋上敗茅氣味苦平無毒主治卒吐血剉三升酒浸 煮一升服和醤汁研傅斑瘡及蠶囓瘡 藏 器 四角茅主 鼻洪 大 明 發明 時珍曰按陳文中小兒方治痘瘡潰爛難厴不 乾多年墻屋上爛茅擇洗焙乾爲末摻之此葢 取其性寒而解毒又多受雨 露霜雪之氣兼能燥濕也 附方 新 三 婦人隂痒 墻頭爛茅荆芥牙皂等分 煎水頻熏洗之 摘𤣥方 大便閉 塞 服藥不通者滄塩三錢屋簷爛草節七箇爲末毎 用一錢竹筒吹入肛内一寸即通名提金散 聖 濟 方 卒中五尸 其状腹痛脹急不得氣息上冲心胸旁 攻兩脇或磈礧涌起或牽引腰脊此乃 身中尸鬼接引爲害取屋上四角茅入銅器中以三 尺帛覆腹着器布上燒茅令熱隨痛追逐跖下痒自 瘥也方 肘後 地筋 别錄有 名未用 釋名菅根 别 録 土筋 同 集解 别録曰地筋生漢中根有毛三月生四月實白 三月三日采根𢎞景曰疑此即是白茅而小異 也藏器曰地筋如地黄根葉並相似而細多毛生平 澤功用亦同地黄李邕方中用之時珍曰此乃黄菅 毛之根也功與白茅根相同詳見白茅 下陳藏器所説别是一物非菅根也 氣味甘平無毒主治益氣止渇除熱在腹臍利筋 别 録 根苗花功與白茅同 時 珍 芒 拾 遺 校正 併入拾遺石 芒敗芒箔 釋名杜榮 爾 雅 芭芒 寰宇 志 芭茅 時珍曰芒爾雅作莣今 俗謂之芭茅可以爲籬 芭故 也 集解 藏器曰爾雅莣杜榮郭璞注云草似茅皮可爲 繩索履屩也今東人多以爲箔又曰石芒生高 山如芒而節短江西呼爲折草六七月生穗如荻時 珍曰芒有二種皆叢生葉皆如茅而大長四五尺甚 快利傷人如鋒刃七月抽長莖開白花成穗如蘆葦 花者芒也五月抽短莖開花如芒者石芒也並於花 将放時剝其籜皮可爲繩箔草 履諸物其莖穗可爲掃帚也 莖氣味甘平無毒主治人畜爲虎狼等傷恐毒入内 取莖雜葛根濃煮汁服亦生取汁服 藏 器 煮汁服散血 時 珍 敗芒箔主治産婦血滿腹脹血渇惡露不盡月閉止 好血下惡血去鬼氣疰痛癥結酒煮服之亦燒末酒 下彌乆着煙者佳 藏 器 龍膽 本經 中品 釋名陵游 志曰葉如龍葵味 苦如膽因以爲名 集解 别録曰龍膽生齊朐山谷及寃句二月八月十 一月十二月采根隂乾𢎞景曰今出近道以吳 興者爲勝根状似牛膝其味甚苦頌曰宿根黄白色 下抽根十餘條類牛膝而短直上生苖高尺餘四月 生葉如嫰蒜細莖如小竹枝七月開花如牽牛花作 鈴鐸状青碧色冬後結子苗便枯俗呼草龍膽又有 山龍膽味苦濇其葉經霜雪不凋山人用 治四肢疼痛與此同類而别種也采無時 根脩治 斆曰采得隂乾用時銅刀切去鬚上頭 子剉細甘草湯浸一宿漉出暴乾用 氣味苦濇大寒無毒 斆曰空腹餌之令人溺不禁之 才曰貫衆小豆爲之使惡地黄 防 葵 主治骨間寒熱驚癎邪氣續絶傷定五臟殺蠱毒 本 經 除胃中伏熱時氣温熱熱泄下痢去腸中小蟲益 肝膽氣止驚惕乆服益智不忘輕身耐老 别 録 治小兒 壯熱骨熱驚癎入心時疾熱黄癰腫口乾 甄 權 客忤疳 氣熱狂明目止煩治瘡疥 大 明 去目中黄及睛赤腫脹 瘀肉高起痛不可忍 元 素 退肝經邪熱除下焦濕熱之 腫瀉膀胱火 李 杲 療咽喉痛風熱盗汗 時 珍 發明 元素曰龍膽味苦性寒氣味俱厚沉而降隂也 足厥隂少陽經氣分藥也其用有四除下部風 濕一也及濕熱二也臍下至足腫痛三也寒濕脚氣 四也下行之功與防己同酒浸則能上行外行以柴 胡爲主龍膽爲使治眼中疾必用之藥好古曰益肝 膽之氣而泄火時珍曰相火寄在肝膽有瀉無補故 龍膽之益肝膽之氣正以其能瀉肝膽之邪熱也但 大苦大寒過服恐傷胃中生發之氣反助火邪亦乆 服黄連反從火化之義别錄 乆服輕身之説恐不足信 附方 舊四 新六 傷寒發狂 草龍膽爲末入雞子清白蜜 化凉水服二錢 傷寒藴要 四 肢疼痛 山龍膽根細切用生薑自然汁浸一宿去其 性焙乾搗末水煎一錢七温服之此與龍膽 同類别種經霜不凋 蘇頌圖經本草 糓疸勞疸 糓疸因食而得勞疸 因勞而得用龍膽一 兩苦参三兩爲末牛膽汁和丸梧子大先食以麥飲 服五丸日三服不愈稍増勞疸加龍膽一兩巵子仁 三七枚以猪膽 和丸 刪繁方 一切盗汗 婦人小兒一切盗汗又治 傷寒後盗汗不止龍膽草 研末毎服一錢猪膽汁三兩㸃入 温酒少許調服 楊氏家藏方 小兒盗汗 身熱龍 膽草防 風各等分爲末毎服一錢米飲調下 亦可丸服及水煎服 嬰童百問 咽喉熱痛 龍膽 擂水 服之方 集簡 暑行目澀 生龍膽搗汁一合黄連浸汁 一匙和㸃之 危氏得效方 眼中 漏膿 龍膽草當歸等分爲末每 服二錢温水下 鴻飛集 蛔蟲攻心 刺痛吐清 水龍膽一 兩去頭剉水二盞煮一盞膈宿 勿食平旦頓服之 聖恵方 卒然尿血 不止龍膽 一虎口水 五升煮取二升半分爲 五服 姚僧坦集驗方 細辛 本經 上品 釋名小辛 本 經 少辛 頌曰華州真細辛根細而味極辛 故名之曰細辛時珍曰小辛少辛 皆此義也按山海經云浮戱之山多少 辛管子云五沃之土羣藥生少辛是矣 集解 别録曰細辛生華隂山谷二月八月采根隂乾 𢎞景曰今用東陽臨海者形叚乃好而辛烈不 及華隂高麗者用之去其頭節當之曰細辛如葵赤 黒一根一葉相連頌曰今處處有之皆不及華隂者 爲真其根細而極辛今人多以杜衡爲之杜衡根似 飯帚宻閙細長四五寸㣲黄白色江淮呼爲馬蹄香 不可誤用宗奭曰細辛葉如葵赤黒色非此則杜衡 也杜衡葉如馬蹄之下故俗名馬蹄香蘆根似白前 又似細辛按沈括夢溪筆談云細辛出華山極細而 直柔勒深紫色味極辛嚼之習習如椒而更甚於椒 本草云細辛水漬令直是以杜衡偽為之也東南所 用細辛皆杜衡也杜衡黄白色拳曲而脆乾則成團 又謂之馬蹄㐮漢間又有一種細辛極細而直色黄 白乃是鬼督郵亦非細辛也時珍曰博物志言杜衡 亂細辛自古已然矣沈氏所説甚詳大抵能亂細辛 者不止杜衡皆當以根苗色味細辨之葉似小葵柔 莖細根直而色紫味極辛者細辛也葉似馬蹄莖㣲 粗根曲而黄白色味亦辛者杜衡也一莖直上莖端 生葉如繖根似細辛㣲粗直而黄白色味辛㣲苦者 鬼督郵也似鬼督郵而色黒者及己也葉似小桑根 似細辛㣲粗長而黄色味辛而有臊氣者徐長卿也 葉似栁而根似細辛粗長黄白色而味苦者白㣲也 似白㣲而白直 味甘者白前也 根脩治 斆曰凡使細辛切去頭子以𤓰水浸 宿暴乾用湏揀去雙葉者服之害人 氣味辛温無毒 普曰神農黄帝雷公桐君小温岐伯 無毒李當之小寒權曰苦辛之才曰 曽青棗根爲之使得當歸芍藥白芷芎藭牡丹藁本 甘草共療婦人得决明鯉魚膽青羊肝共療目痛惡 黄茋狠毒山茱萸忌生菜 狸肉畏消石滑石反藜蘆 主治欬逆上氣頭痛腦動 百節拘攣風濕痺痛死肌乆服明目利九竅輕身長 年 本 經 温中下氣破痰利水道開胸中滯結除喉痺 鼻不聞香臭風癎癲疾下乳結汗不出血不行安五 臟益肝膽通精氣 别 録 添膽氣治嗽去皮風濕痒風眼 淚下除齒痛血閉婦人血瀝腰痛 甄 權 含之去口臭 𢎞 景 潤肝燥治督脉爲病脊强而厥 好 古 治口舌生瘡大便 燥結起目中倒睫 時 珍 發明 宗奭曰治頭靣風痛不可缺此元素曰細辛氣 温味大辛氣厚于味陽也升也入足厥隂少隂 血分爲手少隂引經之藥香味俱細故入少隂與獨 活相類以獨活爲使治少隂頭痛如神亦止諸陽頭 痛諸風通用之味辛而熱温少隂之經散水氣以去 内寒成無已曰水停心下不行則腎氣燥宜辛以潤 之細辛之辛以行水氣而潤燥杲曰膽氣不足細辛 補之又治邪氣自裏之表故仲景少隂證用麻黄附 子細辛湯時珍曰氣之厚者能發熱陽中之陽也辛 温能散故諸風寒風濕頭痛痰飲胸中滯氣驚癎者 宜用之口瘡喉痺䘌齒諸病用之者取其能散浮熱 亦火欝則發之之義也辛能泄肺故風寒欬嗽上氣 者宜用之辛能補肝故膽氣不足驚癎眼目諸病宜 用之辛能潤燥故通少隂及耳竅便濇者宜用之 承曰細辛非華隂者不得爲真若單用末不可過一 錢多則氣悶塞不通者死雖死無傷近年開平獄中 嘗治此不可不記非本 有毒但不識多寡耳 附方 舊二 新六 暗風卒倒 不省人事細辛末吹入 鼻中 危氏得效方 虚寒嘔 噦 飲食不下細辛去葉半兩丁香二 錢半爲末每服一錢柿蒂湯下 小兒客忤 口不 能言 細辛桂心末等分以少 許内口中 外臺秘要 小兒口瘡 細辛末醋調貼臍 上 衛生家寳方 口舌生瘡 細辛黄連等分爲末摻之漱涎甚效名 兼金散一方用細辛黄蘗 三因方 口 瘡䘌齒 腫痛細辛煮濃汁熱含 冷吐取瘥 聖惠方 鼻中息肉 細辛末時 時吹之 聖惠 方 諸般耳聾 細辛末溶黄蠟丸鼠屎大綿裹一丸 塞之一二次即愈湏戒怒氣名聰耳 丸騐龔氏 經 方 杜衡 别録 中品 釋名杜葵 綱 目 馬蹄香 唐 本 土鹵 爾 雅 土細辛 綱目恭曰杜 衡葉似葵形 似馬蹄故俗名馬蹄香頌曰爾雅杜又名土鹵然杜 若亦名杜衡或疑是杜若而郭璞注云似葵當是杜 衡 也 集解 别録曰杜衡生山谷三月三日采根熟洗暴乾 𢎞景曰根葉都似細辛惟氣小異爾處處有之 方藥少用惟道家服之令人身衣香恭曰生山之隂 水澤下濕地葉似槐形如馬蹄根似細辛白前等今 俗以及己代之謬矣及己獨莖莖端四葉葉間白花 殊無芳氣有毒服之令人吐惟療瘡疥不可亂杜衡 也頌曰今江淮間皆有之春初於宿根上生苖葉似 馬蹄下状高二三寸莖如麥蒿粗細每窠上有五七 葉或八九葉别無枝蔓又於莖葉間鏬内蘆頭上貼 地生紫花其花似見不見暗結實如豆大窠内有碎 子似天仙子苗葉俱青經霜即枯其根成空有似飯 帚宻閙細長四五寸粗於細辛㣲黄白色味辛江淮 俗呼爲馬蹄香謹按山海經云大帝之山有草焉状 如葵其臭如蘼蕪名曰杜衡可以走馬食之已癭郭 璞注云帶之可以走馬或曰馬得之而健走也宗奭 曰杜衡用根似細辛但根色白葉如馬蹄之下市人 往往以亂細辛将二物相對便見真僞况細辛惟出 華州者良杜衡色黄拳局而脆乾則作團詳細辛下 時珍曰按土宿本草云杜細辛葉圓如馬蹄紫背者 良江南荆湖川陜閩廣俱有之取自然汁可伏硫砒 制 汞 根氣味辛温無毒主治風寒欬逆作浴湯香人衣體 别 録 止氣奔喘促消痰飲破畱血項間癭瘤之疾 甄 權 下 氣殺蟲 時 珍 發明 時珍曰古方吐藥往往用杜衡者非杜衡也乃 及己也及己似細辛而有毒吐人昔人多以及 己當杜衡杜衡當細辛故爾錯誤也杜衡則無毒不 吐人功雖不及細辛而亦能散風寒下氣消痰行水 破血 也 附方 新 六 風寒頭痛 傷風傷寒頭痛發熱初覺者馬蹄 香爲末每服一錢熱酒調下少頃 飲熱茶一盌催之出汗即愈 名香汗散 王英杏林摘要 飲水停滯 大熱行極及 食熱餅後飲 冷水過多不消停滯在胸不利呼吸喘息者杜衡三 分𤓰蔕二分人參一分爲末湯服一錢日二服取吐 為度方 肘後 痰氣 喘 馬蹄香焙研毎服二三錢正發時 淡醋調下少頃吐出痰涎爲驗 普濟 方 噎食膈氣 馬蹄香四兩爲末好酒三升熬膏每 服二匙好酒調下日三服 孫氏集 效 方 吐血瘀聚 凡吐血後心中不悶者必止若煩躁悶 亂刺脹者尚有瘀血在胃宜吐之方同 飲水 停滯 喉閉腫痛 草藥金鎖匙即馬蹄草以根搗 井華水調下即效 救急方 附録木細辛 藏器曰味苦温有毒主腹内結聚癥瘕 大便不利推陳去惡破冷氣未可輕服 令人利下至困生終南山冬 月不凋苖如大㦸根似細辛 及己 别録 下品 釋名獐耳細辛 時珍曰及己名義未詳二月生苖先 開白花後方生葉三片状如獐耳根 如細辛故名 獐耳細辛 集解 恭曰及己生山谷隂虚軟地其草一莖莖頭因 葉隙着白花根似細辛而黑有毒今人以當杜 衡非也二月 采根日乾 根氣味苦平有毒 恭曰入口 使人吐血 主治諸惡瘡疥痂瘻蝕 及牛馬諸瘡 唐 本 頭瘡白秃風瘙皮膚蟲痒可煎汁浸 并傅之 大 明 殺蟲 時 珍 發明 𢎞景曰今人以合瘡疥膏甚驗時珍曰今人不 知及己往往以當杜衡却以杜衡當細辛故杜 衡諸方多是及己也 辯見細辛杜衡二條 附方 新 一 頭瘡白秃 獐耳細辛其味香辣爲末以 槿木煎油調搽 活幼全書 鬼督郵 唐本 草 釋名獨揺草 唐本時珍曰此草獨莖而葉攅其端無 風自動故曰鬼獨揺草後人訛爲鬼督 郵爾因其専主鬼病猶司鬼之督郵也古者𫝊舍有 督郵之官主之徐長卿赤箭皆治鬼病故並有鬼督 郵之名名 同而物異 集解 恭曰鬼督郵所在有之有必叢生苖惟一莖莖 端生葉若繖状根如牛膝而細黒今人以徐長 卿代之非也保昇曰莖似細箭簳高二尺以下葉生 莖端状如傘花生葉心黄白色根横生而無鬚二月 八月采根徐長卿赤箭並有鬼督郵之名而主治不 同宜審用之時珍曰鬼督郵與及己同類根苖皆相 似但以根如細辛而色黑者爲及己 根如細辛而色黄白者爲鬼督郵 根脩治 斆曰凡采得細剉用生甘 草水煮一伏時日乾用 氣味辛苦平無毒 時珍曰 有小毒 主治鬼疰卒忤中惡心腹 邪氣百精毒温瘧疫疾强腰脚益膂力 唐 本 發明 時珍曰按東晋深師方治上氣欬嗽邪嗽鱢嗽 冷嗽四滿丸用鬼督郵同蜈蚣芫花躑躅諸毒 藥爲丸則其有毒可知矣非毒藥不能 治鬼疰邪惡之病唐本云無毒葢不然 徐長卿 本經 上品 校正 今據吳氏本草 併入石下長卿 釋名鬼督郵 本 經 别仙蹤 蘇頌時珍曰徐長卿人名也 常以此藥治邪病人遂以名 之名醫别録於有名未用復出石下長卿條云一名 徐長卿陶𢎞景注云此是誤爾方家無用亦不復識 今攷二條功療相似按吳普本草云徐長卿一名石 下長卿其爲一物甚明但石間生者爲良前人欠審 故爾差舛𢎞景曰鬼督郵之名甚多今俗用徐長卿 者其根正如細辛小短扁扁爾氣亦相似今狗脊散 用鬼督郵者取其强悍宜腰脚 故知是徐長卿而非鬼箭赤箭 集解 别録曰徐長卿生㤗山山谷及隴西三月采又 曰石下長卿生隴西山谷池澤三月采恭曰所 在川澤有之葉似栁兩葉相當有光澤根如細辛㣲 粗長黄色而有臊氣今俗以代鬼督郵非也鬼督郵 自有本條保昇曰生下濕川澤之間苖似小桑兩葉 相對三月苖青七月八月着子似蘿藦子而小九月 苖黄十月凋八月采根日乾頌曰今淄齊淮泗間皆 有之三月四月采謂之别仙蹤時珍曰鬼督郵及己 之亂杜衡其功不同苗亦不同也徐長卿之亂鬼督 郵其苗不同其功同也杜衡之亂細辛則根苖功用 皆彷彿乃彌近而 大亂也不可不審 根脩治 斆曰凡采得粗杵拌少蜜令遍 以瓷器盛蒸三伏時日乾用 氣味辛温無毒 别録曰石下長卿鹹平有毒普曰徐 長卿一名石下長卿神農雷公辛時 珍曰治鬼之藥多 有毒當從别録 主治鬼物百精蠱毒疫疾邪惡氣 温瘧乆服强悍輕身 本 經 益氣延年又曰石下長卿主 鬼疰精物邪惡氣殺百精蠱毒老魅注易亡走啼哭 悲傷恍惚 别 録 發明 時珍曰枹朴子言上古辟瘟疫有 徐長卿散良效今人不知用此 附方 新 二 小便關格 徐長卿湯治氣壅關格不通小便 淋結臍下妨悶徐長卿炙半兩茅 根三分木通冬葵子一兩滑石二兩㯽榔一分瞿麥 穗半兩毎服五錢水煎入朴消一錢温服日二服 聖恵 方 注車注船 凡人登車船煩悶頭痛欲吐者宜用 徐長卿石長生車前子車下李根皮 各等分搗碎以方囊繫半合于 衣𢃄及頭上則免此患肘後方 白㣲 本經 中品 釋名薇草 别 録 白幕 别 録 春草 本 經 葞 音 尾 骨美 時珍曰㣲細 也其根細而 白也按爾雅葞春草也㣲葞音相近則白㣲 又葞音之轉也别録以葞爲莽草之名誤矣 集解 别録曰白㣲生平原川谷三月三日采根隂乾 𢎞景曰近道處處有之頌曰今陜西諸郡及舒 滁潤遼州亦有之莖葉俱靑頗類桞葉六七月開紅 花八月結實其根黄白色類牛膝而短小今人八月 采 之 根脩治 斆曰凡采得以糯米泔汁浸一宿取出去髭 於槐砧上細剉蒸之從申至巳晒乾用時珍 曰後人惟 以酒洗用 氣味苦鹹平無毒 别録曰大寒之才曰惡黄茋大黄 大㦸乾薑大棗乾漆山茱萸 主治暴中風身熱肢滿忽忽不知人狂惑邪氣寒熱 酸疼温瘧洗洗發作有時 本 經 療傷中淋露下水氣利 隂氣益精乆服利人 别 録 治驚邪風狂痓病百邪鬼魅 𢎞 景 風温灼熱多眠及熱淋遺尿金瘡出血 時 珍 發明 好古曰古方多用治婦人以本草有療傷中淋 露之故也時珍曰白㣲古人多用後世罕能知 之按張仲景治婦人産中虚煩嘔逆安中益氣竹皮 丸方中用白㣲同桂枝一分竹皮石膏三分甘草七 分棗肉爲大丸毎以飲化一丸服云有熟者倍白㣲 則白㣲性寒乃陽明經藥也徐之才藥對言白㣲惡 大棗而此方又以棗肉爲丸葢恐諸藥寒凉傷脾胃 爾朱肱活人書治風温發汗後身猶灼熱自汗身重 多眠鼻息必鼾語言難出者萎㽔湯中亦用 之孫真人千金方有詔書發汗白㣲散焉 附方 新 五 肺實鼻塞 不知香臭白㣲貝母欵冬花一兩 百部二兩爲末每服一錢米飲下 濟普 方 婦人遺尿 不拘胎前産後白㣲芍藥各一兩爲 末酒服方寸匕日三服 千金方 血淋熱淋 方同 上 婦人血厥 人平居無疾苦忽如死人 身不動揺目閉口噤或㣲 知人眩冐移時方寤此名血厥亦名欝冐出汗過多 血少陽氣獨上氣塞不行故身如死氣過血還隂陽 復通故移時方寤婦人尤多此證宜服白微湯用白 微當歸各一兩人參半兩甘草一錢半毎服五錢水 二盞煎一盞温 服 本事方 金瘡血出 白㣲爲末貼之 儒門事親 白前 别録 中品 釋名石藍 唐 本 嗽藥 同上時珍曰 名義未詳 集解 𢎞景曰白前出近道根似細辛而大色白不柔 易折氣嗽方多用之恭曰苖高尺許其葉似栁 或似芫花根長于細辛白色生州渚沙磧之上不生 近道俗名石藍又名嗽藥今用蔓生者味苦非真也 志曰根似白㣲牛膝軰二月八月采隂乾用嘉謨曰 似牛膝粗長堅直易㫁者白前也似牛膝短小柔軟 能彎者白㣲也近道俱有形 色類同以此别之不致差誤 根脩治 斆曰凡用以生甘草水浸一伏 時漉出去頭鬚子焙乾收用 氣味甘㣲温無毒 權曰辛恭 曰㣲寒 主治胸脇逆氣欬嗽上 氣呼吸欲絶 别 録 主一切氣肺氣煩悶賁豚腎氣 大 明 降 氣下痰 時 珍 發明 宗奭曰白前能保定肺氣治嗽多用以温藥相 佐使尤佳時珍曰白前色白而味㣲辛甘手太 隂藥也長於降氣肺氣壅實而有痰者宜之若虚而 長哽氣者不可用也張仲景治嗽而脉浮澤漆湯中 亦用之其方見金 匱要畧藥多不録 附方 舊二 新一 乆嗽唾血 白前桔梗桑白皮三兩炒甘草 一兩炙水六升煮一升分三服 忌猪肉菘 菜 外臺 乆欬上氣 體腫短氣脹滿晝夜倚壁不得 卧常作水雞聲者白前湯主之 白前二兩紫菀半夏各三兩大㦸七合以水一斗漬 一宿煮取三升分作數服禁食羊肉餳餹大佳 深 師 方 乆患㗇呷 欬嗽喉中作聲不得眠取白前焙搗 爲末每温酒服二錢 深師方 草犀 拾 遺 釋名 時珍曰其解毒之功 如犀角故曰草犀 集解 藏器曰草犀生衢婺洪饒間苗高二三尺獨莖 根如細辛生水中者名水犀珣曰廣州記云生 嶺南及海中獨莖對葉而 生如燈臺草根若細辛 根氣味辛平無毒主治解一切毒氣虎狼蟲虺所傷 溪毒野蠱惡刺等毒並宜燒研服之臨死者亦得活 李 珣 天行瘧瘴寒熱欬嗽痰壅飛尸喉痺瘡腫小兒寒 熱丹毒中惡注忤痢血等病煮汁服之嶺南及睦婺 間中毒者以此及千金藤並解之 藏 器 釵子股 海 藥 校正 併入拾遺 金釵股 釋名金釵股 時珍曰石斛名金釵 花此草状似之故名 集解 藏器曰金釵股生嶺南及南海山谷根如細辛 毎莖三四十根珣曰忠州萬州者亦佳草莖功 力相似縁嶺南多毒家家貯之時珍曰按嶺表録云 廣中多蠱毒彼人以草藥金釵股治之十救八七其 状如石斛也又忍冬藤解毒 亦號金釵股與此同名云 根氣味苦平無毒主治解毒癰疽神驗以水煎服 李 珣 解諸藥毒煮汁服亦生研更烈必大吐下如無毒亦 吐去熱痰瘧瘴天行蠱毒喉痺 藏 器 吉利草 綱 目 集解 時珍曰按嵇含南方草木状云此草生交廣莖 如金釵股形類石斛根類芍藥吳黄武中江夏 李俁徙合浦遇毒其奴吉利偶得此草與服遂解而 吉利即遁去俁以此濟人不知其數也又高凉郡産 良耀草葉如麻黄花白似牛李秋結子如卜栗煨食 解毒功亞于吉利草始因梁耀得之因以爲名轉梁 爲良 耳 根氣味苦平無毒主治解蠱毒極驗 時 珍 百兩金 宋圖 經 集解 頌曰百兩金生戊州雲安軍苖高二三尺有幹 如木葉似荔枝初生背面俱青結花實後背紫 面青凌冬不凋初秋開花青碧色結實大如豆生青 熟赤采根入藥槌去心河中府出者根如蔓菁赤色 莖細青色四月開碎黄花似星宿 花五月采根長及一寸晒乾用 根氣味苦平無毒主治壅熱咽喉腫痛合一寸嚥津 又治風涎 蘇 頌 硃砂根 綱 目 集解 時珍曰硃砂根生深山中今惟太和山人采之 苗高尺許葉似冬靑葉背甚赤夏月長茂根大 如筯赤色此與 百兩金彷彿 根氣味苦凉無毒主治咽喉腫痺磨水或醋嚥之甚 良 時 珍 辟虺雷 唐本 草 釋名辟蛇雷 綱目時珍曰此物辟蛇 虺有威故以雷名之 集解 恭曰辟虺雷状如粗塊蒼术節出有眼時珍曰 今川中峩眉鶴鳴諸山皆有之根状如蒼术大 者若拳彼人以充方 物苗状當俟訪問 根氣味苦大寒無毒主治解百毒消痰袪大熱頭痛 辟瘟疫 唐 本 治咽喉痛痺解蛇虺毒 時 珍 錦地羅 綱 目 集解 時珍曰錦地羅出廣西慶逺山巖間鎮安歸順 栁州皆有之根似萆薢及栝樓根状彼人頗重 之以充 方物 根氣味微苦平無毒主治山嵐瘴毒瘡毒并中諸毒 以根研生酒服一錢七即解 時 珍 紫金牛 宋圖 經 集解 頌曰生福州葉如茶葉上緑下紫結實圓紅色 如丹朱根㣲紫色八月采根去心暴乾頗似巴 㦸 氣味辛平無毒主治時疾膈氣去風痰 蘇 頌 解毒破血 時 珍 拳參 宋圖 經 集解 頌曰生淄州田野葉如羊蹄根 似海鰕黒色土人五月采之 氣味 缺 主治爲末淋渫腫氣 蘇 頌 鐵線草 宋圖 經 集解 頌曰生饒州三月采根隂乾時珍曰 今俗呼萹蓄爲鐡線草葢同名耳 氣味㣲苦平無毒主治療風消腫毒有效 蘇 頌 附方 新 一 男女諸風 産後風尤妙鐵線草根五錢五加 皮一兩防風二錢爲末以烏骨雞 一斤重者水内淹死去毛腸砍作肉生入藥刴勻下 麻油些少炒黄色隨人量入酒煮熟先以排風藤煎 濃湯沐浴頭身乃飲酒食雞發出粘汗即愈如 不沐浴必發出風丹乃愈 滑伯仁櫻寕心要 金絲草 綱 目 集解 時珍曰金絲草出慶陽 山谷苖状當俟訪問 氣味苦寒無毒主治吐血欬血衂血下血血崩瘴氣 解諸藥毒療癰疽丁腫惡瘡凉血散熱 時 珍 附方 新 三 婦人血崩 金絲草海柏枝砂仁花椒蠶退紙 舊錦灰等分爲末煮酒空心服陳 光述傳方 談埜翁 癰疽丁腫 一切惡瘡金絲草忍冬藤五葉 藤天蕎麥等分煎湯温洗黒色 者加醋去又鐵篐散用金絲草灰二兩醋拌晒乾貝 母五兩 心白芷二兩爲末以凉水調貼瘡上香油 亦可或加 龍骨少許 天蛇頭毒 落蘇即金絲草金銀花藤五葉 紫葛天蕎麥等分切碎用絶好 醋濃煎先熏後 洗 救急方 本草綱目卷十三
欽定四庫全書 本草綱目卷十四目録 草之三 芳草類五十六種 當歸 本 經 芎藭 本 經 蘼蕪 本 經 蛇牀 本 經 藁本 本經附 徐黄 蜘蛛香 綱 目 白芷香 本 經 芍藥 本 經 牡丹 本經附 鼠姑 木香 本 經 甘松香 開 寳 山柰 綱 目 㢘薑 拾 遺 杜若 本 經 山薑 藥 性 髙良薑 别錄即 紅豆䓻 豆蔲 别錄果 即草 白豆蔲 開 寳 縮砂蔤 開 寳 益智子 開 寳 蓽茇 開 寳 蒟醬 唐 本 肉豆蔲 唐 本 補骨脂 開寳即 破故紙 薑黄 唐 本 鬱金 唐 本 蓬莪荗 開 寳 荆三稜 開 寳 莎根香附子 别 錄 瑞香 綱 目 茉莉 綱目附 素馨 鬱金香 開 寳 茅香 開 寳 白茅香 拾 遺 排草香 綱 目 迷迭香 拾 遺 䔾車香 拾 遺 艾納香 開 寳 兠納香 海 藥 線香 綱 目 藿香 嘉 祐 薰草零陵香 别 錄 蘭草 本 經 澤蘭 本 經 馬蘭 日 華 香薷 别 錄 石香葇 開 寳 爵牀 本 經 赤車使者 唐 本 假蘇荆芥 本 經 薄荷 唐 本 積雪草 本 經 蘇 哵 錄 荏 别錄蘇 即白 水蘇 本經蘇 即雞 薺薴 拾遺附石 薺薴 右附方舊八十一新三百七十一 本草綱目卷十四目錄
欽定四庫全書 本草綱目卷十四 明 李時珍 撰 草之三 芳草類五 十六種 當歸 本經 中品 釋名乾歸 本 經 山蘄 爾 雅 白蘄 爾 雅 文無 綱目頌曰按爾雅 薜山蘄又云薜白 蘄薜音百蘄即古芹字郭璞註云當歸也似芹而粗 大許慎說文云生山中者名薜一名山蘄然則當歸 芹類也在平地者名芹生山中粗大者名當歸也宗 奭曰今川蜀皆以畦種尤肥好多脂不以平地山中 為等差也時珍曰當歸本非芹類特以花葉似芹故 得芹名古人娶妻為嗣續也當歸調血為女人要藥 有思夫之意故有當歸之名正與唐詩胡麻好種無 人種正是歸時又不歸之㫖相同崔豹古今注云古 人相贈以芍藥相招以文無文無一名當歸芍藥一 名將離故也承曰當歸治妊婦産後惡血上衝倉卒 取效氣血昬亂者服之即定能使氣血 各有所歸恐當歸之名必因此出也 集解 别錄曰當歸生隴西川谷二月八月采根隂乾 𢎞景曰今隴西四陽黑水當歸多肉少枝氣香 名馬尾當歸西川北部當歸多根枝而細厯陽所出 者色白而氣味薄不相似呼為草當歸缺少時亦用 之恭曰今出當州宕州翼州松州以宕州者最勝有 二種一種似大葉芎藭者名馬尾當歸今人多用一 種似細葉芎藭者名蠶頭當歸即陶稱厯陽者不堪 用莖葉並卑下於芎藭頌曰今川蜀陜西諸郡及江 寧府滁州皆有之以蜀中者為勝春生苗綠葉有三 瓣七八月開花似蒔蘿淺紫色根黑黄色以肉厚而 不枯者為勝時珍曰今陜蜀秦州汶州諸處人多栽 蒔為貨以秦歸頭圎尾多色紫氣香肥潤者名馬尾 歸最勝他處頭大尾粗色白堅枯者為鑱頭歸止宜 入發散藥爾韓 言川産者力剛而善攻秦産者力 柔而善 補是矣 根修治 斆曰凡用去蘆頭以酒浸一宿入藥止血破 血頭尾效各不同若要破血即使頭一節硬 實處若要止痛止血即用尾若一併用服食無效不 如不使惟單使妙也元素曰頭止血尾破血身和血 全用即一破一止也先以水洗淨土治上酒浸治外 酒洗過或火乾日乾入藥杲曰頭止血而上行身養 血而中守梢破血而下流全活血而不走時珍曰雷 張二氏所說頭尾功效各異凡物之根身半已上氣 脈上行法乎天身半已下氣脈下行法乎地人身法 象天地則治上當用頭治中當用身治下當用尾通 治則全用乃一定之理也當以張氏之 說為優凡晒乾乗熱紙封甕收之不蛀 氣味苦温無毒 别錄曰辛大温普曰神農黄帝桐君 扁鵲甘無毒岐伯雷公辛無毒李當 之小温杲曰甘辛温無毒氣厚味薄可升可降陽中 微隂入手少隂足太隂厥隂經血分之才曰惡䕡茹 濕麫畏菖蒲海藻 牡蒙生薑制雄黄 主治欬逆上氣温瘧寒熱汎汎在皮膚中婦人漏下 絶子諸惡瘡瘍金瘡煑汁飲之 本 經 温中止痛除客血 内塞中風痓汗不出濕痺中惡客氣虚冷補五臟生 肉 别 錄 止嘔逆虚勞寒熱下痢腹痛齒痛女人瀝血 腰痛崩中補諸不足 甄 權 治一切風一切氣補一切勞 破惡血養新血及癥癖膓胃冷 大 明 治頭痛心腹諸痛 潤膓胃筋骨皮膚治癰疽排膿止痛和血補血 時 珍 主 痿癖嗜卧足下熱而痛衝脈為痛氣逆裏急帶脈為 病腹痛腰溶溶如坐水中 好 古 發明 權曰患人虚冷者加而用之承曰世俗多謂惟 能治血而金匱外臺千金諸方皆為人補不足 决取立效之藥古方用治婦人産後惡血上衝取效 無急於此凡氣血昬亂者服之即定可以補虚備産 後要藥也宗奭曰藥性論補女子諸不足一說盡當 歸之用矣成無已曰脈者血之府諸血皆屬心凡通 脈者必先補心益血故張仲景治手足厥寒脉細欲 絶者用當歸之苦温以助心血元素曰其用有三一 心經本藥二和血三治諸病夜甚凡血受病必湏用 之血壅而不流則痛當歸之甘温能和血辛温能散 内寒苦温能助心散寒使氣血各有所歸好古曰入 手少隂以其心生血也入足太隂以其皮裹血也入 足厥隂以其肝藏血也頭能破血身能養血尾能行 血全用同人參黄茋則補氣而生血同牽牛大黄則 行氣而破血從桂附茱茰則熱從大黄芒消則寒佐 使分定用者當知酒蒸治頭痛諸痛皆屬火故以血 藥主之璣曰治頭痛酒煑服凊取其浮而上也治心 痛酒調末服取其濁而半沈半浮也治小便出血用 酒煎服取其沈入下極也自有髙低之分如此王每 藏言當歸血藥如何治胸中欬逆上氣按當歸其味 辛散乃血中氣藥也况欬逆上氣有隂虛陽無所附 者故用血藥補隂則血和而氣降矣韓 曰當歸主 血分之病川産力剛可攻秦産力柔宜補凡用本病 宜酒制有痰以薑制導血歸源之理血虚以人參石 脂為佐血熱以生地黄條芩為佐不絶生化之源血 積配以大黄要之血藥不容舎當歸故古方四物湯 以為君芍藥為臣地 黄為佐芎藭為使也 附方 舊八新 一十九 血虚發熱 當歸補血湯治肌熱燥熱困 渇引飲目赤面紅晝夜不息 其脈洪大而虚重按全無力此血虛之候也得於饑 困勞役證象白虎但目不長實為異耳若誤服白虎 湯即死宜此主之當歸身酒洗二錢綿黄茋宻炙一 兩作一服水二鍾煎一鍾空心温服日再服 東垣 蘭室 秘藏 失血眩運 凡傷胎去血産後去血崩中去血金 瘡去血㧞牙去血一切去血過多心 煩眩運悶絶不省人事當歸二兩芎藭一兩毎用 五錢水七分酒三分煎七分熱服日再婦人良方 衂 血不止 當歸焙研末毎服一 錢米飲調下聖濟錄 小便出血 當歸四兩剉 酒三升煑取 一升頓 服肘後 頭痛欲裂 當歸二兩酒一升煑取六合 飲之日再服 外臺秘要方 内虚 目暗 補氣養血用當歸生晒六兩附子火炮一兩為 末煉蜜丸梧子大毎服三十丸温酒下名六一 丸総聖 濟 錄 心下痛刺 當歸為末酒服方 寸匕 必效方 手臂疼痛 當歸 三兩 切酒浸三日温飲之飲盡别以三 兩再浸以瘥為度 事林廣記 温瘧不止 當歸一 兩水煎 飲日一服 聖濟総錄 久痢不止 當歸二兩吳茱茰一兩同炒香 去茰不用為末蜜丸梧子大每 服三十丸米飲下名 勝金丸 普濟方 大便不通 當歸白芷等分為末 每服二錢米湯下 聖濟 總錄 婦人百病 諸虚不足者當歸四兩地黄二兩為 末蜜丸梧子大毎食前米飲下十五 丸法大醫 支 存方 月經逆行 從口鼻出先以京墨磨汁服止 之次用當歸尾紅花各三錢水 一鍾半煎八分温服 其經即通 簡便方 室女經閉 當歸尾沒藥各一錢 為末紅花浸酒面北 飲之一日一 服 普濟方 婦人血氣 臍下氣脹月經不利血氣上 攻欲嘔不得睡當歸四錢乾 漆燒存性二錢為末煉蜜丸梧子 大每服十五丸温酒下 永類方 墮胎下血 不止當 歸焙一 兩葱白一握每服五錢酒一盞 半煎八分温服 聖濟總錄 妊娠胎動 神妙佛手 散治婦人 妊娠傷動或子死腹中血下疼痛口噤欲死服此探 之不損則痛止已損便立下此乃徐玉神驗方也當 歸二兩芎藭一兩為粗末每服三錢水一盞煎令沸 沸欲乾投酒一盞再煎一沸温服或灌之如人行五 里再服不過三五服便 效 張文仲備急方 産難胎死 横生倒生用當歸 三兩芎藭一兩為 末先以大黒豆炒焦入流水一盞童便一盞 煎至一盞分為二服未效再服 婦人良方 倒産子 死 不出當歸末酒服方 寸匕 子母秘錄 産後血脹 腹痛引脇當歸二 錢乾薑炮五分為 末每服三錢水一盞煎八分入 鹽酢少許熱服 婦人良方 産後腹痛 如絞當歸 末五錢白 蜜一合水一盞煎一盞分為 二服未效再服 婦人良方 産後自汗 壯熱氣短腰 脚痛不可轉 當歸三錢黄茋白芍藥酒炒各二錢生薑 五片水一盞半煎七分温服 和劑局方 産後中風 不省人事口吐涎沫手足瘛瘲當歸荆芥穗等分為 末每服二錢水一盞酒少許童尿少許煎七分灌之 下咽即有生意 神效 聖惠方 小兒胎寒 好啼晝夜不止因此成癎 當歸末一小豆大以乳汁 灌之日夜三四 度 肘後方 小兒臍濕 不早治成臍風或腫赤或 出水用當歸末傅之一方 入麝香少許一方用胡粉等分試之最驗 若愈後因尿入復作再傅即愈 聖惠方 湯火傷瘡 焮赤潰爛用此生肌拔熱止痛當歸黄蠟各一兩麻 油四兩以油煎當歸焦黄去滓納蠟攪成膏出火毒 攤貼之方 和劑局 白黄色枯 舌縮恍惚若語亂者死當歸白 术二兩水煎入生苄汁蜜和服 六三十 黄方 芎藭 音穹窮品 本經上 釋名胡藭 别 錄 川芎 綱 目 香果 别 錄 山鞠窮 綱目時珍曰芎 本作 名義未 詳或云人頭穹窿窮髙天之象也此藥上行專治頭 腦諸疾故有芎藭之名以胡戎者為佳故曰胡藭古 人因其根節狀如馬御謂之馬銜芎藭後世因其狀 如雀腦謂之雀腦芎其出關中者呼為京芎亦曰西 芎出蜀中者為川芎出天台者為台芎出江南者為 撫芎皆因地而名也左傳楚人謂蕭人曰有麥麴乎 有山鞠窮乎河魚腹疾奈何二物皆禦濕故以諭之 丹溪朱氏治六鬱越鞠丸中用越桃鞠窮故以命名 金光明經謂 之闍莫迦 集解 别錄曰芎藭葉名蘼蕪生武功川谷斜谷西嶺 三月四月采根暴乾普曰芎藭或生胡無桃山 隂或泰山葉細香青黒文赤如藁本冬夏叢生五月 花赤七月實黑附端兩葉三月采根有節如馬衘𢎞 景曰武功斜谷西嶺俱近長安今出厯陽䖏處亦有 人家多種之葉似蛇狀而香節大莖細狀如馬銜謂 之馬銜芎藭蜀中亦有而細恭曰今出秦州其厯陽 出者不復用其人間種者形塊大重實多脂山中采 者瘦細味苦辛以九月十月采之為佳若三月四月 虚惡非時也頌曰關陜川蜀江東山中多有之而以 川蜀者為勝四五月生葉似水芹胡荽蛇牀軰作叢 而莖細其葉倍香江東蜀人采葉作飲七八月開碎 白花如蛇牀子花根堅瘦黄黒色關中出者形塊重 實作雀腦狀者為雀腦芎最有力時珍曰蜀地少寒 人多栽蒔深秋莖葉亦不萎也清明後宿根生苗分 其枝横埋之則節節生根八月根下始結芎藭乃可 掘取蒸暴貨之救荒本草云葉似芹而微細窄有了 又文似白芷葉亦細又似胡荽葉而微壯一種似蛇 牀葉而亦粗嫩葉可 食宗奭曰凡用以川中大塊 裏色白不油嚼之微辛甘者佳他種不入藥止可為 末煎湯沐 浴而已 根氣味辛温無毒 普曰神農黄帝岐伯雷公辛無毒 扁鵲酸無毒李當之生温熟寒元 素曰性温味辛若氣厚味薄浮而升陽也少陽本經 引經藥入手足厥隂氣分之才曰白芷為之使畏黄 連伏雌黄得細辛療金瘡 止痛得牡蠣療頭風吐逆 主治中風入腦頭痛寒痺 筋攣緩急金瘡婦人血閉無子 本 經 除腦中冷動面上 遊風去来目淚出多涕唾忽忽如醉諸寒冷氣心腹 堅痛中惡卒急腫痛脇風痛温中内寒 别 録 腰脚軟弱 半身不遂胞衣不下 甄 權 一切風一切氣一切勞損一 切血補五勞壯筋骨調衆脈破癥結宿血養新血吐 血鼻血溺血腦癰發背瘰 癭贅痔瘻瘡疥長肉排 膿消瘀血 大 明 捜肝氣補肝血潤肝燥補風虚 好 古 燥濕 止瀉痢行氣開鬱 時 珍 蜜和大丸夜服治風痰殊效 蘇 頌 齒根出血含之多瘥 𢎞 景 發明 宗奭曰今人用此最多頭面風不可缺也然須 以他藥佐之元素曰川芎上行頭目下行血海 故清神及四物湯皆用之能散肝經之風治少陽厥 隂經頭痛及血虚頭痛之聖藥也其用有四為少陽 引經一也諸經頭痛二也助清陽之氣三也去濕氣 在頭四也杲曰頭痛必用川芎如不愈加各引經藥 太陽羗活陽明白芷少陽柴胡太隂蒼术厥隂吳茱 茰少隂細辛是也震亨曰鬱在中焦須撫芎開提其 氣以升之氣升則鬱自降故撫芎総解諸鬱直達三 焦為通隂陽氣血之使時珍曰芎藭血中氣藥也肝 苦急以辛補之故血虚者宜之辛以散之故氣鬱者 宜之左𫝊言麥麴鞠藭禦濕治河魚腹疾予治濕瀉 每加二味其應如響也血痢已通而痛不止者乃隂 虧氣鬱藥中加芎為佐氣行血調其病立止此皆醫 學妙㫖圎機之士始可語之宗奭曰沈栝筆談云一 族子舊服芎藭醫鄭叔見之云芎藭不可久服多令 人暴死後族子果無疾而卒又朝士張子通之妻病 腦風服芎藭甚久一日暴亡皆目見者此皆单服既 久則走散真氣若使他藥佐使又不久服中病便已 則焉能至此哉虞摶曰骨蒸多汗及氣弱之人不可 久服其性辛散令真氣走洩而隂愈虚也時珍曰五 味入胃各歸其本臟久服則増氣偏勝必有偏絶故 有暴夭之患若藥具五味備四氣君臣佐使配合得 宜豈有此害哉如芎藭肝經藥也若單服既久則辛 喜歸肺肺氣偏勝金来賊木肝必受邪久 則偏絶豈不夭亡故醫者貴在格物也 附方 舊七新 一十二 生犀丸 宋真宗賜髙相國去痰清目進 飲食生犀丸用川芎十兩𦂳小 者粟米泔浸二日換切片子日乾為末分作兩料每 料入腦麝各一分生犀半兩重湯煑蜜和丸小彈子 大茶酒嚼下一丸痰加硃砂半兩膈痰加牛黄一分 水飛鐵粉一分頭目昬加細辛一分口眼喎斜加炮 天南星一分 御藥院方 氣虚頭痛 真川芎藭為末臘茶調服二 錢甚㨗曽有婦人産後頭痛 一服即愈 集簡方 氣厥頭痛 婦人氣盛頭痛及産後頭痛川 芎藭天台烏藥等分為末每服 二錢葱茶調下煎御藥 院方加白术水 服 風熱頭痛 川芎藭一錢茶葉 二錢水一鍾煎五 分食前熱服 簡便方 頭風化痰 川芎洗切晒乾為末煉蜜丸 如小彈子大不拘時嚼一丸 茶清下方 經驗後 偏頭風痛 京芎細剉浸酒日 飲之 斗門方 風熱上衝 頭 目 運眩或胸中不利川芎槐子各一兩為末每服三錢 用茶清調下胸中不利以水煎服 張潔古保命集 首風旋運 及偏正頭疼多汗惡風胸膈痰飲川芎藭 一斤天麻四兩為末煉蜜丸如彈子大每 嚼一丸茶清下 劉河間宣明方 失血眩運 方見當 歸下 一切心痛 大芎一 箇為末 燒酒服之一箇住一年兩 箇住二年 孫氏集效方 經閉驗胎 經水三箇月不 行驗胎法川芎 生為末空心煎艾湯服一匙腹内微 動者是有胎不動者非也 靈苑方 損動胎氣 因跌 撲舉 重損胎不安或子死腹中者芎藭為末酒 服方寸匕須㬰一二服即出 千金方 崩中下血 晝夜不止千金方用芎藭一兩清酒一大盞煎取 五分徐徐進之 聖惠加生地黄汁二合同煎 酒 癖脇脹 時復嘔吐腹有水聲川芎藭三稜炮各一 兩為末每服二錢葱白湯下 聖濟總錄 小 兒腦熱 好閉目或太陽痛或目赤腫川芎藭薄荷朴 消各二錢為末以少許吹鼻中 全幼心鑑 齒敗口臭 水煑芎藭含 之 廣濟方 牙齒疼痛 大川芎藭一箇入 舊糟内藏一月取 焙入細辛同研末 揩牙 本事方 諸瘡腫痛 撫芎煆研入輕粉麻 油調塗 普濟方 産 後乳懸 婦人産後兩乳忽長細小如膓垂過小肚痛 不可忍危亡須㬰名曰乳懸將芎藭當歸各 一斤以半斤剉散於瓦石器内用水濃煎不拘多少 頻服仍以一斤半剉塊於病人桌下燒烟令將口鼻 吸烟用盡未愈再作一料仍以 麻 子一粒貼其頂心 夏子益竒疾方 蘼蕪 本經 上品 釋名薇蕪 别 錄 蘄茞 爾 雅 江蘺 别錄頌曰蘄茞古芹芷字 也時珍曰蘼蕪一作蘪蕪 其莖葉蘼弱而繁蕪故以名之當歸名蘄白芷名蘺 其葉似當歸其香似白芷故有蘄茞江蘺之名王逸 云蘺草生江中故曰 江蘺是也餘見下 集解 别錄曰芎藭葉名蘼蕪又曰蘼蕪一名江蘺芎 藭苗也生雍州川澤及寃句四月五月采葉暴 乾𢎞景曰今出厯陽處處人家多種之葉似蛇牀而 香騷人借以為譬方藥稀用恭曰此有二種一種似 芹葉一種似蛇牀香氣相似用亦不殊時珍曰别錄 言蘼蕪一名江蘺芎藭苗也而司馬相如子虚賊稱 芎藭菖蒲江蘺蘼蕪上林賦云被以江蘺揉以蘼蕪 似非一物何耶盖嫩苗未結根時則為蘼蕪既結根 後乃為芎藭大葉似芹者為江蘺細葉似蛇牀者為 蘼蕪如此分别自明白矣淮南子云亂人者若芎藭 之與藁本蛇牀之與蘼蕪亦指細葉者言也廣志云 蘼蕪香草可藏衣中管子云五沃之土生蘼蕪郭璞 賛云蘼蕪香草亂之蛇牀不損其真自裂 以芳又海中苔髪亦名江離與此同名耳 氣味辛温無毒主治欬逆定驚氣辟邪惡除蠱毒鬼 疰去三蟲久服通神 本 經 主身中老風頭中久風風眩 别 錄 作飲止泄瀉 蘇 頌 花主治入面脂用 時 珍 蛇牀 本經 上品 釋名蛇粟 本 經 蛇米 本 經 虺牀 爾 雅 馬牀 廣 雅 墻蘼 别錄又名 思益繩毒 棗棘時珍曰蛇虺喜卧于下食其子故有蛇虺蛇 粟諸名其葉似蘼蕪故曰墻蘼爾雅云旴虺牀也 集解 别錄曰蛇牀生臨淄川谷及田野五月采實隂 乾𢎞景曰田野墟落甚多花葉正似蘼蕪保昇 曰葉似小葉芎藭花白子如黍粒黄白色生下濕地 所在皆有以揚州㐮州者為良頌曰三月生苗髙三 二尺葉青碎作叢似蒿枝每枝上有花頭百餘結同 一窠似馬芹類四五月乃開白色又似繖狀子黄褐 色如黍米至輕虚時珍曰其花如碎米攅簇其子兩 片合成似蒔蘿子而細亦有細稜凡花實似蛇牀者 當歸芎藭水芹藁 本胡蘿蔔是也 子修治 斆曰凡使須用濃藍汁并百部草根自然汁 同浸一伏時漉出日乾却用生地黄汁相拌 蒸之從巳至亥取出日乾用大明曰凡服食即挼去 皮殻取仁微炒殺毒即不辣也作湯洗浴則生用之 氣味苦平無毒 别錄曰辛甘無毒權曰有小毒之 才曰惡牡丹貝母巴豆伏硫黄 主 治男子隂痿濕癢婦人隂中腫痛除痺氣利關節癲 癎惡瘡久服輕身好顔色 本 經 温中下氣令婦人子臟 熱男子隂强久服令人有子 别 錄 治男子女人虚濕痺 毒風 痛去男子腰痛浴男子隂去風冷大益陽事 甄 權 暖丈夫陽氣女人隂氣治腰胯酸疼四肢頑痺縮 小便去隂汗濕癬齒痛赤白帶下小兒驚癎撲損瘀 血煎湯浴大風身癢 大 明 發明 斆曰此藥令人陽氣盛數號曰鬼考也時珍曰 蛇牀乃右腎命門少陽三焦氣分之藥神農列 之上品不獨補助男子而又有益婦人世人 捨此而求補藥於逺域豈非賤目貴耳乎 附方 舊三新 十一 陽事不起 蛇牀子五味子兎絲子等分 為末蜜丸梧子大每服三十 丸温酒下日三 服 千金方 赤白帶下 月水不来用蛇牀子枯白 礬等分為末醋麫糊丸彈 子大胭脂為衣綿裹納入隂戸如 熱極再換日一次 儒門事親方 子宮寒冷 温中坐 藥蛇牀 子散取蛇牀子仁為末入白粉少許和勻如 棗大綿裹納之自然温也 金匱王函方 婦人隂 癢 蛇牀子一兩白礬二錢 煎湯頻洗 集簡方 産後隂脫 絹盛蛇牀子蒸 熱熨之又法蛇 牀子五兩烏梅十四箇煎 水日洗五六次 千金方 婦人隂痛 方同 上 男子隂腫 脹痛蛇牀子末雞子 黄調傅之 永類方 大膓脫肛 蛇牀子甘草各一兩 為末每服一錢白湯 下日三服并以蛇牀 末傅之 經驗方 痔瘡腫痛 不可忍蛇牀子煎 湯熏洗 簡便方 小 兒癬瘡 蛇牀子杵末和猪 脂塗之 千金方 小兒甜瘡 頭目耳邊連引 流水極痒久久 不愈者蛇牀子一兩輕粉三錢 為細末油調搽之 普濟方 耳内濕瘡 蛇牀子黄 連各一錢 輕粉一字為末吹 之 全幼心鑑 風蟲牙痛 千金用蛇牀子燭燼同 研塗之 集簡方用蛇 牀子煎湯乗熱 潄數次立止 冬月喉痺 腫痛不可下藥者蛇牀子 燒烟於瓶中口含瓶嘴吸 烟其痰自出 聖惠方 藁本 本經 中品 釋名藁茇 綱 目 鬼卿 本 經 鬼新 本 經 微莖 别錄恭曰根上苗 下似禾藁故名藁 本本根也時珍曰古人香料用 之呼為藁本香山海經名藁茇 集解 别錄曰藁本生崇山山谷正月二月采根暴乾 三十日成𢎞景曰俗中皆用芎藭根鬚其形氣 乃相類而桐君藥錄說芎藭苗似藁本論說花實皆 不同所生處又異今東山别有藁本形氣甚相似惟 長大耳恭曰藁本莖葉根味與芎藭小别今出宿州 者佳頌曰今西川河東州郡及兖州杭州皆有之葉 似白芷香又似芎藭但芎藭似水芹而大藁本葉細 爾五月有白花七八月結子根紫色時珍曰江南深 山中皆有之根似芎藭而 輕虚味麻不堪作飲也 根氣味辛温無毒 别錄曰微寒權曰微温元素曰氣 温味苦大辛無毒氣厚味薄升也 陽也足太陽本經藥之 才曰惡䕡茹畏青葙子 主治婦人疝瘕隂中寒腫痛 腹中急除風頭痛長肌膚恱顔色 本 經 辟霧露潤澤療 風邪軃曵金瘡可作沐藥面脂 别 錄 治一百六十種惡 風鬼疰流入腰痛冷能化小便通血去頭風䵟皰 甄 權 治皮膚疵皯酒齄粉刺癎疾 大 明 治太陽頭痛巔頂痛 大寒犯腦痛連齒頰 元 素 頭面身體皮膚風濕 李 杲 督脈 為病脊强而厥 好 古 治癰疽排膿内塞 時 珍 發明 元素曰藁本乃太陽經風藥其氣雄壯寒氣鬱 於本經頭痛必用之藥顛頂痛非此不能除與 木香同用治霧露之清邪中於上焦與白芷同作面 脂既治風又治濕亦各從其類也時珍曰邵氏聞見 錄云夏英公病泄太醫以虚治不效霍翁曰風客 于胃也飲以藁本湯而止盖藁本能去風濕故耳 附方 新 三 大實心痛 已用利藥用此徹其毒藁本半兩 蒼术一兩作二服水二鍾煎一鍾 温服要活 法機 乾洗頭屑 藁本白芷等分為末夜擦旦 梳垢自去也 便民圗纂 小 兒疥癬 藁本煎湯浴之并以 浣衣 保幼大全 實主治風邪流入四肢 别 錄 附錄徐黄 别錄有名未用曰味辛平無毒主心腹積 瘕莖主惡瘡生澤中大莖細葉香如藁本 蜘蛛香 綱 目 集解 時珍曰蜘蛛香出蜀西茂州松潘山中草根也 黒色有粗鬚狀如蜘蛛及藁本芎藭氣味芳香 彼人亦重之或 云貓喜食之 根氣味辛温無毒主治辟瘟疫中惡邪精鬼氣尸疰 時 珍 白芷 本經 上品 釋名白茞 音止又 昌海切 芳香 本 經 澤芬 别 錄 苻蘺 别 錄 䖀 許驕 切 莞 音 官 葉名蒿麻 音 力 葯 音約時珍曰徐鍇云初生根幹為 芷則白芷之義取乎此也王安石 字說云茞香可以養鼻又可養體故茞字從 音 怡養也許慎說文云晉謂之囂齊謂之茞楚謂之蘺 又謂之葯生於下澤芬芳與蘭同德故騷人以蘭茞 為詠而本草有芳香澤芬之名古人謂之香白芷云 集解 别錄曰白芷生河東川谷下澤二月八月采根 暴乾𢎞景曰今處處有之東間甚多葉可合香 頌曰所在有之吳地尤多根長尺餘粗細不等白色 枝幹去地五寸以上春生葉相對婆娑紫色濶三指 許花白微黄入伏後結子立秋後苗枯二月八月采 暴以黄澤者為佳斆曰凡采勿用四條一處生者名 䘮公藤又勿 用馬蘭根 根修治 斆曰采得刮去土皮細剉以黄精片等分同 蒸一伏時㬠乾去黄精用時珍曰今人采根 洗刮寸截以石灰拌勻晒收為 其易蛀并欲色白也入藥微焙 氣味辛温無毒 元素曰氣温味苦大辛氣味俱輕陽 也手陽明引經本藥同升麻則通行 手足陽明經亦入手太隂經之才曰 當歸為之使惡旋復花制雄黄硫黄 主治女人漏下 赤白血閉隂腫寒熱頭風侵目淚出長肌膚潤澤顔 色可作面脂 本 經 療風邪久渇吐嘔兩脇滿頭眩目癢 可作膏藥 别 錄 治目赤弩肉去面皯疵瘢補胎漏滑落 破宿血補新血乳癰發背瘰 膓風痔瘻瘡痍疥癬 止痛排膿 大 明 能蝕膿止心腹血刺痛女人瀝血腰痛 血崩 甄 權 解利手陽明頭痛中風寒熱及肺經風熱頭 面皮膚風痺燥癢 元 素 治鼻淵鼻衂齒痛眉稜骨痛大 膓風袐小便去血婦人血風眩運飜胃吐食解砒毒 蛇傷刀箭金瘡 時 珍 發明 杲曰白芷療風通用其氣芳香能通九竅表汗 不可缺也劉完素曰治正陽明頭痛熱厥頭痛 加而用之好古曰同辛夷細辛用治鼻病入内托散 用長肌肉則入陽明可知矣時珍曰白芷色白味辛 行手陽明庚金性温氣厚行足陽明戊土芳香上達 入手太隂肺經肺者庚之弟戊之子也故所主之病 不離三經如頭目眉齒諸病三經之風熱也如漏帶 癰疽諸病三經之濕熱也風熱者辛以散之濕熱者 温以除之為陽明主藥故又能治血病胎病而排膿 生肌止痛按王璆百一選方云王定國病風頭痛至 都梁求明醫楊介治之連進三丸即時病失懇求其 方則用香白芷一味洗晒為末煉蜜丸彈子大每嚼 一丸以茶清或荆芥湯化下遂命名都梁丸其藥治 頭風眩運女人胎前産後傷風頭痛血風頭痛皆效 戴原禮要訣亦云頭痛挾熱項生磊塊者服之甚宜 又 仙神隱書言種白芷能辟蛇則夷堅志所載治 蝮蛇傷之方亦制以所畏也而本草不曽言及宗奭 曰藥性論言白芷能蝕膿今人用治帶下膓有敗膿 淋露不已腥穢殊甚遂致臍腹冷痛皆由敗膿血所 致須此排膿白芷一兩單葉紅蜀葵根二兩白芍藥 白枯礬各半兩為末以蠟化丸梧子大每空心及飲 前米飲下十丸或十五丸俟膿盡乃以他藥補之 附方 舊一新 三十三 一切傷寒 神白散又名聖僧散治時行 一切傷寒不問隂陽輕重老 少男女孕婦皆可服之用白芷一兩生甘草半兩薑 三片葱白三寸棗一枚豉五十粒水二碗煎服取汗 不汗再服病至十餘日未得汗者皆可服之此藥可 卜人之好惡也如煎得黒色或誤打翻即難愈如煎 得黄色無不愈者煎時要至誠 忌婦人雞犬見 衛生家寳方 一切風邪 方同 上 風寒 流涕 香白芷一兩荆芥穗一錢為末 蠟茶㸃服二錢 百一選方 小兒流涕 是風 寒也 白芷末葱白擣丸小豆大每茶下二十丸仍以白芷 末薑汁調塗太陽穴乃食熱葱粥取汗 聖惠方 小兒身熱 白芷煑湯浴之取汗 避風 子母秘録 頭面諸風 香白芷切 以蘿蔔汁 浸透日乾為末每服二錢白 湯下或以㗜鼻 直指方 偏正頭風 百藥不治一 服便可天下 第一方也香白芷炒二兩五錢川芎炒甘草炒川烏 頭半生半熟各一兩為末每服一錢細茶薄荷湯調 下試談埜 翁 效方 頭風眩運 都梁丸見 發明下 眉稜骨痛 屬風熱與 痰白芷片 芩酒炒等分為末每服二 錢茶清調下 丹溪纂要 風熱牙痛 香白芷一錢硃 砂五分為末蜜 丸芡子大頻用擦牙此乃濠州一村婦以醫人者廬 州郭醫云絶勝他藥也或以白芷呉茱茰等分浸水 潄涎要醫 林集 一切眼疾 白芷雄黄為末煉蜜丸龍眼大 硃砂為衣毎服二丸食後茶下 日二服名還睛 丸 普濟方 口齒氣臭 百一選方用香白芷七錢 為末食後井水服一錢 濟生方用白芷川芎等分 為末蜜丸芡子大日噙之 盜汗不止 太平白芷二兩 辰砂半兩為末 毎服二錢温酒下屢 驗 朱氏集驗方 血風反胃 香白芷一兩切片瓦 炒黄為末用猪血七 片沸湯沧七次蘸末食 之日一次 婦人良方 脚氣腫痛 白芷芥子等分為 末薑汁和塗之效 醫方 摘要 婦人白帶 白芷四兩以石灰半斤淹三宿去灰 切片炒研末酒服二錢日三服 醫 學集 成 婦人難産 白芷五錢水煎 服之唐瑶經驗 胎前産後 烏金散治 胎前産後 虚損月經不調崩漏及横生逆産用白芷百草霜等 分為末以沸湯入童子小便同醋調服二錢丹溪加 滑石以芎歸湯 調之 普濟方 大便風祕 香白芷炒為末每服二錢 米飲入蜜少許連進二服 十便 良方 小便氣淋 結澀不通白芷醋浸焙乾二兩為末 煎木通甘草酒調下一錢連進二服 濟普 方 鼻衂不止 就以所出血調白芷末 塗山根立止 簡便方 小便出血 白 芷 當歸等分為末米飲 每服二錢 經驗方 腸風下血 香白芷為末每服二 錢米飲下神效 余 居士選 竒方 痔漏出血 方同上并煎湯 熏洗 直指方 痔瘡腫痛 先以皂 角煙熏 之後以鵞膽汁調白芷末 塗之即消 醫方摘要 腫毒熱痛 醋調白芷末傅 之 衛生易簡 方 乳癰初起 白芷貝母各二錢為末温 酒服之 秘傳外科方 疔瘡初起 白 芷 一錢生薑一兩擂酒一盞温服取 汗即散此陳指揮方也 袖珍方 癰疽赤腫 白芷大 黄等分 為末米飲服二 錢 經驗方 小兒丹瘤 遊走入腹必死初發急以 截風散截之白芷寒水石 為末生葱汁調 塗 全幼心鑑 刀箭傷瘡 香白芷嚼爛塗 之 集簡方 解砒石毒 白芷末井水服二 錢 事林廣記 諸骨哽咽 白芷半夏等分為末水 服一錢即嘔出 普濟 方 毒蛇傷螫 臨川有人被蝮傷即昬死一臂如股少 頃遍身皮脹黄黒色一道人以新汲水 調香白芷末一斤灌之覺臍中搰搰然黄水自口出 腥穢逆人良久消縮如故云以麥門冬湯調尤妙仍 以末搽之又經山寺僧為蛇傷一脚潰爛百藥不愈 一遊僧以新水數洗淨腐敗見白筋挹乾以白芷末 入膽礬麝香少許摻之惡水涌出日 日如此一月平復 洪邁夷堅志 葉主治作浴湯去尸蟲 别 錄 浴丹毒癮疹風瘙 時 珍 附方 新 一 小兒身熱 白芷苗苦參等分煎漿水入 鹽少許洗之 衛生総微論 芍藥 芍音杓又音勺 本經中品 釋名將離 綱 目 梨食 别 錄 白术 别 錄 餘容 别 錄 鋋 别 錄 白者名金 芍藥 圗 經 赤者名木芍藥 時珍曰芍藥猶綽約也婥約 美好貌此草花容婥約故以 為名羅願爾雅翼言制食之毒莫良于勺故得藥名 亦通鄭風詩云伊其相謔贈之以芍藥韓詩外傳云 勺藥離草也董子云勺藥一名將離故將别贈之俗 呼其花之千葉者為小牡丹赤者為木芍藥與牡丹 同名 也 集解 别錄曰芍藥生中岳川谷及邱陵二月八月采 根暴乾𢎞景曰今出白山蔣山茅山最好白而 長尺許餘處亦有而多赤赤者小利志曰此有赤白 兩種其花亦有赤白二色頌曰今處處有之淮南者 勝春生紅芽作叢莖上三枝五葉似牡丹而狹長髙 一二尺夏初開花有紅白紫數種結子似牡丹子而 小秋時采根崔豹古今注云芍藥有二種有草芍藥 木芍藥木者花大而色深俗呼為牡丹非矣安期生 服鍊法芍藥有金芍藥色白多脂木芍藥色紫瘦多 脉承曰本經芍藥生邱陵今世多用人家種植者乃 欲其花葉肥大必加糞壤毎嵗八九月取根分削因 利以為藥今淮南真陽尤多根雖肥大而香味不佳 入藥少效時珍曰昔人言洛陽牡丹楊州芍藥甲天 下今藥中所用亦多取楊州者十月生芽至春乃長 三月開花其品凡三十餘種有千葉单葉樓子之異 入藥宜單葉之根氣味全厚根之赤白隨花之色也 根修治 斆曰凡采得竹刀刮去皮并頭上剉細以蜜 水拌蒸從巳至末晒乾用時珍曰今人多生 用惟避中寒者以酒炒 入女人血藥以醋炒耳 氣味苦平無毒 别錄曰酸微寒有小毒普曰神農苦 桐君甘無毒岐伯鹹雷公酸李當之 小寒元素曰性寒味酸氣厚味薄升而微降陽中隂 也杲曰白芍藥酸平有小毒可升可降隂也好古曰 味酸而苦氣薄味厚隂也降也為手足太隂行經藥 入肝脾血分之才曰須丸為之使惡石斛芒消畏消 石鼈甲小薊反藜蘆禹鍚曰别本須丸作雷丸時珍 同白术補脾同芎藭瀉肝同人參補氣同當歸補血 以酒炒補隂同甘草止腹痛同黄連止 瀉痢同防風發痘疹同薑棗温經散濕 主治邪氣腹痛除血痺破堅積寒熱疝瘕止痛利小 便益氣 本 經 通順血脈緩中散惡血逐賊血去木氣利 膀胱大小膓消癰腫時行寒熱中惡腹痛腰痛 别 錄 治 臟腑擁氣强五臟補腎氣治時疾骨熱婦人血閉不 通能蝕膿 甄 權 女人一切病胎前産後諸疾治風補勞 退熱除煩益氣驚狂頭痛目赤明目膓風瀉血痔瘻 發背瘡疥 大 明 瀉肝安脾肺收胃氣止瀉利固腠理和 血脈收隂氣歛逆氣 元 素 理中氣治脾虚中滿心下痞 脇下痛善噫肺急脹逆喘欬太陽鼽衂目濇肝血不 足陽維病苦寒熱帶脈病苦腹痛滿腰溶溶如坐水 中 好 古 止下痢腹痛後重 時 珍 發明 恭曰赤者利小便下氣白者止痛散血大明曰 赤者補氣白者補血𢎞景曰赤者小利俗方以 止痛不減當歸白者道家亦服食之及煑石用成無 已曰白補而赤瀉白收而赤散酸以收之甘以緩之 故酸甘相合用補隂血通氣而除肺燥又云芍藥之 酸歛津液而益營血收隂氣而泄邪熱元素曰白補 赤散瀉肝補脾胃酒浸行經上中部腹痛與薑同用 温經散濕通塞利腹中痛胃氣不通白芍入脾經補 中焦乃下利必用之藥盖瀉利皆太隂病故不可缺 此得炙甘草為佐治腹中痛夏月少加黄芩惡寒加 桂此仲景神方也其用凡六安脾經一也治腹痛二 也收胃氣三也止瀉痢四也和血脉五也固腠理六 也宗奭曰芍藥須用單葉紅花者為佳然氣虚寒人 禁之古人云減芍藥以避中寒誠不可忽震亨曰芍 藥瀉脾火性味酸寒冬月必以酒炒凡腹痛多是血 脈凝濇亦必酒炒用然止能治血虚腹痛餘並不治 為其酸寒收歛無温散之功也下痢腹痛必炒用後 重者不炒産後不可用者以其酸寒伐生發之氣也 必不得已亦酒炒用之時珍曰白芍藥益脾能於土 中瀉木赤芍藥散邪能行血中之滯日華子言赤補 氣白治血欠審矣産後肝血已虚不可更瀉故禁之 酸寒之藥多矣何獨避芍藥耶以此頌曰張仲景治 傷寒多用芍藥以其主寒熱利小便故也杲曰或言 古人以酸濇為收本經何以言利小便曰芍藥能益 隂滋濕而停津液故小便自行非因通利也曰又言 緩中何也曰損其肝者緩其中即調血也故四物湯 用芍藥大抵酸濇者為收斂停濕之劑故主手足太 隂經收斂之體又能治血海而入于九地之下後至 厥隂經白者色在西方故 補赤者色在南方故瀉 附方 舊六新 一十 服食法 頌曰安期生服鍊芍藥法云芍 藥有二種救病用金芍藥色白 多脂肉其木芍藥色紫瘦多脈若取審看勿令差錯 凡采得淨洗去皮以東流水煑百沸隂乾停三日又 於木甑内蒸之上覆以淨黄土一日夜熟出隂乾擣 末以麥飲或酒服三錢七日三服滿三百可以登嶺 絶穀不饑 圗經本草 腹中虚痛 白芍藥三錢炙甘草一錢夏月 加黄芩五分惡寒加肉桂一錢 冬月大寒再加桂一錢水二盞 煎一半温服 潔古用藥法象 風毒骨痛 在髓中芍 藥二分虎 骨一兩炙為末夹絹袋盛酒三升漬 五日每服三合日三服 經驗方 脚氣腫痛 白芍 藥六 兩甘草一兩為末白 湯㸃服 事林廣記 消渇引飲 白芍藥甘草等分為 末每用一錢水煎服 日三服鄂渚辛祐之患此九年服藥止而復作蘇朴 授此方服之七日頓愈古人處方殆不可曉不可以 平易而忽之也 陳日華經驗方 小便五淋 赤芍藥一兩梹榔一箇麫 褁煨為末每服一錢水一 盞煎七分空心 服 博濟方 衂血不止 赤芍藥為末水服一 錢七 事林廣記 衂血 咯血 白芍藥一兩犀角末二錢半為末新 水服一錢七血止為限 古今錄驗 崩中下血 小腹痛甚者芍藥一兩炒黄色柏葉六兩微炒每服 二兩水一升煎六合入酒五合再煎七合空心分為 兩服亦可為末酒 服二錢 聖惠方 經水不止 白芍藥香附子熟艾葉 各一錢半水煎服之 熊氏 補遺 血崩帶下 赤芍藥香附子等分為末每服二錢 鹽一捻水一盞煎七分温服日二服 十服見效名如 神散 良方 赤白帶下 年深月久不瘥者取白芍 藥三兩并乾薑半兩剉熬 令黄搗末空心水飲服二錢七日再服廣濟方 只用芍藥炒黒研末酒服之 貞元廣利方 金瘡 血出 白芍藥一兩熬黄為末酒或米飲服二錢漸 加之仍以末傅瘡上即止良驗 廣利方 痘 瘡脹痛 白芍藥為末酒服 半錢七 痘疹方 木舌腫滿 塞口殺人紅芍 藥甘草煎水熱 潄総聖 濟 録 魚骨哽咽 白芍藥嚼細嚥 汁 事林廣記 牡丹 本經 中品 釋名鼠姑 本 經 鹿韭 本 經 百兩金 唐 本 木芍藥 綱 目 花王 時珍 曰牡 丹以色丹者為上雖結子而根上生苗故謂之牡丹 唐人謂之木芍藥以其花似芍藥而宿幹似木也羣 花品中以牡丹第一芍藥第二故世謂牡丹為花王 芍藥為花相歐陽修花譜所載凡三十餘種其名或 以地或以人或以色 或以異詳見本書 集解 别錄曰牡丹生巴郡山谷及漢中二月八月采 根隂乾𢎞景曰今東間亦有色赤者為好恭曰 生漢中劍南苗似羊桃夏生白花秋實圎緑冬實赤 色凌冬不凋根似芍藥肉白皮丹土人謂之百兩金 長安謂之吳牡丹者是真也今俗用者異於此别有 臊氣也頌曰今出合州者佳和州宣州者並良白者 補赤者利大明曰此便是牡丹花根也巴蜀喻合州 者上海鹽者次之頌曰今丹延青越滁和州山中皆 有但花有黄紫紅白數色此當是山牡丹其莖梗枯 燥黑白色二月於梗上生苗葉三月開花其花葉與 人家所種者相似但花瓣止五六葉爾五月結子黒 色如鷄頭子大根黄白色可長五七寸大如筆管近 世人多貴重欲其花之詭異皆秋冬移接培以壤土 至春盛開其狀百變故其根性殊失本真藥中不可 用此絶無力也宗奭曰牡丹花亦有緋者深碧色者 惟山中單葉花紅者根皮入藥為佳市人或以枝梗 皮充之尤謬時珍曰牡丹惟取紅白单瓣者入藥其 千葉異品皆人巧所致氣味不純不可用花譜載丹 州延州以西及褒斜道中最多與荆棘無異土人取 以為薪其根入藥尤妙凡栽花者根下着白歛末辟 蟲穴中㸃硫黄殺蠧以烏賊骨鍼 其樹必枯此物性亦不可不知也 根皮修治 斆曰凡采得根日乾以銅刀劈破去骨剉 如大豆許用酒細拌蒸從巳至未日乾用 氣味辛寒無毒 别錄曰苦微寒普曰神農岐伯辛雷 公桐君苦無毒桐君苦有毒好古曰 氣寒味苦辛隂中微陽入手厥隂足少隂經之 才畏貝母大黄兎絲子大明曰忌蒜胡荽伏砒 主治 寒熱中風瘛瘲驚癎邪氣除癥堅瘀血留舎膓胃安 五臟療癰瘡 本 經 除時氣頭痛客熱五勞勞氣頭腰痛 風噤癩疾 别 錄 久服輕身益壽 吳 普 治冷氣散諸痛女子 經脈不通血瀝腰痛 甄 權 通關腠血脉排膿消撲損瘀 血續筋骨除風痺治胎下胞産後一切冷熱血氣 大 明 治神志不足無汗之骨蒸衂血吐血 元 素 和血生血涼 血治血中伏火除煩熱 時 珍 發明 元素曰牡丹乃天地之精為羣花之首葉為陽 發生也花為隂成實也丹者赤色火也故能瀉 隂胞中之火四物湯加之治婦人骨蒸又曰牡丹皮 入手厥隂足少隂故治無汗之骨蒸地骨皮入足少 隂手少陽故治有汗之骨蒸神不足者手少隂志不 足者足少隂故仲景腎氣丸用之治神志不足也又 能治膓胃積血及吐血衂血必用之藥故犀角地黄 湯用之杲曰心虚膓胃積熱心火熾甚心氣不足者 以牡丹皮為君時珍曰牡丹皮治手足少隂厥隂四 經血分伏火盖伏火即隂火也隂火即相火也古方 惟以此治相火故仲景腎氣丸用之後人乃專以黄 蘖治相火不知牡丹之功更勝也此乃千載秘奥人 所不知今為拈出赤花者利白 花者補人亦罕悟宜分别之 附方 舊三 新三 疝偏墜 氣脹不能動者牡丹皮防風等 分為末酒服二錢甚效 千金 方 婦人惡血 攻聚上面多怒牡丹皮半兩乾漆燒烟 盡半兩水二鍾煎一鍾服 諸證辨疑 傷損瘀血 牡丹皮二兩䖟蟲二十一枚熬過同搗末 每旦温酒服方寸匕血當化為水下 貞 元廣 利方 金瘡内漏 牡丹皮為末水服三指撮 立尿出血也 千金方 下部生瘡 已決洞者牡丹末湯服方 寸七日三服 肘後方 解中蠱毒 牡丹根擣末服 一錢七日三服 外臺 秘要 附錄鼠姑 别錄曰味苦平無毒主欬逆上氣寒熱鼠 廔惡瘡邪氣一名 生丹水𢎞景曰今人 不識而牡丹一名鼠姑鼠 婦亦名鼠姑末知孰是 木香 本經 上品 釋名蜜香 别 錄 青木香 𢎞 景 五木香 圗 經 南木香 綱目時珍 曰木香草 類也本名蜜香因其香氣如蜜也縁沉香中有蜜香 遂訛此為木香爾昔人謂之青木香後人因呼馬兠 鈴根為青木香乃呼此為南木香廣木香以别之今 人又呼一種薔微為木香愈亂真矣三洞珠囊云五 香者即青木香也一株五根一莖五枝一枝五葉葉 間五節故名五香燒之能上徹九天也古方治癰疽 有五香連翹湯内用青木香古樂府云氊毺 五 木香皆指此也頌曰修養書云正月一日取五木香 湯以浴令人至老鬚髮黒徐鍇注云道家謂青木香 亦云五木多以為浴是矣金光明經謂之矩琵佗香 集解 别録曰木香生永昌山谷𢎞景曰此即青木香 也永昌不復貢今皆從外國舶上来乃云出大 秦國今皆以合香不入藥用恭曰此有二種當以崑 崙来者為佳西湖来者不善葉似羊蹄而長大花如 菊花結實黄黒所在亦有之功用極多陶云不入藥 用非也權曰南州異物志云青木香出天竺是草根 狀如甘草也頌曰今惟廣州舶上来他無所出根窠 大類茄子葉似羊蹄而長大亦有如山藥而根大開 紫花者不拘時月采根芽為藥以其形如枯骨味苦 粘牙者為良江淮間亦有此種名土青木香不堪藥 用蜀本草言孟㫤苑中亦嘗種之云苗髙三四尺葉 長八九寸皺軟而有毛開黄花恐亦是土木香種也 斆曰其香是蘆蔓根條左盤旋采得二十九日方硬 如朽骨其有蘆頭丁盖子色青者是木香神也宗奭 曰常自岷州出塞得青木香持歸西洛葉如牛蒡但 狹長莖髙二三尺花黄一如金錢其根即香也生嚼 即辛香尤行氣承曰本香今皆從外國来陶說為是 蘇頌圗經所載廣州者乃是木類又載滁鬼海州者 乃是馬兠鈴根治療冷熱殊不相似皆誤圗耳時珍 曰木香南畨諸國皆有一統志云葉類絲瓜冬月取 根晒 乾 根修治 時珍曰凡入理氣藥只生用不 見火若實大膓宜麫煨熟用 氣味辛温無毒 元素曰氣熱味辛苦氣味俱厚沈而 降隂也杲曰苦甘辛微温降也隂也 好古曰辛苦熱味 厚於氣隂中陽也 主治邪氣辟毒疫温鬼强志主淋 露久服不夢寤魘寐 本 經 消毒殺鬼精物温瘧蠱毒氣 劣氣不足肌中偏寒引藥之精 别 錄 治心腹一切氣膀 胱冷痛嘔逆反胃霍亂泄瀉痢疾健脾消食安胎 大 明 九種心痛積年冷氣痃癖癥塊脹痛壅氣上衝煩悶 羸劣女人血氣刺心痛不可忍末酒服之 甄 權 散滯氣 調諸氣和胃氣泄肺氣 元 素 行肝經氣煨熟實大膓 震 亨 治衝脉為病逆氣裏急主脬滲小便袐 好 古 發明 𢎞景曰青木香大秦國人以療毒腫消惡氣有 驗今惟制蛀蟲丸用之常以煑汁沐浴大佳宗 奭曰木香專泄决胸腹間滯塞冷氣他則次之得橘 皮肉豆蔲生薑相佐使絶佳效尤速元素曰木香除 肺中滯氣若治中下二焦氣結滯及不轉運須用㯽 榔為使震亨曰調氣用木香其味辛氣能上升如氣 鬱不達者宜之若隂火衝上者則反助火邪當用黄 蘖知母而少以木香佐之好古曰本草云生氣劣氣 不足補也通壅氣導一切氣破也安胎健脾胃補也 除痃癖癥塊破也其不同如此潔古張氏但言調氣 不言補也機曰與補藥為佐則補與泄藥為君則泄 也時珍曰木香乃三焦氣分之藥能升降諸氣諸氣 膹鬱皆屬於肺故上焦氣滯用之者乃金鬱則泄之 也中氣不運皆屬於脾故中焦氣滯宜之者脾胃喜 芳香也大膓氣滯則後重膀胱氣不化則癃淋肝氣 鬱則為痛故下焦氣滯者宜之乃塞者通之也權曰 隋書言樊子盖為武威太守車駕入吐谷渾子盖以 彼多瘴氣獻青木香以禦霧露之邪頌曰續𫝊信方 著張仲景青木香丸主陽衰諸不足用崑崙青木香 六路訶子皮各二十兩擣篩糖和丸梧子大每空腹 酒下三十丸日再其效尤速鄭駙馬去沙糖用白蜜 加羚羊角十二兩用藥不類古方而云仲景不知何 從而 得也 附方 舊二新 一十九 中氣不省 閉目不語如中風狀南木香 為末冬𤓰子煎湯灌下三錢 痰盛者加竹瀝 薑汁 濟生方 氣脹懶食 即青木香丸見發明下熱 者牛乳下冷者酒下 聖 惠 方 心氣刺痛 青木香一兩皂角炙一兩為末糊丸梧 桐子大每湯服五十丸甚效 攝生方 一切走注 氣痛不和廣木香温水磨濃 汁入熱酒調服 簡便方 内釣腹痛 木 香 乳香沒藥各五分水煎 服之 阮氏小兒方 小膓疝氣 青木香四兩酒三 斤煑過每日飲三 次集孫天 仁 效方 氣滯腰痛 青木香乳香各二錢酒浸飯 上蒸均以酒調服 聖惠方 耳 卒聾閉 崑崙真青木香一兩切以苦酒浸一夜入胡 麻油一合微火煎三上三下以綿濾去滓日 滴三四次以愈為 度 外臺秘要 耳内作痛 木香末以葱黄染鵞脂 蘸末深納入耳中 聖 濟 錄 霍亂轉筋 腹痛木香末一錢木𤓰汁一 盞入熱酒調服 聖濟総錄 一切下痢 不拘丈夫婦人小兒木香一塊方圎一寸黄連半兩 二味用水半升同煎乾去黄連薄切木香焙乾為末 分作三服第一服橘皮湯下二服陳米飲下三服甘 草湯下此乃李景純所傳有一婦人久痢將死夢中 觀音授此方服之而 愈也 孫兆秘寳方 香連丸方 方見黄 連下 膓風下血 木 香 黄連等分為末入肥猪大膓内兩頭紥定煑極爛 去藥食膓或連藥搗為丸服 劉松石保壽堂方 小 便渾濁 如精狀木香沒藥當歸等分為末以刺棘心 自然汁和丸梧子大每食前鹽湯下三十丸 濟普 方 小兒隂腫 小兒陽明經風熱濕氣相搏隂莖無 故腫或痛縮宜寛此一經自愈廣木 香枳殻麩炒二錢半炙甘草 二錢水煎服 曾氏小兒方 小兒天行 壯熱頭痛本 香六分白檀 香三分為末清水和服仍温水 調塗𩕄頂上取瘥 聖惠方 天行發斑 赤黒色青 木香一兩 水二升煑一升 服 外臺秘方 一切癰疽 瘡癤疳瘻惡瘡下疰臁瘡 潰後外傷風寒惡汁臭敗 不歛並主之木香黄連㯽榔等分為 末油調頻塗之取效 和劑局方 惡蛇虺傷 青木 香不 拘多少煎水服效 不可述 袖珍方 腋臭隂濕 凡腋下隂下濕臭或作 瘡青木香以好醋浸夹 於腋下隂下為末 傅之 外臺秘要 牙齒疼痛 青木香末入麝香少許 揩牙鹽湯潄之 聖濟 錄 甘松香 宋開 寳 釋名苦彌哆 音扯時珍曰産於川西松州其味 甘故名金光明經謂之苦彌哆 集解 志曰廣志云甘松出姑臧涼州諸山細葉引蔓 叢生可合諸香及裛衣頌曰今黔蜀州郡及遼 州亦有之叢生山野葉細如茅草根 極繁宻八月采之作湯浴令人身香 根氣味甘温無毒 好古 曰平 主治惡氣卒心腹痛滿下氣 開 寶 黒皮䵟 風疳齒䘌野鷄痔得白芷附子良 藏 器 理 元氣去氣鬱 好 古 脚氣膝浮煎湯淋洗 時 珍 發明 時珍曰甘松芳香能開脾鬱少加入脾胃藥中 甚醒脾氣杜寳拾遺錄云壽禪師妙醫術作五 香飲更加别藥止渇兼補益最妙一沈香飲 二丁香飲三檀香飲四澤蘭飲五甘松飲也 附方 新 四 勞瘵熏法 甘松六兩𤣥參一斤為 末每日焚之 竒效方 風疳蟲牙 蝕肉至盡甘松膩粉各二錢半蘆薈半兩猪腎一對 切炙為末夜潄口後貼之有涎吐出 聖濟總錄 腎虚齒痛 甘松硫黄等分為末泡湯 潄之神效 經效濟世方 面䵟風瘡 香附 子甘 松各四兩黒牽牛半斤為 末日用洗面 婦人良方 山柰 綱 目 釋名山辣 綱 目 三柰 時珍曰山柰俗訛為三柰又訛為 三賴皆土音也或云本名山辣南 人舌音呼山為三呼辣如 賴故致謬誤其說甚通 集解 時珍曰山柰生廣中人家栽之根葉皆如生薑 作樟木香氣土人食其根如食薑切斷暴乾則 皮赤黄色肉白色古之所謂㢘薑恐其類也段成式 酉陽雜俎云柰祗出拂林國長三四尺根大如鴨卵 葉似蒜中心抽條甚長莖端有花六出紅白色花心 黄赤不結子其草冬生夏死取花壓油塗身去風氣 按此說頗似 山柰故附之 根氣味辛温無毒主治暖中辟瘴癘惡氣治心腹冷 氣痛寒濕霍亂風蟲牙痛入合諸香用 時 珍 附方 新 六 一切牙痛 三柰子一錢麫包煨熟入麝香二 字為末隨左右㗜一字入鼻内口 含温水潄去神效名海 上一字散 普濟方 風蟲牙痛 仁存方用山柰為 末鋪紙上捲作筒 燒燈吹滅乗熱和藥吹入鼻内痛即止椒攝生方用 肥皂一箇去穰入山柰甘松各三分花 食鹽不拘 多少填滿麫包煨紅 取研日用擦牙潄去 面上雀斑 三柰子鷹糞蜜佗僧 蓖麻子等分研勻以 乳汁調之夜 塗旦洗去 醒頭去屑 三柰甘松香零陵香一錢樟 腦二分滑石半兩為末夜擦 旦箆去 小雲錄 心腹冷痛 三柰丁香當歸甘草等分為末醋 糊丸梧子大每服三十丸酒下 集簡 方 㢘薑 拾 遺 釋名薑彚 綱 目 蔟葰 音族 綏 集解 𢎞景曰杜若苗似㢘薑藏器曰㢘薑似薑生嶺 南劍南人多食之時珍曰按異物志云生沙石 中似薑大如甕氣猛近於臭南人以為葢其法陳皮 以黒梅及鹽汁潰之乃成也又鄭樵云㢘薑似山薑 而根 大 氣味辛熱無毒主治胃中冷吐水不下食 藏 器 温中下 氣消食益智 時 珍 杜若 本經 上品 校正 併入圗經 外類山薑 釋名杜衡 本 經 杜蓮 别 錄 若芝 别 錄 楚衡 廣 雅 㺐子薑 㺐音𤓰 藥性論 山薑 别錄云一名白蓮一名白岑頌曰此草一名杜 衡而草部中品自有杜衡條即爾雅所謂土鹵 者也杜若即廣雅所謂楚衡者也其類自别古人多 相雜引用故九歌云采芳洲兮杜若離騷云雜杜衡 與芳芷王逸軰皆不分别但云香草故二 名相混古方或用今人罕使故少有識者 集解 别錄曰杜若生武陵川澤及寃句二月八月采 根曝乾𢎞景曰今處䖏有之葉似薑而有文理 根似髙良薑而細味辛香又絶似旋葍根殆欲相亂 葉小異爾楚辭云山中人兮芳杜若是矣恭曰今江 湖多有之生隂地苗似㢘薑根似髙良薑全少辛味 陶云似旋葍根者即真杜若也保昇曰苗似山薑花 黄子赤大如棘子中似豆蔲今出嶺南硤州者甚好 范子計然云杜衡杜若出南郡漢中大者大善頌曰 衛州一種山薑莖葉如薑開紫花不結子八月采根 入藥時珍曰杜若人無識者今楚地山中時有之山 人亦呼為良薑根似薑味亦辛甄權註豆蔲所謂㺐 子薑蘇頌圗經外類所謂山薑皆此物也或又以大 者為髙良薑細者為 杜若唐時峽州貢之 修治 斆曰凡使勿用鴨喋草根真相似只是味效不 同凡采得根以刀刮去黄赤皮細剉用三重絹 袋隂乾臨使以蜜 浸一夜漉出用 根氣味辛微温無毒 之才曰得辛夷細辛良惡柴胡 前胡蘇頌曰山薑辛平有小毒 主治胸脇下逆氣温中風入腦戸頭腫痛涕淚久服 益精明目輕身令人不忘 本 經 治眩倒目昏昏止痛除 口臭氣 别 錄 山薑去皮間風熱可作煠湯又主暴冷及 胃中逆冷霍亂腹痛 蘇 頌 發明 時珍曰杜若乃神農上品治足少隂 太陽諸證要藥而世不知用惜哉 山薑 藥 性 釋名美草 𢎞景曰東人呼為山薑南人呼為美草 時珍曰與杜若之山薑名同物異也 集解 權曰山薑根及苗並如薑而大作樟木臭南人 食之又有㺐子薑黄色而𦂳辛辣破血氣殊强 於此薑頌曰山薑出九真交趾今閩廣皆有之劉恂 嶺表錄異云莖葉皆薑也但根不堪食亦與豆䓻花 相似而微小爾花生葉間作穗如麥粒嫩紅色南人 取其末大開者謂之含胎花以鹽水淹藏入甜糟中 經冬如琥珀色辛香可愛用為膾無以加矣又以鹽 殺治暴乾者煎湯服之極除冷氣甚佳時珍曰山薑 生南方葉似薑花赤色甚辛子似草豆蔲根如杜若 及髙良薑今人以其子偽充草豆蔲然其氣甚猛烈 根氣味辛熱無毒主治腹中冷痛煑服甚效作丸散 服辟穀止饑 𢎞 景 去惡氣温中中惡霍亂心腹冷痛功 用如薑 甄 權 花及子氣味辛温無毒主治調中下氣破冷氣作痛 止霍亂消食殺酒毒 大 明 髙良薑 别錄 中品 校正 併入開寳本 草紅豆䓻 釋名蠻薑 綱 目 子名紅豆䓻 時珍曰陶隱居言此薑始 出髙良郡故得此名按髙 良即今髙州也漢為髙凉縣吳改為郡其山 髙而稍凉因以為名則髙良當作髙凉也 集解 時珍曰出髙良郡二月三月采根形氣與杜若 相似而葉如山薑恭曰出嶺南者形大虚軟生 江左者細𦂳亦不甚辛其實一也今人呼細者為杜 若大者為髙良薑亦非也頌曰今嶺南諸州及黔蜀 皆有之内郡雖有而不堪入藥春生莖葉如薑苗而 大髙一二尺許花紅紫色如山薑花珣曰紅豆䓻生 南海諸谷髙良薑子也其苗如蘆其葉如薑花作穗 嫩葉卷之而生微帶紅色嫩者入鹽纍纍作朶不散 落須以朱槿花染令色深善醒醉解酒毒無他要使 也時珍曰按范成大桂海志云紅豆䓻花叢生葉瘦 如碧蘆春末始發初開花抽一榦有大籜包之籜拆 花見一穗數十蕋淡紅鮮妍如桃杏花色蘂重則下 垂如葡萄又如火劑瓔珞及剪彩鸞枝之狀每 蘂有心兩瓣人比之連理也其子亦似草豆蔲 修治 時珍曰髙良薑紅豆蔲並宜炒過入藥亦 有以薑同吳茱茰東壁土炒過入藥用者 根氣味辛大温無毒 志曰辛苦大熱無毒張元素曰 辛熱純陽浮也入足太隂陽明 經 主治暴冷胃中冷逆霍亂腹痛 别 錄 下氣益聲好顔色 煑飲服之止痢 藏 器 治風破氣腹内久冷氣痛去風冷 痺弱 甄 權 轉筋瀉痢反胃解酒毒消宿食 大 明 含塊嚥津 治忽然惡心嘔清水逡廵即瘥若口臭者同草豆蔲 為末煎飲 蘇 頌 健脾胃寛噎膈破冷癖除瘴瘧 時 珍 發明 楊士瀛曰噫逆胃寒者髙良薑為要藥人參茯 苓佐之為其温胃解散胃中風邪也時珍曰孫 思邈千金方言心脾冷痛用髙良薑細剉微炒為漠 米飲服一錢立止太祖髙皇帝御製周顛仙碑文亦 載其有驗云又穢跡佛有治心口痛方云凡男女心 口一㸃痛者乃胃脘有滯或有蟲也多因怒及受寒 而起遂致終身俗言心氣痛者非也用髙良薑以酒 洗七次焙研香附子以醋洗七次焙研各記收之病 因寒得用薑末二錢附末一錢因怒得用附末二錢 薑末一錢寒怒兼有各一錢半以米飲加入生薑汁 一匙鹽一捻服之立止韓 飛霞醫通書亦稱其功云 附方 舊三 新八 霍亂吐利 火炙髙良薑令焦香每用五兩 以酒一升煑三四沸頓服亦治 腹痛中 惡外臺 霍亂腹痛 髙良薑一兩剉以水三大盞煎二 盞半去滓入粳米一合煑粥食之 便止方 聖惠 霍亂嘔甚 不止用髙良薑生剉二錢大棗一 枚水煎冷服立定名氷壺湯 普 濟 方 脚氣欲吐 蘇恭曰凡患脚氣人每旦飽食午後少 食日晚不食若饑可食豉粥若覺不消 欲致霍亂者即以髙良薑一兩水三升煑一升頓服 盡即消若卒無者以母薑一兩代之清酒煎服雖不 及髙良薑 亦甚效也 心脾冷痛 髙良薑丸用髙良薑四兩切片 分作四分一兩用陳廩米半合 炒黄去米一兩用陳壁土半兩炒黄去土一兩用巴 豆三十四箇炒黄去豆一兩用斑蝥三十四箇炒黄 去蝥吳茱茰一兩酒浸一夜同薑再炒為末以浸茱 酒打糊丸梧子大毎空心薑湯下五十丸 永類鈐 方用髙良薑三錢五靈脂六 錢為末每服三錢醋湯調下 養脾温胃 去冷消痰寛 胸下氣大治 心脾疼及一切物傷用髙良薑乾薑等分炮研漠麫 糊丸梧子大毎食後橘皮湯下十五丸妊婦勿服 和劑 局方 脾虚寒瘧 寒多熱少飲食不思用髙良薑麻油 炒乾薑炮各一兩為漠每服五錢用 猪膽汁調成膏子臨發時熱酒調服以膽汁和丸每 服四十丸酒下亦佳吳开内翰致和丁酉居全椒縣 歲瘧大作用此救人以百計張大亨病此甚欲致仕 亦服之愈大抵寒發於膽用猪膽引二薑入膽去寒 而燥脾胃一寒一熱隂陽相制所以作效也一方只 用二薑半生半炮各半兩穿山甲炮三錢為漠每服 二錢猪腎煑酒下 朱氏集驗方 妊婦瘧疾 先因傷寒變成者用髙 良薑三錢剉以豶豬膽 汁浸一夜東壁土炒黑去土以肥棗肉十五枚同焙 為漠每用三錢水一盞煎熱將發時服神效 永類 鈐 方 暴赤眼痛 以管吹良薑末入鼻取嚏或彈 出鼻血即散 談㘳翁試驗方 風牙痛 腫 髙良薑二寸全蠍焙一枚為末摻之吐涎以鹽湯 𠻳口此乃樂清丐者所傳鮑季明病此用之果效 王璆百 一選方 頭痛㗜鼻 髙良薑生研頻 㗜 普濟方 紅豆蔲 開 寳 氣味辛温無毒 權曰苦辛多食令人舌粗 不思飲食時珍曰辛熱陽 也浮也入手足太隂經生生編云最 能動火傷目致衂食料不宜用之 主治膓虚水瀉 心腹絞痛霍亂嘔吐酸水解酒毒 藏 器 冷氣腹痛消瘴 霧毒氣去宿食温腹膓吐瀉痢疾 甄 權 治噎膈反胃虚 瘧寒脹燥濕散寒 時 珍 發明 時珍曰紅豆蔲李東垣脾胃藥中常用之亦取 其辛熱芳香能醒脾温肺散寒燥濕消食之功 爾若脾肺素有伏 火者切不宜用 附方 新 一 風寒牙痛 紅豆蔲為末隨左右以少許㗜鼻 中并摻牙取涎或加麝香 衛生 家寳 方 豆蔲 别錄 上品 校正 自果部 移入此 釋名草豆蔲 開 寳 漏蔲 草物 志 草果 鄭樵通志宗奭曰豆 蔲草豆蔲也此是對 肉豆蔲而名若作果則味不和前人編入果部不知 有何義意花性熱淹至京師味微苦不甚美乾則色 淡紫為能消酒毒故為果爾時珍曰按揚雄方言云 凡物盛多白蔲豆蔲之名或取此義豆象形也南方 異物志作漏蔲盖南人字無正音也今雖不專為果 猶入茶食料用尚有草果之稱焉金光明經三十二 品香藥謂之 蘇乞迷羅細 集解 别錄曰豆蔲生南海恭曰苗似山薑花黄白色 苗根及子亦似杜若頌曰草豆蔲今嶺南皆有 之苗似蘆其葉似山薑杜若軰根似髙良薑二月開 花作穗房生於莖下嫩葉卷之而生初如芙蓉花微 紅穗頭深色其葉漸廣花漸出而色漸淡亦有黄白 色者南人多采花以當果尤貴其嫩者并穗入鹽同 淹治疊疊作朶不散又以木槿花同浸欲其色紅爾 其結實若龍眼子而銳皮無鱗甲皮中子如石榴瓣 夏月熟時采之暴乾根苗微作樟木香根莖子並辛 香珣曰豆蔲生交趾其根似益智皮殻小厚核如石 榴而辛香葉如芄蘭而小三月采其葉細破隂乾用 味近苦而有甘時珍曰草豆蔲草果雖是一物然微 有不同今建寧所産豆蔲大如龍眼而形微長其皮 黄白薄而稜峭其仁大如縮砂仁而辛香氣和滇廣 所産草果長大如訶子其皮黒厚而稜宻其子粗而 辛臭正如斑蝥之氣彼人皆用芼茶及作食料恒用 之物廣人取生草蔲入梅汁鹽漬令紅暴乾薦酒名 紅鹽草果其初結小者名鸚哥舌元朝飲膳皆以草 果為上供南人復用一種火楊梅偽充草豆蔲其形 园而粗氣味辛猛而不和人亦多用之或云即山薑 實也不 可不辨 修治 斆曰凡使須用蔕取向裏子及皮用茱茰同於 𨫼上緩炒待茱茰微黄黒即去茱茰取草豆蔲 皮及子杵用之時珍曰今人惟 以麫裹煻火煨熟去皮用之 仁氣味辛温濇無毒 好古曰大辛熱陽也浮 也入足太隂陽明經 主治温中心腹痛嘔吐去口臭氣 别 錄 下氣止霍亂一 切冷氣消酒毒 開 寳 調中補胃健脾消食去客寒心與 胃痛 李 杲 治瘴癘寒瘧傷暑吐下洩痢噎膈反胃痞滿 吐酸痰飲積聚婦人惡阻帶下除寒燥濕開鬱破氣 殺魚肉毒制丹砂 時 珍 發明 𢎞景曰豆蔲辛烈甚香可常食之其五和糝中 物皆宜入豆蔲㢘薑枸櫞甘焦麂目是也宗奭 曰草豆蔲氣味極辛微香性温而調散冷氣甚速虚 弱不能飲食者宜此與木瓜烏梅縮砂益智麴蘗甘 草生薑同用也杲曰風寒客邪在胃口之上當心作 疼者宜煨熟用之震亨曰草豆蔲性温能散滯氣消 膈上痰若明知身受寒邪口食寒物胃腕作疼方可 温散用之如鼓應桴或濕痰鬱結成病者亦效若熱 鬱者不可用恐積温成熱也必用巵子之劑時珍曰 豆蔲治病取其辛熱浮散能入太隂陽明除寒燥濕 開鬱化食之力而已南地卑下山嵐烟瘴飲啖酸鹹 脾胃常多寒濕鬱滯之病故食料必用與之相宜然 過多亦能助脾熱傷肺損目或云與知母同用治瘴 瘧寒熱取其一隂一陽無偏勝之害盖草果治太隂 獨勝之寒知母治 陽明獨勝之火也 附方 舊一 新九 心腹脹滿 短氣用草豆蔲一兩去皮為末 以木𤓰生薑湯調服半錢 千 金 方 胃弱嘔逆 不食用草豆蔲仁二枚髙良薑半兩水 一盞煑取汁入生薑汁半合和白麫作 撥刀以羊肉臛汁煑 熟空心食之 普濟 霍亂煩渇 草豆蔲黄連各一錢 半烏豆五十粒生薑 三片水煎服 之聖濟総錄 虚瘧自汗 不止用草果一枚麫褁煨熟 連麫研入平胃散二錢水煎 服世經效 濟 方 氣虚瘴瘧 熱少寒多或單寒不熱或虚熱 不寒用草果仁熟附子等分水 一盞薑七片棗一枚煎半 盞服名果附湯 濟生方 脾寒瘧疾 寒多熱少或單 寒不熱或大便 洩而小便多不能食用草果仁熟附子各二錢半生 薑七片棗肉二枚水三盞煎一盞温服 醫方大成 脾腎不足 草果仁一兩以舶茴香一兩炒香去 不 用吳茱茰湯泡七次以破故紙一兩炒香 去故紙不用胡盧巴一兩以山茱茰一兩炒香去茱 茰不用右三味為糝酒糊丸梧子大毎服六十丸鹽 湯下方百 一選 赤白帶下 連皮草果一枚乳香一小塊麫 褁煨焦黄同麫研細每米飲服 二錢日二服 衛生易簡方 香口辟臭 豆蔲細辛為末 含之 肘後方 脾痛脹滿 草 果 仁二箇酒煎服 之 直指方 花氣味辛熱無毒主治下氣止嘔逆除霍亂調中補 胃氣消酒毒 大 明 白豆蔲 宋開 寳 釋名多骨 集解 藏器曰白豆蔲出伽古羅國呼為多骨其草形 如芭焦葉似杜若長八九尺而光滑冬夏不凋 花淺黄色子作朶如葡萄初出微青熟則變白七月 采之頌曰今廣州宜州亦有之不及畨舶来者佳時 珍曰白豆蔲子圎大如白牽牛子其殻 白厚其仁如縮砂仁入藥去皮炒用 仁氣味辛大温無毒 好古大辛熱味薄氣厚輕清 而升陽也浮也入手太隂經 主 治積冷氣止吐逆反胃消穀下氣 開 寳 散肺中滯氣寛 膈進食去白睛翳膜 李 杲 補肺氣益脾胃理元氣收脫 氣 好 古 治噎膈除瘧疾寒熱解酒毒 時 珍 發明 頌曰古方治胃冷喫食即欲吐及嘔吐六物湯 皆用白豆蔲大抵胃主冷即相宜也恭曰白豆 蔲氣味俱薄其用有五專入肺經本藥一也散胸中 滯氣二也去感寒腹痛三也温暖脾胃四也治赤眼 暴發去太陽經目内大眥紅筋用少許五也時珍曰 按楊士瀛云白豆蔲治脾虚瘧疾嘔吐寒熱能消能 磨流行三焦營衛 一轉諸證自平 附方 舊一 新四 胃冷惡心 凡食即欲吐用白豆蔲子三枚 擣細好酒一盞温服併飲數服 佳備張文 仲 急方 人忽惡心 多嚼白豆蔲子 最佳 肘後方 小兒吐乳 胃寒 者白 豆蔲仁十四箇縮砂仁十四箇生甘草二錢炙 甘草二錢為末常摻入兒口中 危氏得效方 脾虚 反胃 白豆蔲縮砂仁各二兩丁香一兩陳廩米一升 黄土炒焦去土研細薑汁和丸梧子大每服百 丸薑湯下名太 倉丸 濟生方 産後呃逆 白豆蔲丁香各半兩研細 桃仁湯服一錢少頃再服 乾坤 生意 縮砂蔤 宋開 寳 釋名 時珍曰名義未詳藕下白篛多蔤取其宻藏之 意此物實在根下仁藏殻内亦或此意與 集解 珣曰縮砂蔤生西海及西戎波斯諸國多從安 東道来志曰生南地苗似㢘薑子形如白豆蔲 其皮𦂳厚而皺黄赤色八月采之頌曰今惟嶺南山 澤間有之苗莖似髙良薑髙三四尺葉長八九寸濶 半寸已来三月四月開花在根下五六月成實五七 十枚作一穗狀似益智而圎皮𦂳厚而皺有粟紋外 有細刺黄赤色皮間細子一團八隔可四十餘粒如 大黍米外微黒色内白而香似白豆蔲仁七月八月 采之辛香可調食 味及蜜煎糖纒用 仁氣味辛温濇無毒 權曰辛苦藏器曰酸珣曰辛鹹 平得訶子豆蔲白蕪夷鼈甲良 好古曰辛温陽也浮也入手足太隂陽明太陽足少 隂七經得白檀香豆蔲為使入肺得人參益智為使 入脾得黄蘗茯苓為使入腎得 赤白石脂為使入大小膓也 主治虚勞冷瀉宿食不消赤白洩痢腹中虚痛下氣 開 寳 主冷氣痛止休息氣痢勞損消化水穀温暖肝腎 甄 權 上氣欬𠻳奔豚鬼疰驚癎邪氣 藏 器 一切氣霍亂轉 筋能起酒香味 大 明 和中行氣止痛安胎 楊士 瀛 治脾胃 氣結滯不散 元 素 補肺醒脾養胃益腎理元氣通滯氣 散寒飲脹痞噎膈嘔吐止女子崩中除咽喉口齒浮 熱化銅鐵骨哽 時 珍 發明 時珍曰按韓 醫通云腎惡燥以辛潤之縮砂 仁之辛以潤腎燥又云縮砂屬土主醒脾調胃 引諸藥歸宿丹田香而能竄和合五臟冲和之氣如 天地以土為冲和之氣故補腎藥用同地黄丸蒸取 其達下之㫖也又化骨食草木藥及方士錬 三黄皆用之不知其性何以能制此物也 附方 舊二新 一十四 冷滑下痢 不禁虛羸用縮砂仁熬為末 以羊子肝薄切摻之瓦上焙 乾為末入乾薑末等分飯丸梧子大每服四十丸白 湯下日二服 又方縮砂仁炮附子乾薑厚朴陳橘 皮等分為末飯丸梧子大每服四 十丸米飲下日二服 並藥性論 大便瀉血 三代相 𫝊者縮 砂仁為末米飲熱服二錢 以愈為度 十便良方 小兒脫肛 縮砂去皮為末 以猪腰子一片 批開擦末在内縛定煑熟與兒食次服白 礬丸如氣逆腫喘者不冶 保幼大全 遍身腫滿 隂亦腫者用縮砂仁土狗一箇 等分研和老酒服之 直指方 痰氣膈脹 砂仁擣碎 以蘿蔔汁 浸透焙乾為末每服一二 錢食逺沸湯服 簡便方 上氣欬逆 砂仁洗淨炒研 生薑連皮等分 擣爛熱酒食逺 泡服 簡便方 子癎昬冐 縮砂和皮炒黑熱酒調下 二錢不飲者米飲下此方 安胎止痛皆效不可 盡述 温隱居方 妊娠胎動 偶因所觸或跌墜傷 損致胎不安痛不可 忍者縮砂熨斗内炒熟去皮用仁擣碎每服二錢熱 酒調下須㬰覺腹中胎動極熱即胎已安矣神效 孫尚 藥方 婦人血崩 新縮砂仁新瓦焙研末米 飲服三錢 婦人良方 熱擁咽痛 縮砂殻為末水服 一錢 戴原禮方 牙齒疼痛 縮砂常嚼之 良 直指方 口吻生瘡 縮砂殻煆研擦之即愈此蔡醫 愽袐方也 黎居士簡易方 魚骨入咽 縮砂甘草 等分為末 綿褁含之嚥汁當随痰 出矣 王璆百一選方 誤吞諸物 金銀銅錢等物不 化者濃煎縮砂湯 飲之即下方 危氏得效 一切食毒 縮砂仁末水服一 二錢 事林廣記 益智子 宋開 寳 釋名 時珍曰脾主智此物能益脾胃故也與龍眼名 益智義同按蘇軾記云海南産益智花實皆長 穗而分為三節觀其上中下節以候早中晚禾之豐 凶大豐則皆實大凶皆不實罕有三節並熟者其為 藥只治水而無益於智其得此名豈 以其知嵗耶此亦一說也終近穿鑿 集解 藏器曰益智出崑崙國及交趾今嶺南州郡往 往有之顧微廣州記云其葉似蘘荷長丈餘其 根上有小枝髙八九寸無華萼莖如竹箭子從心出 一枝有十子叢生大如小棗其中核黒而皮白核小 者佳含之攝涎穢或四破去核取外皮蜜煑為粽食 味辛晉盧循遺劉裕益智粽是此也恭曰益智子似 連翹子頭未開者苗葉花根與豆無别惟子小爾時 珍曰按嵇含南方草木狀云益智二月花連着實五 六月熟其子如筆頭而兩頭尖長七八分雜五味中 飲酒芬芳亦可鹽曝及作粽食觀此則顧微言其無 華者誤矣今之益智子形如棗 核而皮及仁皆似草豆蔲云 仁氣味辛温無毒主治遺精虚漏小便餘瀝益氣安 神補不足利三焦調諸氣夜多小便者取二十四枚 碎入鹽同煎服有竒驗 藏 器 治客寒犯胃和中益氣及 人多唾 李 杲 益脾胃理元氣補腎虚滑瀝 好 古 冷氣腹痛 及心氣不足夢洩赤濁熱傷心系吐血血崩諸證 時 珍 發明 劉元素曰益智辛熱能開發鬱結使氣宣通王 好古曰益智本脾藥主君相二火在集香丸則 入肺在四君子湯則入脾在大鳯髓丹則入腎三藏 互有子母相關之義當于補藥中兼用之勿多服時 珍曰益智大辛行陽退隂之藥也三焦命門氣弱者 宜之按楊士瀛直指方云心者脾之毋進食不止於 和脾火能生土當使心藥入脾胃藥中庶幾相得故 古人進食藥中多用益智土中益火也又按洪邁夷 堅志云秀川進士陸迎忽得吐血不止氣蹷驚顫狂 躁直視至深夜欲投戸而出如是兩夕徧用方藥弗 瘳夜夢觀音授一方命但服一料永除病根夢覺記 之如方治藥其病果愈其方用益智子仁一兩生硃 砂二錢青橘皮五錢麝香一錢碾 為細末每服一錢空心燈心湯下 附方 新 八 小便頻數 脬氣不足也雷州益智子鹽炒去 鹽天台烏藥等分為漠酒煑山藥 粉為糊丸如梧子大每服七十丸空 心鹽湯下名縮泉丸 朱氏集驗方 心虚尿滑 及赤 白二 濁益智子仁白茯苓白术等 分為漠每服三錢白湯調下 白濁腹滿 不拘男婦用 益智仁鹽水 浸炒厚朴薑汁炒等分薑三片 棗一枚水煎服 永類鈴方 小便赤濁 益智子仁 㐲神各二 兩逺志甘草水煑各半斤為漠酒 糊丸梧子大空心薑湯下五十丸 腹脹忽瀉 日夜不 止諸藥 不效此氣脫也用益智子仁二兩 濃煎飲之立愈 危氏得效方 婦人崩中 益智子 炒碾細 米飲入鹽服 一錢 産寳 香口辟臭 益智子仁一兩甘草二錢 碾粉䑛之 經驗良方 漏 胎下血 益智仁半兩縮砂仁一兩為末每服三 錢空心白湯下日二服 胡氏濟隂方 蓽茇 宋開 寳 釋名蓽撥 時珍曰蓽撥當作蓽茇出南方草木狀畨 語也陳藏器本草作畢勃扶南傳作逼撥 大明㑹典作畢蕟又段成式酉陽雜爼云摩 伽陀國呼為蓽撥梨拂菻國呼為阿梨訶陀 集解 恭曰蓽撥生波斯國叢生莖葉似蒟醬其子𦂳 細味辛烈於蒟醬胡人將来入食味用也藏器 曰其根名畢勃莈似柴胡而黒硬頌曰今嶺南特有 之多生竹林内正月發苗作叢髙三四尺其莖如筯 葉青圎如蕺菜濶二三寸如桑面光而厚三月開花 白色在表七月結子如小指大長二寸已来青黒色 類椹子而長九月收采晒曝乾南人愛其辛香或取 葉生茹之復有舶上来者更辛香時珍曰段成式言 青州防風子可亂蓽茇盖亦不然蓽茇氣味正如胡 椒其形長一二寸防風子圎如胡荽子大不相侔也 修治 斆曰凡使去挺用頭以醋浸一宿焙乾以刀 刮去皮粟子令淨乃用免傷人肺令人上氣 氣味辛大温無毒 時珍曰氣熱味辛陽也浮也入手 足陽明經然辛熱耗散能動脾肺 之火多用令人目 昬食料尤不宜之 主治温中下氣補腰脚殺腥氣消 食除胃冷隂疝癖 藏 器 霍亂冷氣心痛血氣 大 明 水瀉虚 痢嘔逆醋心産後洩痢與阿魏和合良得訶子人參 桂心乾薑治臟腑虚冷膓鳴神效 李 珣 治頭痛鼻淵牙 痛 時 珍 發明 宗奭曰蓽茇走膓胃冷氣嘔吐心腹滿痛者宜 之多服走泄真氣令人膓虚下重頌曰按唐太 宗實錄云貞觀中上以氣痢久未痊服名醫藥不應 因詔訪求其方有術士進黄牛乳煎蓽茇方御用有 效劉禹錫亦記其事云後累試於虚冷者必效時珍 曰牛乳煎詳見獸部牛乳下蓽茇為頭痛鼻淵牙痛 要藥取其辛熱能入 陽明經散浮熱也 附方 舊二 新八 冷痰惡心 蓽茇一兩為末食前用 米湯服半錢 聖惠方 暴泄身 冷 自汗甚則欲嘔小便清脈微弱宜已寒九治之蓽 茇肉桂各二錢半髙良薑乾薑各三錢半為末糊 丸梧子大每服三十 丸薑湯下 和濟方 胃冷口酸 流清水心下連臍痛 用蓽茇半兩厚朴薑 汁浸炙一兩為末入熱鯽魚肉研和丸綠豆 大每米飲下二十丸立效 余居士選竒方 瘴氣成 塊 在腹不散用蓽茇一兩大黄一兩並生為末入麝 香少許煉蜜丸梧子大每冷酒服三十丸 永類 鈐 方 婦人血氣 作痛及下血無時月水不調用蓽茇鹽 炒蒲黄炒等分為末煉蜜丸梧子大每 空心温酒服三十丸兩服 即止名二神丸 陳氏方 偏頭風痛 蓽茇為末令患 者口含温水隨 左右痛以左右鼻吸一 字有效 經驗良方 鼻流清涕 蓽茇末吹之有效 衛生易簡方 風蟲牙痛 蓽茇末揩之煎蒼耳湯潄去涎開本草權 度用蓽茇末木鼈子肉研膏化 㗜鼻 聖濟総錄用蓽茇胡椒等分為末 化蠟丸麻子大每以一丸塞孔中 蓽勃沒氣味辛温無毒主治五勞七傷冷氣嘔逆心 腹脹滿食不消化隂汗寒疝核腫婦人内冷無子治 腰腎冷除血氣 藏 器 蒟醬 蒟音矩 唐本草 釋名蒟子 廣 志 土蓽茇 食 療 苗名扶惡士蔞藤 時珍曰按 稽含云蒟 子可以調食故謂之醬乃蓽茇之類也故孟詵食療 謂之土蓽茇其蔓葉名扶留藤一作扶 一作浮留 莫解其義蔞則 留字之訛也 集解 恭曰蒟醬生巴蜀中蜀都賦所謂流味於番禺 者蔓生葉似王𤓰而厚大光澤味辛香實似桑 椹而皮黒肉白西戎亦時將来細而辛烈交州愛州 人家多種之蔓生其子長大苖名浮留藤取葉合㯽 榔食之辛而香也頌曰今䕫州嶺南皆有之昔漢武 帝使唐䝉曉諭南越越王食蒙以蒟醬曰此出番禺 城下武帝感之遂開牂牁越雋也劉淵林注蜀都賦 云蒟醬縁木而生其子如桑椹熟時正青長二三寸 以蜜及鹽藏而食之辛香與蘇恭所說大同小異盖 淵林所云乃蜀産蘇恭所云乃海南者爾今惟貴蓽 茇而不尚蒟醬故鮮有用者季珣曰廣州記云出波 斯國實狀若桑根紫褐色者為尚黒者是老根不堪 然近多黑色少見褐者黔中亦有形狀滋味一般時 珍曰蒟醬今兩廣滇南及川南渝瀘威茂施諸州皆 有之其苗謂之蔞葉蔓生依樹根大如筯彼人食㯽 榔者以此葉及蚌灰少許同嚼食之云辟瘴癘去胸 中惡氣故諺曰㯽榔浮留可以忘憂其花實即蒟子 也按稽含草木狀云蒟醬即蓽茇也生於蕃國者大 而紫謂之蓽茇生於番禺者小而青謂之蒟子本草 以蒟易蔞子非矣蔞子一名扶留其草形全不相同 時珍竊謂蒟子蔓生蓽茇草生雖同類而非一物然 其花實氣味功用則一也稽氏以二物為一物謂蒟 子非扶留盖不知扶留非一種也劉歆期交州記云 扶留有三種一名穫留其根香美一名扶留其藤味 亦辛一名南扶留其葉青味辛是矣 今蜀人惟取蔞葉作酒麴云香美 修治 斆曰凡采得後以刀刮去粗皮擣細每五錢 用生薑自然汁五兩拌之蒸一日曝乾用 根葉子氣味辛温無毒 時珍曰氣熱味 辛陽也浮也 主治下氣温 中破痰 唐 本 欬逆上氣心腹蟲痛胃弱虚瀉霍亂吐逆 解酒食味 李 珣 散結氣心腹冷痛消穀 孟 詵 解瘴癘去胸 中惡邪氣温脾燥熱 時 珍 附方 新 一 牙疼 蒟醬細辛各半兩大皂莢五鋌去子毎 孔入青鹽燒存性同研末頻摻吐涎 御藥 院方 肉豆蔲 宋開 寳 釋名肉果 綱 目 迦拘勒 宗奭曰肉豆蔲對草豆蔲為名 去殻只用肉肉油色者佳枯白 瘦虚者劣時珍曰花實 皆似豆蔲而無核故名 集解 藏器曰肉豆蔲生胡國胡名迦拘勒大舶来即 有中國無之其形圎小皮紫𦂳薄中肉辛辣珣 曰生崑崙及大秦國頌曰今嶺南人家亦種之春生 苗夏抽莖開花結實似豆蔲六月七月采時珍曰肉 豆蔲花及實狀雖似草豆蔲而皮肉之顆則不同類 外有皺紋而内有斑纈紋如㯽榔紋最易生蛀惟烘 乾宻封則 稍可留 實修治 斆曰凡使須以糯米粉熟湯㮴褁豆蔲 於煻灰火中煨熟去粉用勿令犯鐵 氣味辛温無毒 權曰苦辛好古曰 入手足陽明經 主治温中消食止洩治積冷心腹脹痛霍亂中惡鬼 氣冷疰嘔沫冷氣小兒乳霍 開 寳 調中下氣開胃解酒 毒消皮外絡下氣 大 明 治宿食痰飲止小兒吐逆不下 乳腹痛 甄 權 主心腹蟲痛脾胃虚冷氣併冷熱虚洩赤 白痢研末粥飲服之 李 珣 暖脾胃固大膓 時 珍 發明 大明曰肉豆蔲調中下氣消皮外絡下氣味珍 力更殊宗奭曰亦善下氣多服則泄氣得中則 和平其氣震亨曰屬金與土為丸温中補脾日華子 稱其下氣以脾得補而善運化氣自下也非若陳皮 香附之駛泄冦氏不詳其實遂以為不可服也機曰 痢痰用此濇膓為傷乳泄瀉之要藥時珍曰土愛煖 而喜芳香故肉豆蔲之 辛温理脾胃而治吐利 附方 舊一 新六 暖胃除痰 進食消食肉豆蔲二箇半夏薑 汁炒五錢木香二錢半為末蒸 餅丸芥子大每食後津 液下五丸十丸 普濟 霍亂吐利 肉豆蔲為末薑湯 服一錢 普濟方 久瀉不止 肉豆蔲煨一兩木香二錢半為末棗肉和 丸米飲服四五十丸 又方肉豆蔲煨一 兩熟附子七錢為末糊丸米飲服四五十丸四又方 肉豆蔲煨粟殻炙等分為末醋糊丸米飲服 五十 丸選並百 一 方 老人虚瀉 肉豆蔲三錢麫褁煨熟去麫研 乳香一兩為末陳米粉糊丸梧 子大每服五七十丸米飲下此乃 常州侯教授所傳方 瑞竹堂方 小兒泄瀉 肉豆蔲 五錢乳 香二錢半生薑五片同炒黒色去薑研為膏 收旋丸綠豆大每量大小米飲下全幼心鑑 脾泄氣 痢 豆蔲一顆米醋調麫褁煨令焦黄和麫研末更以 攩子炒研末一兩相和又以陳廩米炒焦為末和 勻每以二錢煎作飲調前二味三 錢旦暮各一服便瘥 續傳信方 冷痢腹痛 不能食 者肉豆 蔲一兩去皮醋和麫褁煨擣末 每服一錢粥飲調下 聖惠方 補骨脂 宋開 寳 釋名破故紙 開 實 婆固脂 藥性 論 胡韭子 日華時珍曰補 骨脂言其功也 胡人呼為婆固脂而俗訛為破故紙也胡 韭子因其子之狀相似非胡地之韭子也 集解 志曰補骨脂生嶺南諸州及波斯國頌曰今嶺 外山坂間多有之四川合州亦有皆不及畨舶 者佳莖髙三四尺葉小似薄荷花微紫色實如麻子 圎扁而黒九月采大明曰徐表南州記云是胡韭子 也南畨者色赤廣南 者色綠入藥微炒用 子修治 斆曰此性燥毒須用酒浸一宿漉出以東流 水浸三日夜蒸之從已至申日乾用一法以 鹽同炒過 曝乾用 氣味辛大温無毒 權曰苦辛珣曰惡甘草時珍曰 忌芸薹及諸血得胡桃胡麻良 主治五勞七傷風虚冷骨髓傷敗腎冷精流及婦人 血氣墮胎 開 寳 男子腰疼膝冷囊濕逐諸冷痺頑止小 便腹中冷 甄 權 興陽事明耳目 大 明 治腎泄通命門煖丹 田歛精神 時 珍 發明 頌曰破故紙今人多以胡桃合服此法出於唐 鄭相國自叙云予為南海節度年七十有五越 地卑濕傷於内外衆疾俱作陽氣衰絶服乳石補藥 百端不應元和七年有訶陵國舶主李摩訶知予病 狀遂傳此方并藥予初疑而未服摩訶稽首固請遂 服之經七八日而覺應驗自爾常服其功神效十年 二月罷郡歸京錄方傳之用破故紙十兩淨擇去皮 洗過曝擣篩令細胡桃瓤二十兩湯浸去皮細研如 泥更以好蜜和令如飴餹瓷器盛之旦日以煖酒二 合調藥一匙服之便以飯壓如不飲酒人以暖熱水 調之彌久則延年益氣恱心明目補添筋骨但禁芸 薹羊血餘無所忌此物本自外畨隨海舶而来非中 華所有畨人呼為補骨脂語訛為破故紙也王紹顔 續傳信方載其事頗詳故錄之時珍曰此方亦可作 丸温酒服之按白飛霞方外竒方云破故紙屬火收 歛神明能使心包之火與命門之火相通故元陽堅 固骨髓充實濇以治脫也胡桃屬木潤燥養血血屬 隂惡燥故油以潤之佐破故紙有木火相生之妙故 語云破故紙無胡桃猶水母之無鰕也又破故紙惡 甘草而瑞竹堂方青娥丸内加之何也豈甘草能調 和百藥惡而不惡耶又許叔微學士本事方云孫真 人言補腎不若補脾予曰補脾不若補腎腎氣虚弱 則陽氣衰劣不能熏蒸脾胃脾胃氣寒令人胸膈痞 塞不進飲食遲於運化或腹脇虚脹或嘔吐痰涎或 膓鳴泄瀉譬如鼎釡中之物無火力雖終日不熟何 能消化濟生二神丸治脾胃虚寒泄瀉用破故紙補 腎肉豆蔲補脾二藥雖兼補但無斡旋往往常加木 香以順其氣使之斡旋空虚倉廩倉廩空虚則受物 矣屢用見效 不可不知 附方 舊二新 一十三 補骨脂丸 治下元虚敗脚手沈重夜多 盜汗縱慾所致此藥壯筋骨 益元氣補骨脂四兩炒香兎絲子四兩酒蒸胡桃肉 一兩去皮乳香沒藥沈香各研二錢半煉蜜丸如梧 子大每服二三十丸空心鹽湯温酒任下自夏至起 冬至止日一服此乃唐宣宗時張壽太尉知廣州得 方於南畨人有詩云三年時節向邊隅人信方知藥 力殊奪得春光来在手青娥休笑白髭鬚 和劑方 男女虚勞 男子女人五勞七傷下元久冷一切風病 四肢疼痛駐顔壯氣烏髭鬚補骨脂一斤 酒浸一宿晒乾却用烏油麻一升和炒令麻子聲絶 簸去只取補骨脂為末醋煑麫糊丸如梧子大每服 二三十丸空心温酒 鹽湯任下 經驗方 腎虚腰痛 經驗方用破故紙一 兩炒為末温酒服三 錢神妙或加木香一錢相和劑局方青娥丸治腎氣 虚弱風冷乘之或血氣 搏腰痛如折俛仰不利或 因勞役傷腎或痺濕傷腰或損墜墮傷或風寒客搏 或氣滯不散皆令腰痛或腰間如物重墜用破故紙 酒浸炒一斤杜仲去皮薑汁浸炒一斤胡桃肉去皮 二十箇為末以蒜擣膏一兩和丸梧子大每空心温 酒服二十丸婦人淡醋湯下常服 壯筋骨活血脈烏髭鬚益顔色 妊娠腰痛 通氣散 用破故 紙二兩炒香為末先嚼胡桃肉半箇空心 温酒調下二錢此藥神妙 婦人良方 定心補腎 養血返精丸破故紙炒二兩白茯苓一兩為末沒藥 五錢以無灰酒浸髙一指煑化和末丸梧子大每服 三十丸白湯下昔有人服此至老不衰盖故紙補腎 茯苓補心沒藥養血三者既壯自然身安 朱氏集 驗 方 精氣不固 破故紙青鹽等分同炒為末 每服二錢米飲下 三因方 小便無度 腎氣虚寒破故紙十兩酒蒸茴香十兩鹽炒為末酒 糊丸梧子大毎服百丸鹽酒下或以米糝猪腎煨食 之方普 濟 小兒遺尿 膀胱冷也夜屬隂故小便不禁破 故紙炒為末每夜熱湯服五分 嬰童 百問 玉莖不痿 精滑無歇時時如鍼刺揑之則脆此 名腎漏用破故紙韭子各一兩為末 每用三錢水二盞煎六分服日 三次愈則止 夏子益竒方 脾腎虚瀉 二神丸用 破故紙炒 半斤肉豆蔲生用四兩為末肥棗丸研膏和丸梧子 大每空心米飲服五七十丸 本事方加木香二兩 名三 神丸 水瀉久痢 破故紙炒一兩粟殻炙四兩為末煉 蜜丸彈子大每服一丸薑棗同水煎 服選百 一 方 牙痛日久 腎虚也補骨脂二兩青鹽半 兩炒研擦之 御藥院方 風蟲 牙痛 上連頭腦補骨脂炒半兩乳香二錢半為末擦 之或為丸塞孔内日用有效 傳信適用方 打墜腰痛 瘀血凝滯破故紙炒茴香炒辣桂等分為 末每熱酒服二錢故紙主腰痛行血 直 指 方 薑黄 唐本 草 釋名蒁 音 述 寳鼎香 綱 目 集解 恭曰薑黄根葉都似鬱金其花春生於根與苗 並出入夏花爛無子根有黄青白三色其作之 方法與鬱金同西戎人謂之蒁其味辛少苦多亦與 鬱金同惟花生異耳藏器曰薑黄真者是經種三年 以上老薑能生花花在根際一如蘘荷根節堅硬氣 味辛辣種薑處有之終是難得西畨亦有来者與鬱 金蒁藥相似如蘇恭所說即是蒁藥而非薑黄又言 薑黄是蒁鬱金是胡蒁如此則三物無别遞相連名 総稱為蒁則功狀當不殊而今鬱金味苦寒色赤主 馬熱病薑黄味辛温色黄蒁味苦色青三物不同所 用各别大明曰海南生者即蓬莪蒁江南生者即為 薑黄頌曰薑黄今江廣蜀川多有之葉青綠長一二 尺許濶三四寸有斜文如紅蕉葉而小花紅白色至 中秋漸凋春末方生其花先生次方生葉不結實根 盤屈黄色類生薑而圎有節八月采根片切暴乾蜀 人以治氣脹及産後敗血攻心甚驗蠻人生噉云可 以袪邪辟惡按鬱金薑黄蒁藥三物相近蘇恭不能 分别乃為一物陳藏器以色味分别三物又言薑黄 是三年老薑所生近年汴都多種薑往往有薑黄生 賣乃是老薑市人買噉云治氣為最大方亦時用之 又有㢘薑亦是其類而自是一物時珍曰近時以扁 如乾薑形者為片子薑黄圎如蟬腹形者為蟬肚鬱 金並可浸水染色蒁形 雖似鬱金而色不黄也 根氣味辛苦大寒無毒 藏器曰辛少苦多性 熱不冷云大寒誤矣 主治心腹結積疰忤下氣破血除風熱消癰腫功力 烈於鬱金 唐 本 治癥瘕血塊通月經治撲損瘀血止暴 風痛冷氣下食 大 明 袪邪辟惡治氣脹産後敗血攻心 蘇 頌 治風痺臂痛 時 珍 發明 時珍曰薑黄鬱金蒁藥三物形狀功用皆相近 但鬱金入心治血而薑黄兼入脾兼治氣蒁藥 則入肝兼治氣中之血為不同爾古方五痺湯用片 子薑黄治風寒濕氣手臂痛戴原禮要訣云片子薑 黄能入手臂治痛其 兼理血中之氣可知 附方 舊二 新二 心痛難忍 薑黄一兩桂三兩為末 醋湯服一錢 經驗方 胎寒腹 痛 啼哭吐乳大便色青狀若驚搐出冷汗薑黄一錢 沒藥沒香乳香二錢為末蜜丸芡子大每服一丸 鈎藤煎湯化 下 和濟方 産後血痛 有塊用薑黄桂心等分為末 酒服方寸匕血下盡即愈 昝殷 産寳 瘡癬初生 薑黄末摻之 妙 千金翼 鬱金 唐本 草 釋名馬蒁 震亨曰鬱金無香而性輕揚能致達酒氣 於髙逺古人用治鬱遏不能升者恐命名 因此也時珍曰酒和鬱鬯昔人言是大秦國所産鬱 金花香惟鄭樵通志言即是此鬱金其大秦三代時 未通中國安得有此草羅願爾雅翼亦云是此根和 酒令黄如金故謂之黄流其說並通此根形狀皆似 莪蒁而醫馬 病故名馬蒁 集解 恭曰鬱金生蜀地及西戎苗似薑黄花白質紅 末秋出莖心而無實其根黄赤取四畔子根去 皮火乾馬藥用之破血而補胡人謂之馬蒁嶺南者 有實似小豆不堪噉頌曰今廣南江西州郡亦有之 然不及蜀中者佳四月初生苗似薑如蘇恭所說宗 奭曰鬱金不香今人將染婦人衣最鮮明而不耐日 炙微有鬱金之氣時珍曰鬱金有二鬱金香是用花 見本條此是用根者其苗如薑其根大小如指頭長 者寸許體圎有横紋如蟬腹狀外黄 内赤人以浸水染色亦微有香氣 根氣味辛苦寒無毒 元素曰氣味俱厚純隂 獨孤及曰灰可結砂子 主治血積下氣生肌止血破惡血血淋尿血金瘡 唐 本 單用治女人宿血氣心痛冷氣結聚温醋摩傅之亦 治馬脹 甄 權 凉心 元 素 治陽毒入胃下血頻痛 李 杲 治血氣 心腹痛産後敗血衝心欲死失心顛狂蠱毒 時 珍 發明 震亨曰鬱金屬火與土有水其性輕揚上行治 吐血衂血唾血血腥及經脉逆行並宜鬱金未 加韭汁薑汁童尿同服其血自清痰中帶血者加竹 瀝又鼻血上行者鬱金韭汁加四物湯服之時珍曰 鬱金入心及包絡治血病經驗方治失心顛狂用真 鬱金七兩明礬三兩為末薄糊丸梧子大每服五十 丸白湯下有婦人顛狂十年至人授此初服心胸間 有物脫去神氣洒然再服而甦此驚憂痰血絡聚心 竅所致鬱金入心去惡血明礬化頑痰故也龎安常 傷寒論云斑豆始有白泡忽搐入腹漸作紫黒色無 膿日夜呌亂者鬱金一枚甘草二錢半水半盌煑乾 去甘草切片焙研為末入真腦子炒半錢毎用一錢 以生猪血五七滴新汲水調下不過二服甚者毒氣 從手足心出如扈狀乃瘥此乃五死一生之候也又 范石湖文集云嶺南有挑生之害於飲食中行厭勝 法魚肉能反生於人腹中而人以死則隂役其家初 得覺胸腹痛次日刺人十日則生在腹中也凡胸膈 痛即用升麻或膽礬吐之若膈下痛急以米湯調鬱 金末二錢服即瀉出惡物或合升麻鬱金服之不吐 則下李巽巖侍郎為雷州推官鞠獄得此方活人甚 多 也 附方 舊三 新十 失心顛狂 方見發 明下 痘毒入心 方見發 明下 厥心 氣痛 不可忍鬱金附子乾薑等分為末醋糊丸梧子 大硃砂為衣每服三十丸男酒女醋下 竒效 方 産後心痛 血氣上衝欲死鬱金燒存性為末 二錢米醋一呷調灌即甦袖珍方 自汗 不止 鬱金末卧時調塗 于乳上 集簡 衂血吐血 川鬱金為末井水 服二錢甚者再服 易黎居七 簡方 陽毒下血 熱氣入胃痛不可忍鬱金五大 箇牛黄一皂莢子為散每服用 醋醬水一盞同煎三沸 混服 孫用和祕寶方 尿血不定 鬱金末一兩葱白 一握水一盞煎至 三合温服日三 服 經驗方 風痰壅滯 鬱金一分藜蘆十分為末 每服一字温漿水調下仍 以漿水一盞潄口以 食壓之 經驗方 挑生蠱毒 方見發 明下 中砒霜毒 鬱 金 末二錢入蜜少許冷 水調服 事林廣記 痔瘡腫痛 鬱金末水調塗之 即消 醫方摘要 耳 内作痛 鬱金末一錢水調傾入耳 内急傾出之 聖濟総錄 蓬莪荗 音述寳 宋開 釋名蒁藥 集解 志曰蓬莪荗生西戎及廣南諸州葉似蘘荷子 似乾椹荗在根下並生一好一惡惡者有毒西 人取之先放羊食羊不食者棄之藏器曰一名蓬莪 黒色二名蒁黄色三名波殺味甘有大毒大明曰即 南中薑黄根也海南生者名蓬莪蒁頌曰今浙江或 有之三月生苗在田野中其莖如錢大髙二三尺葉 青白色長一二尺大五寸以来頗類蘘荷五月有花 作穗黄色頭微紫根如生薑而荗在根下似鷄鴨卵 大小不常九月采削 去粗皮蒸熟暴乾用 根修治 斆曰凡使於砂盆中以醋磨令盡然後於火 畔㶸乾重篩過用頌曰此物極堅硬難擣治 用時熱灰火中煨令透乗熱擣之即碎如粉時珍 曰今人多以醋炒或煑熟入藥取其引入血分也 氣味苦辛温無毒 大明曰得 酒醋良 主治心腹痛中惡疰忤 鬼氣霍亂冷氣吐酸水解毒食飲不消酒研服之又 療婦人血氣結積丈夫奔豚 開 寳 破痃癖冷氣以酒醋 磨服 甄 權 治一切氣開胃消食通月經消瘀血止撲損 痛下血及内損惡血 大 明 通肝經聚血 好 古 發明 頌曰蓬莪荗古方不見用者今醫家治積聚諸 氣為最要之藥與荆三稜同用之良婦人藥中 亦多使好古曰蓬莪色黑破氣中之血入氣藥發諸 香雖為泄劑亦能益氣故孫尚藥用治氣短不能接 續及大小七香丸集香丸諸湯散多用此也又為肝 經血分藥時珍曰鬱金入心專治血分之病薑黄入 脾兼治血中之氣蒁入肝治氣中之血稍為不同按 王執中資生經云執中久患心脾疼服醒脾藥反服 用耆域所載蓬莪蒁麫褁炮熟研末以水與 酒醋煎服立愈盖此藥能破氣中之血也 附方 舊一 新七 一切冷氣 槍心切痛發即欲死久患心腹 痛時發者此可絶根蓬莪荗二 兩醋煑木香一兩煨為末每服 半錢淡醋湯下 衛生家寳 小膓臟氣 非時痛不 可忍蓬莪 荗研末空心葱酒服一 錢 楊子建䕶命方 婦人血氣 遊走作痛及腰痛 蓬莪荗乾漆二兩 為末酒服二錢腰痛 核桃酒下 普濟方 小兒盤膓 内釣痛以莪荗半兩 用阿魏一錢化水浸 一日夜焙研每服一字 紫蘇湯下 保幼大全 小兒氣痛 蓬莪荗炮熟為末 熱酒服一大錢 十全博 救方 上氣喘急 蓬莪荗五錢酒一盞半 煎八分服 保生方 氣短不接 正元散治氣不接續兼治滑泄及小便熱王丞相服 之有驗用蓬莪荗一兩金鈴子去核一兩為末入蓬 砂一錢煉過研細每服二錢温酒 或鹽湯空心服 孫用和秘寳方 初生吐乳 不止蓬 莪荗少 許鹽一緑豆以乳一合煎三五沸去滓 入牛黄兩粟大服之甚效也保幼大全 渾身燎泡 方 見 荆三 稜 荆三稜 宋開 寳 校正 併入開寳 草三稜 釋名京三稜 開 寳 草三稜 開 寳 鷄爪三稜 開 寳 黒三稜 圗 經 石 三稜 頌曰三稜草有三稜也生荆楚地故名荆三稜 以著其地開寳本草作京者誤矣又出草三稜 條云即鷄爪三稜生蜀地二月八月采 之其實一類随形命名爾故併見之 集解 藏器曰三稜総有三四種京三稜黄色體重狀 若鯽魚而小又有黒三稜狀如烏梅而稍大體 輕有鬚相連蔓延作漆包蜀人以織為器一名䔷者 是也療體並同頌曰京三稜舊不著所出地土今荆 襄江淮濟南河陜間皆有之多生淺水旁及陂澤中 春生苗葉似莎草極長髙三四尺又似茭蒲葉而有 三稜五六月抽莖髙四五尺大如人指有三稜如削 成莖端開花大體皆如莎草而大黄紫色苗下即魁 初生成塊如附子大或有扁者其旁有根横貫一根 則連數魁魁上亦出苗其魁皆扁長如小鯽魚體重 者三稜也其根末將盡一魁未發苗小圎如烏梅者 黒三稜也又根之端鈎曲如爪者鷄爪三稜也皆皮 黑肌白而至輕或云不出苖只生細根者謂之鷄爪 三稜又不生細根者謂之黑三稜大小不常其色黒 去皮即白三者本一種但力有剛柔各適其用因其 形為名如烏頭烏啄雲母雲苗之類本非兩物也今 人乃妄以鳬茈香附子為之又河中府有石三稜根 黄白色形如釵股葉綠如蒲苗髙及尺亦有三稜四 月開花白色如蓼葓花五月采根亦消積氣今舉世 所用三稜皆淮南紅蒲根也秦州尤多其體至堅重 刻削魚形葉扁形圎不復有三稜不知何縁命名為 三稜也雖太醫亦不以為謬流習既久用根者不識 其苗采藥者莫究其用因縁差失不復辨别今三稜 皆獨旁引下根無直下根其形大體多如鯽魚時珍 曰三稜多生荒廢陂池濕地春時叢生夏秋抽髙莖 莖端復生數葉開花六七枝花皆細碎成穗黄紫色 中有細子其葉莖花實俱有三稜並與香附苗葉花 實一様但長大爾其莖光滑三稜如㯶之葉莖莖中 有白穰剖之織物柔靱如藤呂忱字林云䔷草生水 中根可縁器即此草莖非根也抱朴子言䔷根化鱓 亦是此草其根多黄黒鬚削去 鬚皮乃如鯽狀非本根似鯽也 根修治 元素曰入用須炮熟時珍曰消積須用 醋浸一日炒或煑熟焙乾入藥乃良 氣味苦平無毒 藏器曰甘平温大明曰甘濇涼元素 曰苦甘無毒隂中之陽能瀉真氣真 氣虚者 勿用 主治老癖癥瘕積聚結塊産後惡血血結通月水墮 胎止痛利氣 開 寳 治氣脹破積氣消撲損瘀血婦人血 脈不調心腹痛産後腹痛血運 大 明 心膈痛飲食不消 元 素 通肝經積血治瘡腫堅硬 好 古 下乳汁 時 珍 發明 好古曰三稜色白屬金破血中之氣肝經血分 藥也三稜莪荗治積塊瘡硬者乃堅者削之也 志曰俗傳昔人患癥癖死遺言令開腹取之得病塊 乾硬如石文理有五色以為異物削成刀柄後因以 刀刈三稜柄消成水乃知此藥可療癥癖也時珍曰 三稜能破氣散結故能治諸病其功可近於香附而 力峻故難久服按戴原禮證治要訣云有人病癥癖 腹脹用三稜莪荗以酒煨煎服之下一黒物如魚而 愈 也 附方 舊三 新五 癥瘕鼓脹 三稜煎用三稜根切一石水五 石煑三石去滓更煎取三斗汁 入鍋中重湯煎如稠糖蜜器收之每 旦酒服一七日二服 千金翼方 痃癖氣塊 草三 稜荆 三稜石三稜青橘皮陳橘皮木香各半兩肉豆蔲㯽 榔各一兩硇砂二錢為末糊丸梧子大每薑湯服三 十丸方 竒效 痃癖不瘥 脇下硬如石京三稜一兩炮川大 黄一兩為末醋熬成膏毎日空心 生薑橘皮湯下一匙以 利下為度 聖惠方 小兒氣癖 三稜煑汁作羹粥 與奶母食日亦以 棗許與兒食小兒新生百日及十嵗以下無問癎熱 痃癖等皆理之秘妙不可具言大效 子母秘錄 痞氣胸滿 口乾肌瘦食減或時壮熱石三稜京三稜 鷄爪三稜並炮蓬莪荗三枚㯽榔一枚青 橘皮五十片醋浸去白陳倉米一合醋浸淘過巴豆 五十箇去皮同青皮倉米炒乾去豆為末糊丸綠豆 大每米飲下三丸日 一服 聖濟総錄 反胃惡心 藥食不下京三稜炮 一兩半丁香三分為 末每服一錢沸湯 㸃服 聖濟総錄 乳汁不下 京三稜三箇水二盌煎 汁一盌洗奶取汁出為 度極妙要 外臺秘 渾身燎泡 如棠梨狀每箇出水有石一片 如指甲大其泡復生抽盡肌膚 肉即不可治用荆三稜蓬莪荗各五兩為 末分三服酒調連進愈 危氏得效方 莎草香附子 别錄 中品 釋名雀頭香 唐 本 草附子 圗 經 水香稜 圗 經 水巴㦸 圗 經 水莎 圗 經 侯莎 爾 雅 莎結 圗 經 夫須 别 錄 續根草 圗 經 地藾根 綱 目 地毛 廣雅時珍曰别錄止言莎草而不言用苗用根後世 皆用其根名香附子而不知莎草之名也其草可為 笠及雨衣踈而不沾故字從草從沙亦作蓑字因其 為衣垂緌如孝子衰衣之狀故又從衰也爾雅云薃 音浩侯莎其實緹是也又云薹夫須也薹乃笠名賤 夫所須也其根相附連續而生可以合香故謂之香 附子上古謂之雀頭香按江表傳云魏文帝遣使于 呉求雀頭香即此其葉似三稜及巴㦸而生下濕地 故有水三稜水巴㦸之名俗人呼為雷公頭 金光明經謂月萃哆記事珠謂之抱靈居士 集解 别錄曰莎草生田野二月八月采𢎞景曰方藥 不復用古人為詩多用之而無識者乃有鼠莎 療體異此恭曰此草根名香附子一名雀頭香所在 有之莖葉都似三稜合和香用之頌曰今處處有之 苗葉如薤而瘦根如筯頭大謹按唐𤣥宗天寳單方 圗載水香稜功狀與此相類云水香稜原生博平郡 池澤中苗名香稜根名莎結亦名草附子河南及淮 南下濕地即有名水莎隴西謂之地藾根蜀郡名續 根草亦名水巴㦸今涪都最饒名三稜草用莖作鞋 履所在皆有采苗及花與根療病宗奭曰香附子今 人多用雖生於莎草根然根上或有或無有薄皸皮 紫黒色非多毛也刮去皮則色白若便以根為之則 誤矣時珍曰莎葉如老韭葉而硬光澤有劍脊稜五 六月中抽一莖三稜中空莖端復出數葉開青花成 穗如黍中有細子其根有鬚鬚下結子一二枚轉相 延生子上有細黑毛大者如羊棗而兩頭尖采得燎 去毛暴乾貨之此乃近時日用要藥而陶氏不識諸 註亦畧乃知古今藥物興癈不同如此則本草諸藥 亦不可以今之不識便廢棄不收 安知異時不為要藥如香附者乎 根修治 斆曰凡采得隂乾於石臼中搗之切忌鐵器 時珍曰凡采得連苗暴乾以火燎去苗及毛 用時以水洗淨石上磨去皮用童子小便浸透洗晒 搗用或生或炒或以酒醋鹽水浸諸法各從本方詳 見於下又稻草 煑之味不苦 氣味甘微寒無毒 宗奭曰苦頌曰天寳單方云辛微 寒無毒性濇元素曰甘苦微寒氣 厚於味陽中之隂血中之氣藥也時珍曰辛微苦甘 平足厥隂手少陽藥也能兼行十二經八脈氣分得 童子小便醋 芎藭蒼术良 主治除胸中熱充皮毛久服令人益氣長鬚眉 别 錄 治 心腹中客熱膀胱間連脇下氣妨常日憂愁不樂心 忪少氣 蘇 頌 治一切氣霍亂吐瀉腹痛腎氣膀胱冷氣 李 杲 散時氣寒疫利三焦解六鬱消飲食積聚痰飲痞 滿胕腫腹脹脚氣止心腹肢體頭目齒耳諸痛癰疽 瘡瘍吐血下血尿血婦人崩漏帶下月候不調胎前 産後百病 時 珍 苗及花主治丈夫心肺中虚風及客熱膀胱連脇下 時有氣妨皮膚瘙痒癮疹飲食不多日漸瘦損常有 憂愁心忪少氣等證並收苗花二十餘斤剉細以水 二石五斗煑一石五斗斛中浸浴令汗出五六度其 瘙痒即止四時常用癮疹風永除 天寳單 方闕 煎飲散氣 鬱利胸膈降痰熱 時 珍 發明 好古曰香附治膀胱兩脇氣妨心忪少氣是能 益氣乃血中之氣藥也本草不言治崩漏而方 中用治崩漏是能益氣而止血也又能逐去瘀血是 推陳也正如巴豆治大便不通而又止泄瀉同意又 云香附陽中之隂血中之氣藥凡氣鬱血氣必用之 炒黒能止血治崩漏此婦人之仙藥也多服亦能走 氣震亨曰香附須用童子小便浸過能総解諸鬱凡 血氣必用之藥引至氣分而生血此正隂生陽長之 義本草不言補而方家言於老人有益意有存焉盖 於行中有補理天之所以為天者健而有常也健運 不息所以生生無窮即此理爾今即香中亦用之時 珍曰香附之氣平而不寒香而能竄其味多辛能散 微苦能降微甘能和乃足厥隂肝手少陽三焦氣分 主藥而兼通十二經氣分生則上行胸膈外達皮膚 熟則下走肝腎外徹腰足炒黒則止血得童溲浸炒 則入血分而補虚鹽水浸炒則入血分而潤燥青鹽 炒則補腎氣酒浸炒則行經絡醋浸炒則消積聚薑 汁炒則化痰飲得參术則補氣得歸苄則補血得木 香則流滯和中得檀香則理氣醒脾得沈香則升降 諸氣得芎藭蒼术則總解諸鬱得巵子黄連則能降 火熱得茯神則交濟心腎得茴香破故紙則引氣歸 元得厚朴半夏則决壅消脹得紫蘇葱白則解散邪 氣得三稜莪荗則消磨積塊得艾葉則治血氣暖子 宮乃氣病之總司女科之主帥也飛霞子韓 云香 附能推陳致新故諸書皆云益氣而俗有耗氣之說 宜于婦人不宜于男子者非矣盖婦人以血用事氣 行則無疾老人精枯血閉惟氣是資小兒氣日充則 形乃日固大凡病則氣滯而餒故香附於氣分為君 藥世所罕知臣以參茋佐以甘草治虚怯甚速也 遊方外時懸壺輕齎治百病黄鶴丹治婦人青囊丸 随宜用引輙有小效人索不已用者當思法外意可 也黄鶴丹乃銖衣翁在黄鶴樓所授之方故名其方 用香附一斤黄連半斤洗晒為末水糊丸梧子大假 如外感葱薑湯下内傷米飲下氣病香湯下血病酒 下痰病薑湯下火病白湯下餘可類推青囊丸乃邵 應節真人禱母病感方士所授者方用香附略炒一 斤烏藥略炮五兩三錢為末水醋煑麫糊為丸隨 證用引如頭痛茶下痰氣薑湯下血病酒下為妙 附方 舊一新 四十七 服食法 頌曰唐𤣥宗天寳單方圗云水 香稜根名莎結亦名草附子說 已見前其味辛微寒無毒凡丈夫心中客熱膀胱間 連脇下氣妨常日憂愁不樂心忪少氣者取根二大 升擣熬令香以生絹袋盛貯於三大斗無灰清酒中 浸之三月後浸一日即堪服十月後即七日近暖處 乃佳每空服温飲一盞日夜三四次常令酒氣相續 以知為度若不飲酒即取根十兩加桂心五兩蕪荑 三兩和搗為散以蜜和為丸擣一千杵丸如梧子大 每空腹酒及薑蜜湯飲汁等下二十丸日再服漸加 至三十丸 以瘥為度 交感丹 凡人中年精耗神衰盖由心血少 火不下降腎氣憊水不上升致心 腎膈絶營衛不和上則多驚中則塞痞飲食不下下 則虚冷遺精愚醫徒知峻補下田非惟不能生水滋 隂而反見衰悴但服此方半年屏去一切暖藥絶嗜 欲然後習袐固泝流之術其效不可殫述俞通奉年 五十一遇鐵甕城申先生授此服之老猶如少年至 八十五乃終也因普示羣生同登壽域香附子一斤 新水浸一宿石上擦去毛炒黄伏神去皮木四兩為 末煉蜜丸彈子大每服一丸侵早細嚼以降氣湯下 降氣湯用香附子如上法半兩伏神二兩炙甘草一 兩半為末㸃沸湯服前藥 薩謙齋瑞竹堂經驗方 一品丸 治氣熱上攻頭目昬眩及治偏正頭痛大香 附子去皮水煑一時搗晒焙研為末煉蜜丸 彈子大每服一丸水一盞煎八 分服女人醋湯煎之竒效良方 升降諸氣 治一切氣 病痞脹喘 噦噫酸煩悶虚痛走注常服開胃消痰散壅思食早 行山行尤宜服之去邪辟瘴香附子炒四百兩沈香 十八兩縮砂仁四十八兩炙甘草一百二十兩為 末每服一錢入鹽少許白湯㸃服 和劑局方 一 切氣疾 心腹脹滿噎塞噫氣吞酸痰逆嘔惡及宿酒 不解香附子一斤縮砂仁八兩甘草炙四兩 為末每白湯入鹽㸃服為粗末煎 服亦可名快氣湯 和劑局方 調中快氣 心腹刺 痛小烏 沈湯香附子擦去毛焙二十兩烏藥十兩甘草炒 一兩為末每服二錢鹽湯隨時㸃服 和劑局方 心 脾氣痛 白飛霞方外竒方云凡人胸膛軟處一㸃痛 者多因氣及寒起或致終身或子母相傳俗 名心氣痛非也乃胃脘有滯爾惟此獨步散治之甚 妙香附米醋浸略炒為末髙良薑酒洗七次略炒為 末俱各封收因寒者薑二錢附一錢因氣者附二錢 薑一錢因氣與寒者各等分和勻以熱米湯入薑汁 一匙鹽一捻調下立止不過七八次除根愈王璆百 一方云内翰呉开夫人心痛欲死服此即 類編 云梁混心脾痛數年不愈供事穢跡佛 夢傳此方一服而愈因名神授一七散 心腹諸痛 艾 附 丸治男女心氣痛腹痛少腹痛血氣痛不可忍者香 附子二兩蘄艾葉半兩以醋湯同煑熟去艾炒為末 米醋糊丸梧子大每白 湯服五十丸 集簡方 停痰宿飲 風氣上攻胸膈不 利香附皂莢水浸 半夏各一兩白礬末半兩薑汁麫糊丸梧子 大每服三四十丸薑湯隨時下 仁存方 元臟腹 冷 及開胃香附子炒為末每用 二錢薑鹽同煎服 普濟方 酒腫虚腫 香附子艾 米醋煑乾 焙研為末米醋糊丸服久之敗 水從小便出神效 經驗方 氣虚浮腫 香附子一 斤童子小 便浸三日焙為末糊丸每米飲 下四五十丸日二 丹溪心法 老小痃癖 往來疼痛 香附南星 等分為末薑汁糊丸梧子大 每薑湯下二三十丸 聖惠 㿗疝脹痛 及小膓氣香 附末二錢以 海藻一錢煎酒空心調下 并食海藻 隨湖集簡方 腰痛揩牙 香附子五兩生 薑二兩取自然 汁浸一宿炒黄為末入青鹽二錢 擦牙數次其痛即止 乾坤生意 血氣刺痛 香附子 炒一兩 荔枝核燒存性五錢為末每服 二錢米飲調下 婦人良方 女人諸病 瑞竹堂方 四制香附 丸治婦人女子經候不調兼諸病大香附子擦去毛 一斤分作四分四兩醇酒浸四兩醇醋浸四兩鹽水 浸四兩童子小便浸春三秋五夏一冬七日淘洗净 晒乾搗爛微焙為末醋煑麫糊丸梧子大每酒下七 十丸瘦人加澤蘭赤茯苓末二兩氣虛加四君子籵 血虛加四物料 法生堂方煑附濟隂丸治婦人月 經不調久成癥樍一切風氣用香附子一斤分作四 分以童溲鹽水酒醋各浸三日艾葉一斤漿水浸過 醋糊和作餅晒乾晚蠶砂半斤炒莪荗四兩酒浸當 歸四兩酒浸各焙為末醋糊丸梧子大每服七十丸 米飲下日二脇醋附丸治婦人室女一切經候不調 血氣刺痛腹 膨脹心怔乏力面色痿黄頭運惡心 崩漏帶下便血癥瘕積聚及婦人數墮胎由氣不升 降服此尤妙香附子米醋浸半日砂鍋煑乾搗焙石 臼為末醋糊為丸醋湯下煑澹寮方艾附丸治同上 香附子一斤熟艾四兩醋 當歸酒浸二兩為末如 上丸 服 婦人氣盛 血衰變生諸症頭運腹滿皆宜抑氣 散主之香附子四兩炒茯苓甘草炙 各一兩橘紅二兩為末每 服二錢沸湯下 濟生方 下血血崩 血如山崩或五 色漏帶並宜常 服滋血調氣乃婦人之仙藥也香附子去毛炒焦為 末極熱酒服二錢立愈昬迷甚者三錢米飲下亦可 加㯶灰事許 學士本 赤白帶下 及血崩不止香附子赤芍藥 等分為末鹽一捻水二盞煎 一盞食前温 服 聖惠方 安胎順氣 鐵罩散香附子炒為末濃煎 紫蘇湯服一二錢一加砂仁 藏中 經 妊娠惡阻 胎氣不安氣不升降嘔吐酸水起坐 不便飲食不進二香散用香附子二 兩藿香葉甘草各二錢為末每服 二錢沸湯入鹽調下 聖惠方 臨産順胎 九月十 月服此 永無驚恐福胎飲用香附子四兩縮砂仁炒三兩甘 草炙一兩為末每服二錢米飲下 朱氏集驗方 産後狂言 血運煩渇不止生薑附子去毛為 末每服二錢薑棗水煎服 同上 氣鬱吐 血 丹溪用童子小便調香附末二錢服為澹寮方治 吐血不止莎草根一兩白茯苓半兩 末每服二 錢陳粟 米飲下 肺破咯血 香附末一錢米飲下 日二服 百一選方 小便尿血 香 附 子新地榆等分各煎湯先服香附湯三五 呷後服地榆湯至盡未效再服 指迷方 小便血淋 痛不可忍香附子陳皮赤茯 苓等分水煎服 十便良方 諸般下血 香附童子小 便浸一日搗 碎米醋拌焙為末每服二錢米飲下米直指方用香 附以醋酒各半煑熟焙研為末黄 糊丸梧子大 每服四十丸米飲下日二服少戴原禮云只以香附 子末二錢入百草霜麝香各 許同服效尤速也 老小脫肛 香附子荆芥穗等分為末每服一匙 水一大盌煎十數沸淋洗 三因方 偏正 頭風 香附子炒一斤烏頭炒一兩甘草二兩為末煉 蜜丸彈子大每服一丸葱茶嚼下 本事方 氣鬱頭痛 澹寮方用香附子炒四兩川芎藭二兩為 末每服二錢臘茶清調下常服除根明目 草華佗中藏經加甘 一兩石膏二錢半 頭風睛痛 方同妊 娠惡阻 女人頭痛 香 附 子末茶服三錢日三 五服 經驗良方 肝虚睛痛 冷淚羞明補肝散用 香附子一兩夏枯草 半兩為末每服一錢 茶清下 簡易方 耳卒聾閉 香附子瓦炒研末蘿 蔔子煎湯早夜各服 二錢忌鐵器 衛生易簡方 聤耳出汁 香附末以綿杖送入蔡邦度 知府常用有效 經驗良方 諸般牙痛 香附艾葉煎湯潄之仍以香 附末擦之去涎 普濟方 牢牙去風 益 氣 烏髭治牙疼牙宣乃鐡甕先生妙方也香附子炒 存性三兩青鹽生薑各半兩為末日擦 濟生方 消 渇累年 不愈莎草根一兩白茯苓半兩 為末每陳粟米飲服三錢日二 癰疽瘡瘍 曽 孚 先云凡癰疽瘡瘍皆因氣滯血凝而致宜服諸香藥 引氣通血常器之云凡氣血聞香即行聞臭即逆瘡 瘍皆由氣濇而血聚最忌臭穢不潔觸之毒必引蔓 陳正節公云大凡疽疾多因怒氣而得但服香附子 藥進食寛氣大有效也獨勝散用香附子去毛以生 薑汁淹一宿焙乾碾為細末無時以白湯服二錢如 瘡初作以此代茶瘡潰後亦宜服之或只以局方小 烏沈湯少用甘草愈後服至半年尤妙 陳自明外 科精 要 蜈蚣咬傷 嚼香附塗之立 效 袖珍方 瑞香 綱 目 集解 時珍曰南土處處山中有之枝幹婆娑柔條厚 葉四時不凋冬春之交開花成簇長三四分如 丁香狀有黄白紫三色格古論云瑞香髙者三四尺 有數種有枇杷葉者楊梅葉者柯葉者毬子者攣枝 者惟攣枝者花紫香烈枇杷葉者結子其始出于廬 山宋時人家栽之始著名攣枝者其節攣曲如斷折 之狀也其根 綿軟而香 根氣味甘鹹無毒主治急喉風用白花者研水灌之 時珍曰出 醫學集成 茉莉 綱 目 釋名柰花 時珍曰稽含草木狀作末利洛陽名園記 作抹厲佛經作抹利王龜齡集作沒利洪 邁集作末麗盖末利本胡語無正字隨人㑹意而已 韋君呼為狎客張叔敏呼為逺客楊慎丹鉛錄云晉 書都人簮柰花 即今末利花也 集解 時珍曰末利原出波斯移植南海今滇廣人栽 蒔之其性畏寒不宜中土弱莖繁枝綠葉圎尖 初夏開小白花重瓣無蕋秋盡乃止不結實有千葉 者紅色者蔓生者其花皆夜開芬香可愛女人穿為 首餙或合面脂亦可熏茶或蒸取液以代薔薇水又 有似末利而瓣大其香清絶者謂之狗牙亦名雪瓣 海南有之素馨指甲 皆其類也並附于下 附錄素馨 時珍曰素馨亦自西域移来謂之耶悉茗 花即酉陽雜俎所載野悉蜜花也枝幹裊 娜葉似末利而小其花細瘦四瓣有 黄白二色采花壓油澤頭甚香滑也 指甲花 有黄白 二色夏 月聞香似木犀可染 指甲過于鳯仙花 花氣味辛熱無毒主治蒸油取液作面脂頭澤長髮 潤燥香肌亦入茗湯 時 珍 根氣味熱有毒主治以酒磨一寸服則昬迷一日乃 醒二寸二日三寸三日凡跌損骨節脫臼接骨者用 此則不知痛也 汪 機 鬱金香 宋開 寳 校正 禹錫曰陳氏言鬱是草英 不當附于木部今移入此 釋名鬱香 御 覽 紅藍花 綱 目 紫述香 綱 目 草麝香 茶矩摩 佛書頌曰許慎說文解字云鬱芳草也十葉為貫百 二十貫築以煑之鬱鬯乃百草之英合而釀酒以降 神乃逺方鬱人所貢故謂之鬱鬱今鬱林郡也時珍 曰漢鬱林郡即今廣西貴州潯柳邕賔諸州之地一 統志維載柳州羅城縣出鬱金香即此也金光明經 謂之茶矩麽香此乃鬱金花香與今時所用鬱金根 名同物異唐慎微本草收此入彼下誤矣按趙古則 六書本義鬯字象米在器中以七扱之之意鬱字从 臼奉缶置于凡上鬯有彡飾五體之意俗作鬱則鬱 乃取花築酒之意非指地言地乃因此草得名耳 集解 藏器曰鬱金香生大秦國二月三月有花狀如 紅藍四月五月采花即香也時珍曰按鄭𤣥云 鬱草似蘭楊孚南州異物志云鬱金出罽賓國人種 之先以供佛數日萎然後取之色正黄與芙蓉花褁 嫩蓮者相似可以香酒又唐書云太宗時伽毘國獻 鬱金香葉似麥門冬九月花開狀似芙蓉其色紫碧 香聞數十步花而不實欲種者取根二說皆同但花 色不同種或不一也古樂府云中有鬱金蘇合香者 是此鬱金也晉左貴嬪有鬱金頌云伊有竒草名曰 鬱金越自殊域厥珍来尋芳香酷烈恱目怡心明德 惟馨淑 人是欽 氣味苦温無毒 藏器 曰平 主治蠱野諸毒心腹間惡氣鬼 疰鵶鶻等一切臭入諸香藥用 藏 器 茅香 宋開 寳 校正 併入宋圗 經香麻 釋名嗢尸羅 金光 明經 香麻 時珍曰蘇頌圗經復出香麻 一條云出福州煎湯浴風甚 良此即香茅也閩人呼 茅如麻故爾今併為一 集解 志曰茅香生劍南道諸州其莖葉黒褐色花白 色即非白茅香也頌曰今陜西河東汴東州郡 亦有之遼澤州充貢三月生苗似大麥五月開白花 亦有黄花者有結實者有無實者並正月二月采根 五月采花八月采苗宗奭曰茅香根如茅但明潔而 長可作浴湯同藁本尤佳仍入印香中合香附子用 時珍曰茅香凡有二此是一種香茅也其白茅香别 是南畨一種香草唐慎微本草不知此義乃以白茅 花及白茅香詣註引入茅 香之下今並提歸各條 花氣味苦温無毒主治中惡温胃止嘔吐療心腹冷 痛 開 寳 附方 新 一 冷勞久病 茅香花艾葉四兩燒存性研末粟 米飯丸梧子大初以蛇牀子湯下 二十丸至三十丸微吐不妨後 用棗湯下立效 聖濟総錄 苗葉主治作浴湯辟邪氣令人身香 開 寳 白茅香 拾 遺 集解 藏器曰白茅香生安南如茅根道家用作浴湯 珣曰廣志云生廣南山谷合諸名香甚竒妙尤 勝舶上来者時珍曰此乃南海白茅香亦今 排香之類非近道之白茅及北土茅香花也 根氣味甘平無毒主治惡氣令人身香煑湯服治腹 内冷 藏 器 小兒遍身瘡疱合桃葉煎湯浴之 李 珣 排草香 綱 目 集解 時珍曰排草香出交趾今嶺南亦或蒔之草根 也白色狀如細柳根人多偽襍之案范成大桂 海志云排草香狀如白茅香芬烈如麝香人亦用以 合香諸香無及之者又有麝香木出占城乃老朽樹 心節氣 頗類麝 根氣味辛温無毒主治辟臭去邪惡氣 時 珍 附錄瓶香 珣曰案陳藏器云生南海山谷草之狀也 其味寒無毒主鬼魅邪精天行時氣並宜 燒之水煑洗水浮氣與土 薑芥子煎湯浴風瘧甚效 耕香 藏器曰生烏許國莖 生細葉味辛温無毒 主鬼氣調中去臭時珍曰二香皆 草狀恐亦排草之類也故附之 迷迭香 拾 遺 集解 藏器曰廣志云出西海魏畧云出大秦國時珍 曰魏文帝時自西域移植庭中同曹植等各有 賦大意其草修幹柔莖細枝弱根繁花結實嚴霜弗 凋收采幽殺摘去枝葉入袋佩之芳香甚烈與今之 排香 同氣 氣味辛温無毒主治惡氣令人衣香燒之去鬼 藏器 珣曰 性平不温合羗活 為丸燒之辟蚊蚋 䔾車香 拾 遺 集解 藏器曰廣志云䔾車香主徐州髙數尺黄葉白 花爾雅䔾車乞與郭璞云香草也珣曰生海南 山谷齊民要術云凡諸樹木虫蛀者煎此香冷淋之 即辟也時珍曰楚詞畦留夷與䔾車則昔人常栽蒔 之與今蘭香 零陵相類也 氣味辛温無毒 珣曰 微寒 主治鬼氣去臭及蟲魚蛀蠧 藏 器 治霍亂辟惡氣薰衣 佳 珣 艾納香 宋開 寳 集解 志曰廣志云艾納出西國似細艾又有松樹皮 上綠衣亦名艾納可以和合諸香燒之能聚其 烟青白不散而與此不同禹錫曰案古樂府云行胡 從何方列國持何来氍毺 五木香迷迭艾納及 都梁 是也 氣味甘温平無毒 主治惡氣殺蟲主腹冷洩痢 志 傷寒五洩心腹注氣 止膓鳴下寸白燒之辟瘟疫合蜂窠浴脚氣良 珣 治 癬辟蛇 藏 器 兠納香 海 藥 集解 珣曰案廣志云出西海㔄國諸 山魏畧云出大秦國草類也 氣味辛平無毒 藏器曰 甘温 主治温中除暴冷 藏 器 惡瘡腫瘻止痛生肌並入膏用 燒之辟逺近惡氣帶之夜行壯膽安神與茅香柳枝 煎湯浴小兒易長 李 珣 線香 綱 目 集解 時珍曰今人合香之法甚多惟線香可入瘡科 用其料加減不等大抵多用白芷芎藭獨活甘 松三柰丁香藿香藁本髙良薑角茴香連喬大黄黄 芩柏木兠婁香末之類為末以榆皮麫作糊和劑以 唧筩笮成線香成條如線也亦或盤成 物象字形用鐵銅絲懸爇者名龍挂香 氣味辛温無毒主治熏諸瘡癬 時 珍 附方 新 一 楊梅毒瘡 龍挂香孩兒茶皁角子各一錢銀 硃二錢為末紙卷作撚㸃燈置桶 中以鼻吸烟一日三次三日止 内服解毒藥瘡即乾 集簡方 藿香 宋嘉 祐 校正 承曰宜 入草部 釋名兠婁婆香 時珍曰豆葉曰藿其葉似之故名楞 嚴經云壇前以兠婁婆香煎水洗浴 即此法華經謂之多摩羅跋香金光明經謂之缽 怛羅香皆兠婁二字梵言也湼槃又謂之迦算香 集解 禹錫曰按廣志云藿香出海邊國莖如都梁葉 似水蘇可著衣服中稽含南方草木狀云出交 趾丸真武平興古諸國吏民自種之叢生五六月采 日乾乃芬香頌曰藿香嶺南多有之人家亦多種二 月生苗莖梗甚宻作叢葉似桑而小薄六月七月采 之須黄色乃可收金樓子及俞益期牋皆云扶南國 人言五香共是一木其根是旃檀節是沈香花是雞 舌葉是藿香膠是薫陸故本草以五香共條義亦出 此今南中藿香乃是草類與稽含所說正相符合范 瞱合香方云零藿虚燥古人乃以合香即此扶南之 說似涉欺岡也時珍曰藿香方莖有節中虚葉微似 茄葉潔古東垣惟用其葉不用枝梗今人併枝梗用 之因葉多偽故耳唐史云頓遜國出藿香挿枝便生 葉如都良者是也劉欣期交州記言藿香似蘇合香 者謂其氣相似 非謂形狀也 枝葉氣味辛微温無毒 元素曰辛甘又曰甘苦氣厚 味薄浮而升陽也杲曰可升 可降陽也入 手足太隂經 主治風水毒腫去惡氣止霍亂心腹痛 别 錄 脾胃吐逆為要藥 蘇 頌 助胃氣開胃口進飲食 元 素 温 中快氣肺虚有寒上焦壅熱飲酒口臭煎湯潄 好 古 發明 杲曰芳香之氣助脾胃故藿香能止嘔逆進飲 食好古曰手足太隂之藥故入順氣烏藥散則 補肺入黄茋四君 子湯則補脾也 附方 新 六 升降諸氣 藿香一兩香附炒五兩為末每以 白湯㸃服一錢 經效濟世方 霍亂吐瀉 垂死者服之回生用藿香葉陳皮各半 兩水二盞煎一盞温服 百一選方 暑 月吐瀉 滑石炒二兩藿香二錢半丁香五分為末每 服一二錢淅米泔調服 禹講師經驗方 胎氣不安 氣不升降嘔吐酸水香附藿香甘草二錢 為末每服二錢入鹽少許沸湯調服之 聖 惠 香口去臭 藿香洗淨煎湯時 時噙潄 摘𤣥方 冷露瘡爛 藿香葉細 茶等分燒 灰油調塗葉上 貼之 應驗方 薫草 别錄 中品 零陵香 宋開 寳 釋名蕙草 别 錄 香草 開 寳 燕草 綱 目 黄零草 玉冊時珍曰古 者燒香草以降 神故曰薫曰蕙薰者薰也蕙者和也漢書云薰以香 自燒是矣或云古人袚除以此草薰之故謂之薰亦 通范成大虞衡志言零陵即今永州不出此香惟融 宜等州甚多土人以編席薦性煖宜人謹按零陵舊 治在今全州全乃湘水之源多生此香今人呌為廣 零陵香者乃真薰草也若永州道州武岡州皆零陵 屬地也今鎮江丹陽皆蒔而刈之以酒灑制貨之芬 香更烈謂之香草與蘭草同稱楚辭云既滋蘭之九 畹又樹蕙之百畝則古人皆栽之矣張揖廣雅云鹵 薰也其葉謂之蕙而黄山谷言一幹數花者為蕙盖 因不識蘭草蕙草強以蘭花為分别也鄭樵修本草 言蘭即蕙蕙即零陵香亦是臆見殊欠分明但蘭草 蕙草乃一 類二種耳 集解 别錄曰薰草一名蕙草生下濕地三月采隂乾 脫節者良又曰蕙實生魯山平澤𢎞景曰桐君 藥錄薰草葉如麻兩兩相對山海經云浮山有草麻 葉而方莖赤華而黑實氣如蘼蕪名曰薰草可以已 癘今俗人皆呼燕草狀如茅而香者為薰草人家頗 種之者非也詩書家多用蕙而竟不知是何草尚其 名而迷其實皆此類也藏器曰薰草即是零陵香薰 乃蕙草根也志曰零陵香生零陵山谷葉如羅勒南 越志云土人名燕草又名薰草即香草也山海經薰 草即是此頌曰零陵香今湖廣諸州皆有之多生下 濕地葉如麻兩兩相對莖方常以七月中旬開花至 香古云薰草是也嶺南人皆作窰竈以火炭焙乾令 黄色乃佳江淮亦有土生者亦可作香但不及湖嶺 者至枯槁香尤芬薰耳古方但用薰草不用零陵香 今合香家及面脂澡豆諸法皆用之都下市肆 貨之甚便時珍曰今惟吳人栽造貨之亦廣 薫草氣味甘平無毒 權曰苦無毒珣曰辛温無毒不 宜多服令人氣喘玉冊云伏三 黄硃 砂 主治明目止淚療洩精去臭惡氣傷寒頭痛上氣腰 痛 别 錄 單用治鼻中息肉鼻齆 甄 權 零陵香主惡氣心腹 痛滿下氣令體香和諸香作湯丸用得酒良 開 寳 主風 邪衝心虚勞疳䘌得升麻細辛煎飲治牙齒腫痛善 李 珣 治血氣腹脹莖葉煎酒服 大 明 婦人浸油飾頭香無 以加 宗 奭 發明 時珍曰薰草芳馨其氣辛散上達故心腹惡氣 齒痛鼻塞皆用之脾胃喜芳香芳香可以養鼻 是也多服作喘為 能耗散真氣也 附方 新 十 傷寒下痢 蕙草湯用蕙草當歸各二兩黄連 四兩水六升煑二升服日三服 范汪 方 傷寒狐惑 食肛者蕙草黄連各四兩㕮咀以白 酸漿一斗漬一宿煑取二升分三服 品小 方 頭風旋運 痰逆惡心懶食真零陵香藿香葉莎 草根炒等分為末每服二錢茶下日 三服方 本事 小兒鼻塞 頭熱用薰草一兩羊髓三兩銚内 慢火熬成膏去滓日摩背上三四 次方聖 惠 頭風白屑 零陵香白芷等分水煎汁入鷄子 白攪勻傅數十次終身不生 聖 惠 方 牙齒疼痛 零陵香梗葉煎水 含潄之 普濟方 風牙疳牙 零陵香洗 炙蓽茇炒 等分為末摻 之 普濟方 夢遺失精 薫草湯用薫草人參白术白 芍藥生地黄各二兩伏神桂 心甘草炙各二兩大棗十二枚水 八升煑三升分二服 外臺秘要 婦人斷産 零陵香 為末酒 服二錢每服至一兩即一年絶孕 盖血聞香即散也 醫林集要 五色諸痢 返魂丹 用零陵 香草去根以鹽酒浸半月炒乾每兩入廣木香一錢 半為末裹急腹痛者用冷水服一錢半通了三四次 用熱米湯服一錢半止痢 只忌生梨一味 集簡方 蕙實 别錄有名未用部藏器曰即 蘭蕙之蕙也五月采之辛香 氣味辛平無毒主 治明目補中 别 錄 根莖中涕主治傷寒寒熱出汗中風面腫消渇熱中 逐水 别 錄 主五痔脫肛有蟲 時珍金 出千 蘭草 本經 上品 釋名簡 音 閑 水香 本 經 香水蘭 開 寳 女蘭 綱 目 香草 綱 目 燕尾香 開 寳 大澤蘭 炮炙 論 蘭澤草 𢎞 景 煎澤草 唐 本 省頭草 綱 目 都梁 香 李當 之 孩兒菊 綱 目 千金草 志曰葉似馬蘭故名蘭草 其葉有岐俗呼燕尾香時 人煑水以浴風故又名香水蘭藏器曰蘭草生澤畔 婦人和油澤頭故云蘭澤盛𢎞之荆州記云都梁有 山下有水清淺其中生蘭草因名都梁香時珍曰都 梁即今之武岡州也又臨淮旴𣅿縣亦有都梁山産 此香蘭乃香草能辟不祥陸璣詩疏言鄭俗三月男 女秉蕳于水用以自袚除盖蘭以閩之蕑以閑之其 義一也淮南子云男子種蘭美而不芳則蘭須女子 種之女蘭之名或因乎此其葉似菊女子小兒喜佩 之則女蘭孩菊之名又或以此也唐珤經驗方言江 南人家種之夏月采置髮中令頭不䐈故名省頭草 其說止合煎澤之義古人蘭蕙皆稱香草如零陵香 草都梁香草後人省之通呼為香草爾近世但知蘭 花不知蘭草惟虚谷方回考訂極言古之蘭草即 今之千金草俗名孩兒菊者其說可據詳下正誤 集解 别錄曰蘭草生太湖池澤四月五月采𢎞景曰 方藥俗人並不識用太吳應是吳國太伯所居 故呼太呉今東門有煎澤草名蘭香或是此也李當 之云是今人所種都梁香草也澤蘭亦名都梁香恭 曰蘭即蘭澤香草也圎莖紫蕚八月花白俗名蘭香 煑以洗浴生溪澗水旁人間亦多種之以飭庭池陶 所引煎澤草都梁香者是也而不能的識保昇曰生 下濕地葉似澤蘭尖長有岐花紅白色而香藏器曰 蘭草澤蘭二物同名陶不能知蘇亦浪别蘭草生澤 畔葉光潤根小紫五月六月采隂乾即都梁香也澤 蘭葉尖微有毛不光潤莖方節紫初采微辛乾之亦 辛蘇云八月花白者即澤蘭也以註蘭草殊誤矣時 珍曰蘭草澤蘭一類二種也俱生水旁下濕處二月 宿根生苗成叢紫莖素枝赤節綠葉葉對節生有細 齒但以莖圎節長而葉光有岐者為蘭草莖微方節 短而葉有毛者為澤蘭嫩時並可挼而佩之八九月 後漸老髙者三四尺開花成穗如鷄蘇花紅白色中 有細子雷斆炮炙論所謂大澤蘭即蘭草也小澤蘭 即澤蘭也禮記佩恱蘭茝楚辭紉秋蘭以為佩西京 雜記載漢時池苑種蘭以降神或雜粉藏衣書中辟 蠧者皆此二蘭也今呉人蒔之呼為香草夏月刈取 以酒油灑制纒作把子貨為頭澤佩帶與别錄所出 大呉之文正相符合諸家不知二蘭乃一物二種但 功用有氣血之分故無定指惟冦氏朱氏之誤尤甚 故考正于下或云家蒔者為 蘭草野生者為蘭澤亦通 正誤 㓂宗奭曰蘭草諸家之說異同乃未的識故無 定論今江陵鼎澧州山谷之間頗有之山外平 田即無多生隂地幽谷葉如麥門冬而濶且靱長及 一二尺四時常青花黄綠色中間瓣上有細紫㸃春 芳者為春蘭色深秋芳者為秋蘭色淡開時滿室盡 香與他花香又别朱震亨曰蘭葉稟金水之氣而似 有火人知其花香之貴而不知其葉有藥方盖其葉 能散久積陳鬱之氣甚有力即今之栽置座右者時 珍曰二氏所說乃近世所謂蘭花非古之蘭草也蘭 有數種蘭草澤蘭生水旁山蘭即蘭草之生山中者 蘭花亦生山中與三蘭逈别蘭花生近處者葉如麥 門冬而春花生福建者葉如营茅而秋花黄山谷所 謂一幹一花為蘭一幹數花為蕙者盖因不識蘭草 蕙草遂以蘭花強生分别也蘭草與澤蘭同類故陸 機言蘭似澤蘭但廣而長節離騷言其綠葉紫莖素 枝可紉可佩可藉可膏可浴鄭詩言士女秉蕳應劭 風俗通言尚書奏事懷香握蘭禮記言諸侯贄薫大 夫贄蘭漢書言蘭以香自燒也若夫蘭花有葉無枝 可玩而不可紉佩藉浴秉握膏焚故朱子離騷辨證 言古之香草必花葉俱香而燥濕不變故可刈佩今 之蘭蕙但花香而葉乃無氣質弱易萎不可刈佩必 非古人所指甚明古之蘭似澤蘭而蕙即今之零陵 香今之似茅而花有兩種者不知何時誤也熊大古 冀越集言世俗之蘭生於深山窮谷决非古時水澤 之蘭也陳遯齋閑覽言楚騷之蘭或以為都梁香或 以為澤蘭或以為猗蘭當以澤蘭為正今人所種如 麥門冬者名幽蘭非真蘭也故陳止齋著盜蘭說以 譏之方虚谷訂蘭說言古之蘭草即今之千金草俗 名孩兒菊者今之所謂蘭其葉如茅而嫩者根名土 續斷因花馥郁故得蘭名也楊升菴云世以如蒲萱 者為蘭九畹之受誣久矣又吳草廬有蘭說甚詳云 蘭為醫經上品之藥有枝有莖草之植者也今所謂 蘭無枝無莖因黄山谷稱之世遂謬指為離騷之蘭 冦氏本草亦溺於俗反疑舊說為非夫醫經為實用 豈可誤哉今之蘭果可利水殺蠱而除痰癖乎其種 盛于蘭末子乃閩人豈不識其土産而反辨析如此 世俗至今猶以非蘭為蘭何其惑之難解也嗚呼觀 諸儒之明析如此則冦朱二氏之誤可知而醫家用 蘭草者當 不復疑矣 葉修治 見澤 蘭下 氣味辛平無毒 杲曰 甘寒 主治利水道殺蠱毒辟不祥久服益氣輕身不老通 神明 本 經 除胸中痰癖 别 錄 生血調氣養營 雷 斆 其氣清香 生津止渇潤肌肉治消渇膽癉 李 杲 煑水浴風病 馬 志 消 癰腫調月經煎水解中牛馬毒 時 珍 主惡氣香澤可作 膏塗髮 藏 器 發明 時珍曰按素問云五味入口藏于脾胃以行其 精氣津液在脾令人口甘此肥美所發也其氣 上溢轉為消渇治之以蘭除陳氣也王氷註云辛能 發散故也李東垣治消渇生津飲用蘭葉盖本于此 詳見澤蘭下又此草浸油塗髮去風垢令香潤史記 所謂羅襦襟解微聞香澤者是也崔寔四時月令作 香澤法用清油浸蘭香藿香雞舌香苜蓿葉四種以 新綿褁浸胡麻油和猪脂納銅鐺中沸定下少許青 蒿以綿幕瓶鐺嘴 瀉出瓶收用之 附方 新 一 食牛馬毒 殺人者省頭草連根葉煎 水服即消 唐瑶經驗方 澤蘭 本經 中品 校正 併入嘉 祐地笋 釋名水香 吳 普 都梁香 𢎞 景 虎蘭 本 經 虎蒲 别 錄 龍棗 本 經 孩兒 菊 綱 目 風藥 綱 目 根名地笋 嘉祐𢎞景曰生于澤旁故名 澤蘭亦名都梁香時珍曰此 草亦可為香澤不獨指其生澤旁也齊安人呼為風 藥呉普本草一名水香陶氏云亦名都梁今俗通呼 為孩兒菊則其與蘭草為一物二 種尤可證矣其根可食故曰地笋 集解 别錄曰澤蘭生汝南諸大澤旁三月三日采隂 乾普曰生下地水旁葉如蘭二月生苗赤節四 葉相值支節間𢎞景曰今處處有之多生下濕地葉 微香可煎油及作浴湯人家多種之而葉小異今山 中又有一種甚相似莖方葉小强不甚香既云澤蘭 則山中者為非而藥家乃采用之恭曰澤蘭莖方節 紫葉似蘭草而不甚香今京下用者是也陶說乃是 蘭草莖圎紫蕚白花殊非澤蘭也頌曰今荆徐隨壽 蜀梧州河中府皆有之根紫黑色如粟根二月生苗 髙二三尺莖幹青紫色作四稜葉生相對如薄荷微 香七月開花帶紫白色蕚通紫色亦似薄荷花三月 采苗隂乾荆湖嶺南人家多種之壽州出者無花子 此與蘭草大抵相類但蘭草生水旁葉光潤根小紫 五六月盛而澤蘭生水澤中及下濕地葉尖微有毛 不光潤方莖紫節七月八月初采微辛此為異爾斆 曰凡使須别雌雄大澤蘭莖葉皆圎根青黄能生血 調氣與榮合小澤蘭逈别葉上班根頭尖能破血通 久積宗奭曰澤蘭出土便分枝梗葉皆如菊但尖長 爾呉普言葉似蘭誤矣今蘭葉如麥門冬殊不相似 時珍曰呉普所說乃真澤蘭也雷斆所說大澤蘭即 蘭草也小澤蘭即此澤蘭也冦宗奭所說澤蘭則是 而破呉普之說則非盖由誤認蘭花為蘭草也詳見 蘭草正 誤下 葉修治 斆曰凡用大小澤蘭細剉以絹 袋盛懸于屋南畔角上令乾用 氣味苦微温無毒 别錄曰甘普曰神農黄帝岐伯桐 君酸無每李當之小温權曰苦辛 之才曰防 己為之使 主治金瘡癰腫瘡膿 本 經 産後金瘡内塞 别 錄 産後腹痛頻産血氣衰冷成勞瘦羸婦人血瀝腰痛 甄 權 産前産後百病通九竅利關節養血氣破宿血消 癥瘕通小膓長肌肉消撲損瘀血治鼻血吐血頭風 目痛婦人勞瘦丈夫面黄 大 明 發明 頌曰澤蘭婦人方中最為急用古人治婦人澤 蘭尤甚多時珍曰蘭草澤蘭氣香而温味辛而 散隂中之陽足太隂厥隂經藥也脾喜芳香肝宜辛 散脾氣舒則三焦通利而正氣和肝鬱散則營衛流 行而病邪解蘭草走氣道故能利水道除痰癖殺蠱 辟惡而為消渇良藥澤蘭走血分故能治水腫塗癰 毒破瘀血消癥瘕而為婦人要藥雖是一類而功用 稍殊正如赤白茯苓芍藥補瀉皆不同也雷斆言雌 者調氣生血雄者破血通積正合二蘭主治大澤蘭 之為蘭草尤可憑據血生於氣故曰調氣生血也又 荀子云澤芷以養鼻謂澤蘭 白芷之氣芳香通乎肺也 附方 舊一 新四 産後水腫 血虚浮腫澤蘭防己等分為末 每服二錢醋酒下 張文仲備 急 方 小兒蓐瘡 嚼澤蘭心封之 良 子母袐錄 瘡腫初起 澤蘭擣封之 良 集簡方 損傷瘀腫 方同 上 産後隂翻 産後隂戸燥熱遂成翻花 澤蘭四兩煎湯熏洗二三 次再入枯礬煎洗 之即安 集簡方 地笋 宋嘉 祐 氣味甘辛温無毒主治利九竅通血脉排 膿治血 藏 器 止鼻洪吐血産後心腹痛産婦可作蔬菜 食佳 大 明 子主治婦人三十六疾 千金方承澤 丸中用之 馬蘭 日 華 釋名紫菊 時珍曰其葉似蘭而大其花似菊 而紫故名俗稱物之大者為馬也 集解 藏器曰馬蘭生澤旁如澤蘭而氣臭楚詞以惡 草喻惡人北人見其花呼為紫菊以其似單瓣 菊花而紫也又有山蘭生山側似劉寄奴葉無椏不 對生花心微黄赤亦大破血皆可用時珍曰馬蘭湖 澤卑濕處甚多二月生苗赤莖白根長葉有刻齒狀 似澤蘭但不香爾南人多采汋晒乾為蔬及饅饀入 夏髙二三尺開紫花花罷有細子楚 辭無馬蘭之名陳氏指為惡草何據 根葉氣味辛平無毒主治破宿血養新血止鼻衂吐 血合金瘡斷血痢解酒疸及諸菌毒蠱毒生擣塗蛇 咬 大 明 主諸瘧及腹中急痛痔瘡 時 珍 發明 時珍曰馬蘭辛平能入陽明血分故治血與澤 蘭同功近人用治庤漏云有效春夏取生秋冬 取乾者不用鹽醋白水煑食并飲其汁或以酒煑焙 研糊丸米飲日日服之仍用煎水入鹽少許日日熏 洗之醫學集成云治痔用馬蘭根擣傅 片時看肉平即去之稍遲恐肉反出也 附方 新 六 諸瘧寒熱 赤脚馬蘭擣汁入水少許發日早 服或入少糖亦可 聖濟總錄 絞腸沙痛 馬蘭根葉細嚼嚥汁 立安 壽域神方 打傷出血 竹節草即 馬蘭同旱 蓮草松香皂子葉即柜子葉冬 用皮為末搽入刀口 摘𤣥方 喉痺口𦂳 用地白根 即馬蘭根 或葉擣汁入米醋少許滴鼻孔中或 灌喉中取痰自開 孫一松試效方 水腫尿澀 馬蘭 葉一 虎口黒豆小麥各一撮酒水各一鍾煎一鍾食 前温服以利小水四五日愈 楊起簡便方 纒蛇 丹毒 馬蘭丹草擂醋 搽之 濟急方 附錄麻伯 别錄有名未用曰味酸無毒主益氣出汗 一名君莒一名行草一名道止一名自死 生平陵如蘭葉黒厚白 褁莖實赤黒九月采根 相鳥 又曰味苦主隂痿一名 鳥葵如蘭香赤莖生山 陽五月十五 日采隂乾 天雄草 又曰味甘温無毒主益氣隂痿 生山澤中狀如蘭實如大豆赤 色 益妳草 拾遺藏器曰味苦平無毒主五痔脫肛止 血炙令香浸酒服生永嘉山谷葉如澤蘭 莖赤髙二 三尺也 香薷 音柔品别 錄中 校正 自菜部 移入此 釋名香葇 食 療 香茸 同 上 香菜 千 金 蜜蜂草 綱目時珍曰薷 本作葇土萹云 葇菜蘇之類是也其氣香其葉柔故以名之草初生 曰茸孟詵食療作香戎者非是俗呼蜜蜂草象其花 房 也 集解 𢎞景曰家家有此作菜生食十月中取乾之頌 曰所在皆種但北土差少似白蘇而葉更細壽 春及新安皆有之彼間又有一種石香葇生石上莖 葉更細色黄而辛香彌甚用之尤佳呉人以為茵陳 用之宗奭曰香薷生山野間荆湖南北二川皆有之 汴洺作圃種之暑月亦作蔬菜葉如茵蔯花茸紫連 邊成穗凡四五十房為一穗如荆芥穗别是一種香 氣時珍曰香薷有野生有家蒔中州人三月種之呼 為香菜以充蔬品丹溪朱氏惟取大葉者為良而細 葉者香烈更甚今人多用之方莖尖葉有刻缺頗似 黄荆葉而小九月開紫花成穗有細子細 葉者僅髙數寸葉如落帚葉即石香葇也 修治 斆曰凡采得去根留葉剉暴乾勿令犯火服至 十兩一生不得食白山桃也時珍曰八九月開 花着穗時采 之隂乾入用 氣味辛微温無毒主治霍亂腹痛吐下散水腫 别 錄 去 熱風卒轉筋者煑汁頓服半升即止為末水服止鼻 衂 孟 詵 下氣除煩熱療嘔逆冷氣 大 明 夏月煑飲代茶可 無熱病調中温胃含汁潄口去臭氣 汪 頴 主脚氣寒熱 時 珍 發明 𢎞景曰霍亂煑飲無不瘥者作煎除水腫尤良 頌曰霍亂轉筋者單煑服之若四肢煩冷汗出 而渇者加蓼子同煑服震亨曰香薷屬金與水有徹 上徹下之功解暑利小便又治水甚㨗以大葉者濃 煎丸服肺得之清化行而熱自降也時珍曰世醫治 暑病以香薷飲為首藥然暑有乗凉飲冷致陽氣為 隂邪所遏遂病頭痛發熱惡寒煩躁口渇或吐或瀉 或霍亂者宜用此藥以發越陽氣散水和脾若飲食 不節勞後作䘮之人傷暑大熱大渇汗泄如雨煩躁 喘促或瀉或吐者乃勞倦内傷之證必用東垣清暑 益氣湯人參白虎湯之類以瀉火益元可也若用香 薷之藥是重虚其表而又濟之以熱矣盖香薷乃夏 月解表之藥如冬月之用麻黄氣虚者尤不可多服 而今人不知暑傷元氣不拘有病無病㮣用代茶謂 能辟暑真癡前說夢也且其性温不可熱飲反致吐 逆飲者惟宜冷服則無拒格之患其治水之功果有 竒效一人妻自腰以下胕腫面目亦腫喘急欲死不 能伏枕大便溏泄小便短少服藥罔效時珍診其脉 沈而大沈主水大主虚乃病後冐風所致是名風水 也用千金神袐湯加麻黄一服喘定十之五再以胃 苓湯吞深師薷术丸二日小便長腫消十之七調理 數日全安益見古人方皆有至理但神而明之存乎 其人 而已 附方 舊四 新六 一切傷暑 和劑局方香薷飲治暑月卧濕 當風或生冷不節真邪相干便 致吐利或發熱頭痛體痛或心腹痛或轉筋或乾嘔 或四肢逆冷或煩悶欲死並主之用香薷一斤厚朴 薑汁炙白扁豆微炒各半斤剉散每服五錢水二盞 酒半盞煎一盞水中沈冷連進二服立效 活人書 去扁豆入黄連四兩 薑汁同炒黄色用 水病洪腫 胡冾居士香薷煎用 乾香薷五十斤剉入 釡中以水淹過三寸煑使氣力都盡去滓澄之微火 煎至可丸丸如梧子大一服五丸日三服日漸増之 以小便利則愈 蘇頌圗經本草 通身水腫 深師薷术丸治暴水風水 氣水通身皆腫服至小便 利為效用香薷葉一斤水一斗熬極爛去滓再熬成 膏加白术末七兩和丸梧子大每服十丸米飲下日 五夜一服 外臺秘要 四時傷寒 不正之氣用水香薷為末熱酒 調服一二錢取汗 衛生易簡 方 心煩脇痛 連胸欲死者香薷搗 汁一二升服 肘后 鼻衂不止 香薷研 末水服 一錢錄聖 濟總 舌上出血 如鑽孔者香薷煎汁服 一升日三服 肘後方 口中臭 氣 香薷一把煎汁 含之 千金方 小兒髮遲 陳香薷二兩水一盞煎 汁三分入猪脂半兩和 勻日日塗之 永類鈐方 白秃慘痛 即上方入胡粉和 塗之 子母秘錄 石香葇 宋開 寳附 釋名石蘓 集解 志曰石香葇生蜀郡陵榮資簡州及南中諸處 生山巖石縫中二月八月采苗莖花實俱可用 宗奭曰處處有之但山中臨氷附厓處或有之不必 山巖石縫也九月十月尚有花時珍曰香薷石香薷 一物也但隨所生而名爾生平地 者葉大厓石者葉細可通用之 氣味辛香温無毒主治調中温胃止霍亂吐瀉心腹 脹滿腹痛膓鳴 開 寳 功比香薷更勝 蕭 炳 制硫黄 時 珍 爵牀 本經 中品 釋名爵麻 吳 普 香蘇 别 錄 赤眼老母草 唐本時珍曰爵牀 不可解按吳氏本 草作爵 麻甚通 集解 别錄曰爵牀生漢中川谷及田野恭曰此草生 平澤熱田近道旁似香葇葉長而大或如荏且 細俗名赤眼老母草時珍曰原野甚多方莖對節與 大葉香薷一様但香薷搓之氣香而爵牀搓之不香 微臭以 此為别 莖葉氣味鹹寒無毒 時珍曰 微辛 主治腰脊痛不得搘牀 俛仰艱難除熱可作浴湯 本 經 療血脹下氣治杖瘡搗 汁塗之立瘥 蘇 恭 赤車使者 唐本 草 釋名小錦枝 炮炙 論 集解 恭曰赤車使者苗似香葇蘭香葉莖赤根紫赤 色八月九月采根日乾保昇曰生荆州襄州根 紫如蒨根二月八月采時珍曰此與 爵牀相類但以根色紫赤為别爾 根修治 斆曰此草原名小錦枝凡用並粗搗 以七嵗童子小便拌蒸晒乾入藥 氣味辛苦温有毒 權曰有 小毒 主治風冷邪疰蠱毒癥瘕 五臟積氣 蘇 恭 治惡風冷氣服之恱澤肌皮好顔色 甄 權 發明 頌曰古方治大風風痺有赤車使者酒今人稀 用鮮有識者時珍曰上古辟瘟疫邪氣有赤車 使者丸此藥不怪苟加詢采必 能得之但古今名稱或不同耳 假蘇 本經 中品 校正 自菜部 移入此 釋名薑芥 别 錄 荆芥 吳 普 鼠蓂 本經𢎞景曰假蘇方藥不 復用恭曰此即菜中荆芥 也薑芥聲訛爾先居草部今錄入菜部士良曰荆芥 本草呼為假蘇假蘇又别是一物葉銳多野生以香 氣似蘇故呼為蘇頌曰醫官陳巽言江左人謂假蘇 荆芥實兩物蘇恭以本草一名薑芥荆芥聲訛謂為 荆芥非矣時珍曰按呉普本草云假蘇一名荆芥葉 似落藜而細蜀中生噉之普乃東漢末人去别錄時 未逺其言當不謬故唐人蘇恭祖其說而陳士良蘇 頌復啟為兩物之疑亦臆說耳曰蘇曰薑曰芥皆因 氣味辛香如蘇 如薑如芥也 集解 别錄曰假蘇生漢中川澤頌曰今處處有之葉 似落藜而細初生香辛可噉人取作生菜古方 稀用近世醫家為要藥並取花實成穗者曝乾入藥 又有胡荆芥俗呼新羅荆芥又有石荆芥生山石間 體性相近入藥亦同時珍曰荆芥原是野生今為世 用遂多栽蒔二月布子生苗炒食辛香方莖細葉似 獨帚葉而狹小淡黄綠色八月開小花作穗成房房 如紫蘇房内有細子如葶藶子狀黄赤色連穗收采 用 之 正誤 藏器曰張鼎食療本草荆芥一名析蓂誤矣䓆 蓂自有本條見草部時珍曰汪機本草㑹編言 假蘇是白蘇亦誤矣 白蘇乃荏也見後 莖穗氣味辛温無毒 詵曰作菜食乆動渇疾熏人五 臟神 反驢肉無鱗魚詳後發 明 下 主治寒熱鼠瘻瘰 生瘡破結聚氣下瘀血除濕疸 本 經 去邪除勞渇冷風出汗煑汁服之擣爛醋和傅丁 腫腫毒 藏 器 單用治惡風賊風口面喎斜遍身 痺心 虚忘事益力添精辟邪毒氣通利血脈傳送五臟不 足氣助脾胃 甄 權 主血勞風氣壅滿背脊疼痛虚汗理 丈夫脚氣筋骨煩疼及隂陽毒傷寒頭痛頭旋目眩 手足筋急 士 良 利五臟消食下氣醒酒作菜生熟皆可 食并煎茶飲之以豉汁煎服治暴傷寒能發汗 日 華 治 婦人血風及瘡疥為要藥 蘇 頌 産後中風身强直研末 酒服 孟 詵 散風熱清頭目利咽喉消瘡腫治項強目中 黑花及生瘡隂㿗吐血衂血下血血痢崩中痔漏 時 珍 發明 元素曰荆芥辛苦氣味俱薄浮而升陽也好古 曰肝經氣分藥也能搜肝氣時珍曰荆芥入足 厥隂經氣分其功長於袪風邪散瘀血破結氣消瘡 毒盖厥隂乃風木也主血而相火寄之故風病血病 瘡病為要藥其治風也賈丞相稱為再生丹許學士 謂有神聖功戴院使許為産後要藥蕭存敬呼為一 捻金陳無擇隱為舉卿古拜散夫豈無故而得此隆 譽哉按唐韻荆字舉卿切芥字古拜切盖二字之反 切隱語以秘其方也又曰荆芥反魚蟹河豚之說本 草醫方並未言及而稗官小說往往載之按李廷飛 延夀書云凡食一切無鱗魚忌荆芥食黄鱨魚後食 之令人吐血惟地漿可解與蟹同食動風又蔡條鐵 山叢話云予居嶺嶠見食黄顙魚犯薑芥者立死甚 於釣吻洪邁夷堅志云呉人魏幾道啖黄顙魚羮後 采荆芥和茶飲少頃足痒上徹心肺狂走足皮欲裂 急服藥兩日乃解陶九成輟耕錄云凡食河豚不可 服荆芥藥大相反予在江隂見一儒者因此䘮命韋 航細談云凡服荆芥風藥忌食魚楊誠齊曽見一人 立致於死也時珍按荆芥乃日用之藥其相反如此 故詳錄之以為警戒又按物類相感志言河豚用荆 芥同煑三五次換水則無毒其說與諸書不 同何哉大抵養生者寜守前說為戒可也 附方 舊四新 二十七 頭項風强 八月後取荆芥穗作枕及鋪 牀下立春日去之 千金方 風熱頭痛 荆芥穗石膏等分為末每服 二錢茶調下 永類鈐方 風熱牙痛 荆 芥 根烏桕根葱根等 分煎湯頻含潄之 小兒驚癎 一百二十種用荆芥穗 二兩白礬半生半枯一 兩為末糊丸黍米大硃砂為衣每薑 湯下二十丸日二服 醫學集成 一切偏風 口眼 喎斜 用青荆芥一斤青薄荷一斤同入砂盆内研爛生絹 絞汁於甆器中煎成膏漉去滓三分之一將二分日 乾為末以膏和丸梧子大每服三十丸 湯下早暮各一服忌動風物 經驗方 中風口噤 荆芥穗為末酒服二錢立愈名荆芥散賈似道云此 方出曾公談錄前後用之甚驗其子名順者病此已 革服之即定 真再生丹也 産後中風 華佗愈風散治婦人産後中 風口噤手足瘛㢔如角弓或 産後血運不省人事四肢强直或心眼倒築吐瀉欲 死用荆芥穗子微焙為末每服三錢豆淋酒調服或 童子小便服之口噤則挑齒灌之斷噤則灌入鼻中 其效如神大抵産後太眩則汗出而腠理踈則易於 中風也時珍曰此方諸書盛稱其妙姚僧坦集驗方 以酒服名如聖散云藥下可立待應效陳氏方名舉 卿古拜散蕭存敬方用古老錢煎湯服名一捻金王 貺指迷方加當歸等分水煎服許叔微本事方云此 藥委有竒效神聖之功一婦人産後睡久及醒則昬 昬如醉不省人事醫用此藥及交加散云服後當睡 必以左手搔頭用之果然昝殷産寳方云此病多因 怒氣傷肝或憂氣内鬱或坐草受風而成急宜服此 藥也戴原禮證治要訣名獨行散 賈似道恱生隨抄呼為再生丹 産後迷悶 因怒氣 發熱迷 悶者獨行散用荆芥穗以新瓦半炒半生為末童子 小便服一二錢若角弓反張以豆淋酒下或剉散童 尿煎服極妙盖荆芥乃産後要藥而角弓反張乃婦 人急候得此證者十存一二而已 戴原禮要訣 産後血運 築心 倒風縮欲死者取乾荆芥穂𢷬篩 末每用二錢七童子小便一酒盞調勻熱 服立效口噤者挑齒口閉者灌鼻中皆效 近世名醫用之無不如神也 圖經本草 産後血眩 風虚精神昬胃荆芥穗一兩三錢桃仁五錢去皮尖 炒為末水服三錢若喘加杏仁去皮尖炒甘草炒各 三錢集 保命 産後下痢 大荆芥四五穗於盞内燒存性不 得犯油火入麝香少許以沸湯些 須調下此藥雖微能愈大 病不可忽之 深師方 産後鼻衂 荆芥焙研末童 子小便服二錢 海止方也 婦人良方 九竅出血 荆芥煎酒通口 服之 直指方 口鼻出血 如涌 泉因 酒色太過者荆芥燒研陳 皮湯服二錢不過二服也 吐血不止 經驗方用荆芥 連根洗搗汁半 盞服乾穗為末亦可汁聖惠方用 荆芥穗為末生地黄 調服二錢 小便尿血 荆芥縮 砂等分 為末糯米飲下三 錢日三服 集簡 崩中不止 荆芥穗於麻油燈上燒 焦為末每服二錢童子 小便服此夏太君娘 娘方也 婦人良方 痔漏腫痛 荆芥煑湯日日 洗之 簡易方 大便 下血 經驗方用荆芥炒為末每米飲服二錢婦人用 酒下亦可拌麫作餛飩食之 簡便方用荆芥 二兩槐花一兩同炒紫為 末每服三錢清茶送下 小兒脫肛 荆芥皂角等分 煎湯洗之以鐵 漿塗上亦治子宮 脫出 經驗方 隂㿗腫痛 荆芥穂瓦焙為散酒服 二錢即消 夀域神方 小兒臍腫 荆芥煎湯洗淨以煨葱刮薄 出火毒貼之即消 海上方 瘰 潰爛 瘡 牽至胸前兩腋塊如茄子大或牽至兩肩上四五年 不能療者皆治之其效如神武進縣朱守仁傳云其 項不能回頭用此數日滅可如瘡爛破者用荆芥根 下一段剪碎煎沸湯温洗良久看爛破處紫黒以鍼 一刺出血再洗三四次愈用樟腦雄黄等分為未麻 油調掃上出水次日再洗再掃以愈為度 活法機 要 丁腫諸毒 荆芥一握切以水五升煑取 一升分二服冷飲 藥性論 一切瘡疥 荆芥末以地黄自然汁熬膏和丸梧子 大每服三十五丸茶酒任下 普濟方 脚椏濕爛 荆 芥 葉搗傳之 簡便方 纒脚生瘡 荆芥燒灰葱汁調傅先以 甘草湯洗之 摘𤣥方 小兒 風寒 煩熱有痰不省人事荆芥穂半兩焙麝香片腦 各一字為末每茶服半錢大人亦冶 普濟方 頭目諸疾 一切眼 血勞風氣頭痛頭旋目眩 荆芥穗為末每酒服三錢 龍樹論 癃閉 不通 小腹急痛無問久新荆芥大黄為末等分每温 水服二錢小便不通大黄減半大便不通荆芥 減半名倒換 散 普濟方 薄荷 唐本 草 校正 白菜部 移入此 釋名菝 音跋 活 蕃荷菜 蕃音 鄱 吳菝 食 性 南薄荷 衍 義 金 錢薄荷 時珍曰薄荷俗稱也陳士良食性本草什菝 揚雄甘泉賦作茇葀呂沈字林作茇䒷則 薄荷之為訛稱可知矣孫思邈千金方作蕃荷又方 音之訛也今人藥用多以蘇州者為勝故陳士良謂 之呉菝 以别胡菝 也宗奭曰世稱此為南薄荷 為有一種龍腦薄荷所以别之機曰小兒方多用金 錢薄荷謂其葉小頗圓 如錢也書作金銀誤矣 集解 頌曰薄荷處處有之莖葉似荏而尖長經冬根 不死夏秋采莖葉曝乾古方稀用或與薤作虀 食近世治風寒為要藥故人家多蒔之又有胡薄荷 與此相類但味少甘為别生江浙間彼人多以作茶 飲之俗呼新羅薄荷近汴洛僧寺或植一二本部天 寶單方所謂連錢草者是也又有石薄荷生江南山 石間葉微小至冬紫色不聞有别功用恭曰薄荷人 家種之亦堪生食一種蔓生者功用相似時珍曰薄 荷人多栽蒔二月宿根生苗清明前後分之方莖赤 色其葉對生初蒔形長而頭圎及長則尖呉越川湖 人多以代茶蘇州所蒔者莖小而氣芳江西者稍粗 川蜀者更粗入藥以蘇産為勝物類相感志云凡收 薄荷須隔夜以糞水澆之雨後乃悉刈收則 性凉不爾不凉也野生者莖葉氣味都相似 莖葉氣味辛温無毒 思邈曰苦辛平元素曰辛凉斆 曰莖性燥甄權曰同薤作虀食 相宜新病瘥人勿食之令人虚汗 不止瘦弱人久食之動消渇病 主治賊風傷寒發汗惡氣心腹脹滿霍亂宿食不消 下氣煑汁服之發汗大解勞乏亦堪生食 唐 本 作菜久 食却腎氣辟邪毒除勞氣令人口氣香潔煎湯洗漆 瘡 思 邈 通利關節發毒汗去憤氣破血止痢 甄 權 療隂陽 毒傷寒頭痛四季宜食 士 良 治中風失音吐痰 日 華 主傷 風頭腦風通關格及小兒風涎為要藥 蘇 頌 杵汁服去 心臟風熱 孟 詵 清頭目除風熱 李 杲 利咽喉口齒諸病治 瘰 瘡疥風瘙癮疹擣汁含潄去舌胎語澀挼葉塞 鼻止衂血塗蜂螫蛇傷 時 珍 發明 元素曰薄荷辛凉氣味俱薄浮而升陽也故能 去髙巔及皮膚風熱士良曰薄荷能引諸藥入 營衛故能發散風寒宗奭曰小兒驚狂壯熱須此引 藥又治骨蒸熱勞用其汁與衆藥熬為膏貓食薄荷 則醉物相感爾好古曰薄荷手足厥隂氣分藥也能 搜肝氣又主肺盛有餘肩背痛及風寒汗出時珍曰 薄荷入手太隂足厥隂辛能發散凉能清利專於消 風散熱故頭痛頭風眼目咽喉口齒諸病小兒驚熱 及瘰 瘡疥為要藥戴原禮氏治貓咬取其汁塗之 有效盖取其相制也陸儂師曰薄荷貓之酒也犬虎 之酒也桑椹鳩之酒也苬草魚之酒也昝殷食醫心 鏡云薄荷煎䜴湯煖酒和飲煎茶生食並宜盖菜之 有益 者也 附方 舊二 新八 清上化痰 利咽膈治風熱以薄荷末煉蜜 丸芡子大每噙一丸白沙糖和 之亦可方 簡便單 風氣瘙痒 用大薄荷蟬蛻等分為末每 温酒調服一錢 永類鈴方 舌 胎語蹇 薄荷自然汁和白蜜薑 汁擦之 醫學集成 眼弦赤爛 薄荷以生 薑汁浸一 宿晒乾為末每用一錢沸 湯炮洗 明目經驗方 瘰 結核 或破未破以新 薄荷二斤取汁 皂莢一挺水㓎去皮搗取汁同於銀石器内熬膏入 連翹末半兩連白青皮陳皮黒牽牛半生半炒各一 兩皂莢仁一兩半同搗和丸梧子大 每服三十丸煎連翹湯下 濟生方 衂血不止 薄荷 汁滴 之或以乾者水煑綿褁 塞鼻 許學士本事方 血痢不止 薄荷葉煎湯 常服 普濟 水入 耳中 薄荷汁滴入立 效 外臺秘要 蜂蠆螫傷 薄荷葉挼貼 之 同上 火毒生 瘡 如灸火毒氣入内兩股生瘡汁水淋漓 者用薄荷煎汁頻塗立愈 張杲醫說 積雪草 本經 中品 釋名胡薄荷 天寳 方 地錢草 唐 本 連錢草 藥 圖 海蘇 𢎞景曰 積雪草 方藥不用想此草以寒凉得名耳恭曰此草葉圎如 錢荆楚人謂為地錢草徐儀藥草圖名連錢草餘見 下 集解 别録曰積雪草生荆州川谷恭曰此草葉圎大 如錢莖細而勁蔓生溪澗側生處亦移頌曰今 處處有之八九月采苗葉隂乾用叚成式酉陽雜俎 云地錢葉側莖細有蔓延地一曰積雪草一曰連錢 草謹按天寳單行方云連錢草生咸陽下濕地亦生 臨淄郡濟陽郡池澤中甚香俗間或云圎葉似薄荷 江東呉越丹陽郡極多彼人常充生菜食之河北柳 城郡盡呼為海蘇好近水生經冬不死咸陽洛陽亦 有之或名胡薄荷所在皆有單服療女子小腹庝宗 奭曰積雪草南方多有生隂濕地不必荆楚形如水 荇而小面亦光㓗微尖為異葉葉各生今人謂之連 錢草盖取象也時珍曰按蘇恭注薄荷云一種蔓生 功用相似蘇頌 經云胡薄荷與薄荷相類但味少 甘生江浙間彼人多以作茶飲俗呼為新羅薄荷天 寳方所用連錢草是也據二說則積雪草即胡薄荷 乃薄荷之蔓生者爾又臞仙庚辛玉册云地錢隂草 也生荆楚江淮閩浙間多在宮院寺廟磚砌間 草圎似錢引蔓摶地香如細辛不見開花也 莖葉氣味苦寒無毒 大明曰苦辛頌曰甘平無毒 時珍曰取汁結草砂伏硫黄 主治大熱惡瘡癰疽浸滛赤熛皮膚赤身熱 本 經 擣傅 熱腫丹毒 蘇 恭 主暴熱小兒寒熱腹内熱結擣汁服之 藏 器 單用治瘰 鼠漏寒熱時節来往 甄 權 以鹽挼貼腫 毒并風疹疥癬 日 華 胡菝 主風氣壅併攻胸膈作湯 飲之立效 士 良 研汁㸃暴赤眼良 時 珍 附方 舊二 新二 熱毒癰腫 秋後收連錢草隂乾為末水調 傅之生搗亦可 冠氏衍義 女子少腹痛 頌曰天寳單行方云女子忽得小腹中 痛月經初来便覺腰中切痛連脊間如 刀錐所刺不可忍者衆醫不别謂是鬼疰妄服諸藥 終無所益其疾轉増審察前狀相當即用此藥其藥 夏五月正放花時即采曝乾搗篩為糝每服二方寸 匕和好醋二小合攪勻平旦空腹頓服之每旦一服 以知為度如女子隂冷者即取前藥五兩加桃仁二 百枚去皮尖熬搗為散以蜜為丸如梧子大每旦空 腹以飲及酒下三十丸日再服以愈 為度忌麻子蕎麥 圖經本草方 男女血病 九仙 驅紅 散治嘔吐諸血及便血婦人崩中神效用積雪草五 錢當歸酒洗巵子仁酒炒蒲黄炒黄連炒條黄芩酒 炒生地黄酒沈陳槐花炒各一錢上部加藕節一錢 五分下部加地榆一錢五分水二鍾煎一鍾服神效 此方得之甚秘此草與本草主治 不同不可曉也 董炳集驗方 牙痛塞耳 用連錢 草即積 雪草和水溝汚泥同搗爛 隨左右塞耳内 摘𤣥方 蘇 别錄 中品 校正 自菜部 移入此 釋名紫蘇 食 療 赤蘇 肘後 方 桂荏 時珍曰蘓從穌音酥舒 暢也蘓性舒暢行氣和 血故謂之蘇曰紫蘇者以别白蘇也蘇乃 荏類而味更辛如桂故爾雅謂之桂荏 集解 𢎞景曰蘇葉下紫色而氣甚香其無紫色不香 似荏者名野蘇不堪用頌曰蘓紫蘓也處處有 之以背面皆紫者佳夏采莖葉秋采子有數種水蘇 魚蘓山魚蘓皆是荏類各有别條時珍曰紫蘇白蘇 皆以二三月下種或宿子在地自生其莖方其葉圎 而有尖四圍有鉅齒肥地者面背皆紫瘠地者面青 背紫其面背皆白者即白蘇乃荏也紫蘇嫩時采葉 和蔬茹之或鹽及梅滷作葅食甚香夏月作熟湯飲 之五六月連根采收以火煨其根隂乾則經久葉不 落八月開細紫花成穗作房如荆芥穗九月半枯時 收子子細如芥子而色黄赤亦可取油如荏油務本 新書云凡地畔近道可種蘇以遮六畜收子打油燃 燈甚明或熬之以油器物丹房鏡源云蘓子油能柔 五金八石沙州記云乞弗虜之地不種五穀惟食蘇 子故王禎云蘇有遮䕶之功又有燈油之用不可闕 也今有一種花紫蘇其葉細齒宻紐如剪成之狀香 色莖子並無異者人稱回囘蘓云斆曰薄荷根莖真 似紫蘇但葉不同爾薄荷莖燥紫蘓莖和入藥須以 刀刮去青 薄皮用之 莖葉氣味辛温無毒 李廷飛曰不可同 鯉魚食生毒瘡 主治下氣除寒中其子尤良 别 録 除寒熱治一切冷氣 孟 詵 補中益氣治心腹脹滿止霍亂轉筋開胃下食止 脚氣通大小膓 日 華 通心經益脾胃煑飲尤勝與橘皮 相宜 蘇 頌 解肌發表散風寒行氣寛中消痰利肺和血 温中止痛定喘安胎解魚蟹毒治蛇犬傷 時 珍 以葉生 食作羮殺一切魚肉毒 甄 權 發明 頌曰若宣通風毒則單用莖去節尢良時珍曰 紫蘓近世要藥也其味辛入氣分其色紫入血 分故同橘皮砂仁則行氣安胎同藿香烏藥則温中 止痛同香附麻黄則發汗解肌同芎藭當歸則和血 散血同木𤓰厚朴則散濕解暑治霍亂脚氣同桔梗 枳殻則利膈寛膓同杏仁菜菔子則消痰定喘也機 曰宋仁宗命翰林院定湯飲奏曰紫蘇熟水第一以 其能下胸膈浮氣也盖不知其久則泄人真氣焉宗 奭曰紫蘇其氣香其味微辛甘能散今人朝暮飲紫 蘇湯甚無益醫家謂芳草致豪貴之 者此有一焉 若脾胃寒人多致 滑泄往往不覺 正誤 頌曰蘓主雞瘕本經不著南齊禇澄治李道念 食白瀹雞子成瘕以蘇煑服吐出鷄雛而愈也 時珍曰按南齊書禇登所用者蒜也非蘓也盖 二字相似勝錄誤耳蘇氏欠考矣詳見蒜下 附方 舊二新 一十三 感寒上氣 蘇葉三兩橘皮四兩酒四升 煑一升半分再服 肘後方 傷寒氣喘 不止用赤蘇一把水三升 煮一升稍稍飲之 肘後 勞復食復 欲死 者蘇 葉煑汁二升飲之亦可入 生薑豆䜴同煑飲 肘後 卒啘不止 香蘇濃煑頓服 三升良 千金 霍亂脹滿 未得吐下用生蘇𢷬汁飲之 佳乾蘇煑汁亦可 肘後方 諸失血病 紫 蘇 不限多少入大碢内水煎令乾去滓熬膏以炒熟赤 豆為末和丸梧子大每酒下三五十丸常服之 斗 門 方 金瘡出血 不止以嫩紫蘓葉桑葉 同𢷬貼之 永類鈐方 攧撲傷損 紫蘓 𢷬傅 之瘡口自合方 談野翁試驗 傷損血出 不止以陳紫蘓葉蘸所出 血挼爛傳之血不作膿且 愈後無瘢甚妙 也 永類鈐方 風狗咬傷 紫蘓葉嚼傅 之 千金方 蛇虺傷人 紫 蘓 葉𢷬飲之 千金方 食蟹中毒 紫蘇煑汁飲二 升 金匱要略 飛絲入目 令人 舌上 生泡用紫蘇葉嚼爛白 湯嚥之 危氏得效方 乳癰腫痛 紫蘇煎湯頻服并 搗封之 海上仙 方 欬逆短氣 紫蘇莖葉二錢人參一 錢水一鍾煎服 普濟 子氣味辛温無毒主治下氣除寒温中 别 錄 治上氣欬 逆冷氣及腰脚中濕氣風結氣研汁煑粥長食令人 肥白身香 甄 權 調中益五臟止霍亂嘔吐反胃補虚勞 肥徤人利大小便破癥結消五膈消痰止𠻳潤心肺 日 華 治肺氣喘急 宗 奭 治風順氣利膈寛膓解魚蟹毒 時 珍 發明 𢎞景曰蘇子下氣與橘皮相宜時珍曰蘓子與 葉同功發散風氣宜用葉清利上下則宜用子 也 附方 舊三 新六 順氣利膓 紫蘇子麻子仁等分研爛水瀘 取汁同米煑粥食之 濟生方 治風順氣 利腸寛中用紫蘇子一升微炒杵以生絹 袋盛於三斗清酒中浸三宿炒飲之 聖 恵 一切冷氣 紫蘇子髙良薑橘皮等分蜜丸梧子 大每服十丸空心酒下 藥性論 風 濕脚氣 方同 上 風寒濕痺 四肢攣急脚腫不可踐地用 紫蘇子二兩杵碎以水三升 研取汁煑粳米二合作粥和 葱椒薑豉食之 聖恵方 消渇變水 服此令水從 小便出用紫 蘇子炒三兩蘿蔔子炒三兩為末每服二 錢桑根白皮煎湯服日二次 聖濟總錄 夢中失精 蘇子一升熬杵研末酒服方 寸匕日再服 外臺秘要 食蟹中毒 紫蘇子煑汁 飲之 金匱 要 略 上氣欬逆 紫蘇子入水研濾汁同 粳米煑粥食 簡便方 水蘇 本經 中品 校正 自菜部 移入此 釋名雞蘇 呉 普 香蘇 肘 后 龍腦薄荷 日 用 芥蒩 音 祖 芥苴 並别 錄時 珍曰此草似蘇而好生水旁故名水蘇其葉香辛可 以煑雞故有龍腦香蘇雞蘇諸名芥蒩芥苴當作芥 蘇乃是一名而誤錄爾亦因味辛如芥故名宋惠民 和劑局方有龍腦薄荷凡専治血病元呉瑞日用本 草謂即水蘇必有所據也周憲王救荒本草言薄荷 即雞蘇以生東平龍腦岡者為良故名陳嘉誤本草 蒙筌以薄荷種於蘇州府學地 名龍腦者得名俱不同何哉 集解 别錄曰水蘇生九真池澤七月采𢎞景曰方藥 不用莫能識九真遼逺亦無能訪之恭曰此蘇 生下澤水側苗似旋復兩葉相當大香馥青齊河間 人名為水蘇江左名為薺薴呉㑹謂之雞蘇而陶氏 更於菜部出雞蘇誤矣保昇曰葉似白薇兩葉相當 花生節間紫白色味辛而香六月采莖葉日乾頌曰 水蘇處處有之多生水岸旁南人多以作菜江北甚 多而人不敢食又江左人謂雞蘇水蘇是兩種陳藏 器謂薺薴自是一物非水蘇水蘇葉有鴈齒氣香而 辛薺薴葉上有毛稍長氣臭也又茵蔯註云江南所 用茵蔯莖葉都是家茵蔯而大髙三四尺氣極芬香 味甘辛俗名龍腦薄荷宗奭曰水蘇氣味與紫蘇不 同辛而不和然狀一如蘇但面不紫及周圍槎牙如 鴈齒耳瑞曰水蘇即雞蘇俗呼為龍腦薄荷時珍曰 水蘇薺薴一類二種爾水蘇氣香薺薴氣臭為異水 蘇三月生苗方莖中虚葉似蘇葉而微長宻齒面皺 色青對節生氣甚辛烈六七月開花成穗如蘇穗水 紅色穂中有細子狀如荆芥子可種易生宿根亦自 生沃地者苗 髙四五尺 莖葉氣味辛微温無毒主治下氣殺穀除飲食辟口 臭去邪毒辟惡氣久服通神明輕身耐老 本 經 主吐血 衂血血崩 别 錄 治肺痿血痢崩中帶下 日 華 主諸氣疾及 脚腫 蘇 頌 釀酒清酒及酒煑汁常服治頭風目眩及産 後中風惡血不止服之彌妙 孟 銑 作生菜食除胃間酸 水 時 珍 發明 時珍曰雞蘇之功專於理血下氣清肺辟惡消 穀故太平和劑局方治吐血衂血睡血欬血下 血血淋口臭口苦口甜喉腥邪熱諸病有龍腦 薄荷丸方藥多不錄用治血病果有殊效也 附方 舊六 新九 漏血欲死 雞蘇煑汁一升 服之 梅師方 吐血下血 雞蘇 莖葉 煎汁飲之 梅師方 吐血欬𠻳 龍腦薄荷焙研末 米飲服一錢取效 衂血不止 梅 師 方用雞蘇五合香豉二合同檮槎如棗核大納鼻孔 中即止 聖惠方用雞蘇二兩防風一兩為末每服 二錢温水下仍以葉塞鼻末普濟方用 龍腦薄荷生地黄等分為 冷水服 腦熱鼻淵 肺 壅 多涕雞蘇葉麥門冬川芎藭桑白皮炒黄耆炙甘草 炙生地黄焙等分為末煉蜜丸梧子大每服四十丸 人參湯下 聖濟総錄 風熱頭痛 熱結上焦致生風氣痰厥頭痛 用水蘇葉五兩皂莢炙去皮子 三兩芫花醋炒焦一兩為末煉蜜丸梧子 大每服二十丸食後荆芥湯下 聖惠方 耳卒聾閉 雞蘇葉生搗綿褁 塞之 孟銑食療 沐髮令香 雞蘇煑汁或燒灰 淋汁沐之 普濟 頭生 白屑 方同 上 暑月目昬 多眵淚生龍腦薄荷葉擣爛 生絹絞汁㸃之 聖濟總錄 霍 亂困篤 雞蘇三兩水二升煎 一升分三服 聖恵 中諸魚毒 香蘇濃煎汁 飲之良 肘 後 方 蛇虺螫傷 龍腦薄荷葉研末酒 服并塗之 易簡方 薺薴 拾 遺 釋名臭蘇 日 華 青白蘇 時珍曰日華子釋水蘇云一名 臭蘇一名青白蘇正此草也誤 作水蘇爾其形似水蘇而 臭似白蘇而青故有二名 集解 藏器曰按蘇恭言江左名水蘇為薺薴按水蘇 葉有鴈齒氣香而辛薺薴葉稍長其上有毛氣 臭亦可為生菜時珍曰薺薴處處平地有之葉 似野蘇而稍長有毛氣臭山人茹之味不甚佳 莖葉氣味辛温無毒主治冷氣洩痢生食除胸間酸 水挼碎傅蟻瘻 藏 器 附錄石薺薴 藏器曰味辛温無毒主風冷氣瘡疥瘙 痒痔瘻下血煑汁服之生山石間細葉 紫花髙一二 尺山人用之 本草綱目卷十四
欽定四庫全書 本草綱目卷十五目録 草之四 隰草類上五十三種 菊 本經 野菊 拾遺 菴䕡 本經附 對廬 蓍 本經 艾 别録附 夏臺 千年艾 綱目 茵陳蒿 本經 青蒿 本經 黄花蒿 綱目 白蒿 本經 角蒿 唐本 䕲蒿 拾遺 馬先蒿 本經 隂地厥 圗經 牡蒿 别録 九牛草 圗經 茺蔚 本經草即 益母 鏨草 拾遺 薇蓹 本經附無 心草 夏枯草 本經 劉寄奴草 唐本 曲節草 圖經霜即 六月 麗春草 圗經 旋覆花 本經 青葙子 本經靈陶朱術鴈來 紅天 草思蓂子附 雞冠花 嘉祐 紅藍花 開寳 畨紅花 綱目 燕脂 綱目 大薊小薊 别録 續㫁 本經 苦芺 别録 漏蘆 本經 飛廉 本經 苧蔴 别録 蔴 唐本麻 即白 大青 别録 小青 圗經 胡盧巴 嘉祐 蠡實 本經必即馬藺 子 似勒附 惡實 别録蒡 即牛 葈耳 本經耳 即蒼 天名精 本經即蝨 地菘鶴 豨薟 唐本 箬 綱目 蘆 别録 甘蕉 别錄 蘘荷 别録 麻黄 本經附雲 花草 木賊 嘉祐附 問荆 石龍芻 本經草即 龍須 龍常草 别錄草即 㯶心 燈心草 開寳 右附方舊一百四十四新二百八十六 本草綱目卷十五目錄
欽定四庫全書 本草綱目卷十五 明 李時珍 撰 草之四 隰草類上 五十三種 菊 本經 上品 釋名節華 本 經 女節 别 録 女華 别 録 女莖 别 録 日精 别 録 更生 别 録 傅延年 别 錄 治蘠 爾 雅 金蕋 綱 目 隂成 别 録 周盈 别録時珍曰 按陸佃埤雅 云菊本作蘜從鞠鞠窮也月令九月菊有黄華華事 至此而窮盡故謂之蘜節華之名亦取其應節候也 崔寔月令云女節女華菊華之名也治蘠日精菊根 之名也抱朴子云仙方所謂日精更生周盈皆一菊 而根莖花實之名異也頌曰唐天寳單方圖載白菊 云原生南陽山谷及田野中頴川人呼為囬峰菊汝 南名荼苦蒿上黨及建安郡順政 郡並名羊歡草河内名地薇蒿 集解 别録曰菊花生雍州川澤及田野正月采根三 月采葉五月采莖九月采花十一月采實皆隂 乾𢎞景曰菊有兩種一種莖紫氣香而味甘葉可作 羮食者為真菊一種青莖而大作蒿艾氣味苦不堪 食者名苦薏非真菊也葉正相似惟以甘苦别之南 陽酈縣最多今近道處處有之取種便得又有白菊 莖葉都相似惟花白五月取之仙經以菊為妙用但 難多得宜常服之藏器曰白菊生平澤五月花紫白 色頌曰處處有之以南陽菊潭者為佳初春布地生 細苗夏茂秋花冬實然種類頗多惟紫莖氣香葉厚 至柔者嫩時可食花微大味甚甘者為真其莖青而 大葉細氣烈似蒿艾花小味苦者名苦薏非真也南 陽菊亦有兩種白菊葉大如艾葉莖青根細花白蕋 黄其黄菊葉似茼蒿花蕋都黄今服餌家多用白者 又有一種開小小花瓣下如小珠子謂之珠子菊云 入藥亦佳宗奭曰菊花近世有二十餘種惟單葉花 小而黄緑葉色深小而薄九月應候而開者是也鄧 州白菊單葉者亦入藥餘皆醫經不用瑞曰花大而 白者為甘菊花小而黄者為黄菊花小而氣惡者為 野菊時珍曰菊之品凡百種宿根自生莖葉花色品 品不同宋人劉蒙泉范至能史正志皆有菊譜亦不 能盡収也其莖有株蔓紫赤青緑之殊其葉有大小 厚薄尖秃之異其花有千葉單葉有心無心有子無 子黄白紅紫間色深淺大小之别其味有甘苦辛之 辨又有夏菊秋菊冬菊之分大抵惟以單葉味甘者 入藥菊譜所載甘菊鄧州黄鄧州白者是矣甘菊始 生于山野今則人皆栽植之其花細碎品不甚髙蕋 如蜂窠中有細子亦可捺種嫩葉及花皆可 食白 菊花稍大味不甚甘亦秋月采之菊之無子者 謂之牡菊燒灰撒地中能死鼃黽説出周禮 花 葉根莖 實並同 氣味苦平無毒 别録曰甘損之曰甘者入 藥苦者不入藥杲曰苦甘 寒可升可降隂中微陽也時珍曰本經言菊花味苦 别録言菊花味甘諸家以甘者為菊苦者為苦薏惟 取甘者入藥謹按張華博物志言菊有兩種苗花如 一惟味小異苦者不中食范至能譜序言惟甘菊一 種可食仍入藥餌其餘黄白二花皆味苦雖不可餌 皆可入藥其治頭風則白者尤良據此二説則是菊 類自有甘苦二種食品須用甘菊入藥則諸菊皆可 但不得用野菊名苦薏者爾故景煥牧竪閑談云真 菊延齡野菊泄人正如黄精益夀鉤吻殺人 之意之才曰术及枸杞根桑根白皮為之使 主治諸風頭眩腫痛目欲脱淚出皮膚死肌惡風濕 痺久服利血氣輕身耐老延年 本 經 療腰痛去來陶陶 除胸中煩熱安腸胃利五脉調四肢 别録緩陶 陶縱 貎 治頭 目風熱風旋倒地腦骨疼痛身上一切㳺風令消散 利血脉並無所忌 甄 權 作枕明目葉亦明目生熟並可 食 大 明 養目血去翳膜 元 素 主肝氣不足 好 古 白菊氣味苦辛平無毒 主治風眩能令頭不白 𢎞 景 染髭髪令黒和巨勝茯苓 宻丸服之去風眩變白不老益顔色 藏 器 發明 震亨曰黄菊花属土與金有水與火能補隂血 故養目時珍曰菊春生夏茂秋花冬實偹受四 氣飽經露霜葉枯不落花稿不零味兼甘苦性禀平 和昔人謂其能除風熱益肝補隂葢不知其得金水 之精英尤多能益金水二臟也補水所以制火益金 所以平木木平則風息火降則熱除用治諸風頭目 其㫖深微黄者入金水隂分白者入金水陽分紅者 行婦人血分皆可入藥神而明之存乎其人其苗可 𬞞葉可啜花可餌根實可藥嚢之可枕醸之可飲自 本至末罔不有功宜乎前賢比之君子神農列之上 品隠士采入酒斚騷人餐其落英費長房言九日飲 菊酒可以辟不祥神仙傳言康風子朱孺子皆以服 菊花成仙荆州記言胡廣久病風羸飲菊潭水多夀 菊之貴重如此是豈羣芳可伍哉鍾㑹菊有五美賛 云圓花髙懸凖天極也純黄不雜后土色也早植晚 發君子徳也冐霜吐穎象貞質也盃中體輕神仙食 也米西京雜記言采菊花莖葉雜 秫 釀酒至次年九月始熟用之 附方 舊六新 十六 服食甘菊 玉凾方云王子喬變白增年 方用甘菊三月上寅日采苖 名曰玉英六月上寅日采葉名曰容成九月上寅日 采花名曰金精十二月上寅日采根莖名曰長生四 味並隂乾百日取等分以成日合𢷬千杵為末每酒 服一錢匕或以蜜丸梧子大酒服七丸一日三服百 日輕潤一年髮白變黒服之二年齒落再生五年八 十嵗老翁變為兒童也孟詵云正月采葉五月五日 采莖九月 九日采花 服食白菊 太清靈寳方引九月九日白菊 花二斤茯苓一斤並𢷬羅為末 每服二錢温酒調下日三服或以煉過松脂和九雞 子大每服一丸主頭眩久服令人好顔色不老藏器 曰抱朴子言劉生丹法用白菊汁 蓮花汁地血汁樗汁和丹蒸服也 白菊花酒 天寳單 方治丈 夫婦人乆患頭風眩悶頭髪乾落胸中痰壅每發即 頭旋眼昏不覺欲倒者是其候也先炙兩風池各二 七壯并服此酒及散永瘥其法春末夏初収白菊軟 苖隂乾𢷬末空腹取一方寸匕和無灰酒服之日再 服漸加三方寸匕若不飲酒者但和羮粥汁服亦得 秋八月合花収暴乾切取三大斤以生絹袋盛貯三 大斗酒中經七日服之日三次常 令酒氣相續為佳 蘇頌圖經 風熱頭痛 菊花石 膏川芎 各三錢為末每服一錢 半茶調下 簡便方 膝風疼痛 菊花陳艾葉作䕶 膝久則自除也 吳旻扶 夀方 癍痘入目 生翳障用白菊花榖精草緑豆皮 等分為末每用一錢以乾柿餅一 枚粟米泔一盞同煮候泔盡食柿日食三枚 淺者五七日逺者半月見効 仁齋直指方 病後生 瞖 白菊花蟬脱等分為散每用二三錢入宻少 許水煎服大人小兒皆宜屢驗 救急方 疔腫 垂死 菊花一握搗汁一升入口即活此 神驗方也冬月采根 肘后方 女人隂腫 甘 菊 苖搗爛煎湯先熏後 洗 危氏得効方 酒醉不醒 九月九日眞菊花為 末飲服方寸匕 外 臺秘 要 眼目昬花 雙美丸用甘菊花一斤紅椒去目六 両為末用新地黄汁和丸梧子大每 服五十丸臨臥茶 清下 瑞竹堂方 花上水主治益色壯陽治一切風 大 明 野菊 拾 遺 釋名苦薏 時珍曰薏乃蓮子之心此 物味苦似之故與之同名 集解 藏器曰苦薏生澤畔莖如馬蘭花如菊菊甘而 薏苦語曰苦如薏是也時珍曰苦薏處處原野 極多與菊無異但葉薄小而多尖花 小而蕋多如蜂窠狀氣味苦辛惨烈 根葉莖花氣味苦辛温有小毒 震亨曰野菊花 服之大傷胃氣 主治調中止洩破血婦人腹内宿血宜之 藏 器 治癰腫 疔毒瘰癧眼瘜 時 珍 附方 新 四 癰疽丁腫 一切無名腫毒孫氏集効方用野 菊花連莖搗爛酒煎熱服取汗以 渣傅之即愈入衛生易簡方用野菊花莖葉蒼耳草 各一握共搗 酒一椀絞汁服以渣傅之取汗即愈 或六月六日采蒼耳葉九月九日 采野菊花為末每酒服三錢亦可 天泡濕瘡 野菊花 根棗木 煎湯洗之 醫學集成 瘰癧未破 野菊花根𢷬爛煎酒服以渣 傅之自消不消亦自破也 瑞竹堂 經騐方 菴䕡 音淹閭品 本經上 釋名覆閭 時珍曰菴草屋也閭里門也此草乃蒿属 老莖可以葢覆菴閭故以名之貞元廣利 方謂之菴䕡蒿云又史注云菴 廬軍行宿室也則閭似當作廬 集解 别録曰菴䕡子生雍州川谷亦生上黨及道邉 十月采實隂乾𢎞景曰狀如蒿艾之類近道處 處有之仙經亦時用之人家種此辟蛇也頌曰今江 淮亦有之春生苖葉如艾蒿髙二三尺七月開花八 月結實九月采實時珍曰菴䕡葉不似艾似菊葉而 薄多細丫面背皆青髙者四五尺其莖白色如艾莖 而粗八九月開細花淡黄色結細實如艾 實中有細子極易繁衍藝花者以之接菊 子氣味苦微寒無毒 别録曰微温普曰神農雷公桐 君岐伯苦小温無毒李當之温 權曰辛苦時珍曰降也隂中微陽入足 厥隂經血分之才曰荆實薏苡為之使 主治五臟瘀血腹中水氣臚脹留熱風寒濕痺身體 諸痛久服輕身延年不老 本 經 療心下堅隔中寒熱周 痺婦人月水不通消食明目駏驉食之神仙 别 録 益氣 主男子隂痿不起治心腹脹滿 甄 權 腰脚重痛膀胱痛 及骨節煩痛不下食 大 明 擂酒飲治閃挫腰痛及婦人 産後血氣痛 時 珍 發明 頌曰本經言久服輕身不老而古方少有服食 者惟入諸雜治藥中如胡治治驚邪狸骨丸之 類大方中用之孫思邈千金翼韋宙獨行方主踠折 瘀血並單用菴䕡煮汁服亦可末服今人治打撲多 用此法或飲或散其效最速時珍曰吴普本草及名 醫别録並言駏驉食菴䕡神仙此亦謂其多夀爾駏 驉乃獸名似騾而小前足長後足 短不能自食每負蹷鼠為之囓食 附方 舊一 新二 瘀血不散 變成癰腫生菴䕡蒿𢷬 汁一升服之 廣利方 月水不 通 婦人宿有風冷留血積聚月水不通菴䕡子一升 桃仁二升酒浸去皮尖研勻入瓶内以酒二斗浸 封五日後每飲三合 日三服 聖惠方 産後血痛 菴䕡子一両水一升 童子小便二盃煎飲 集頻湖 簡方 附録對廬 别録有名未用曰味苦寒無毒主疥瘡久 不瘳生死肌除大熱煮汁洗之似菴䕡八 月 采 蓍 音尸品本 經上 釋名 時珍曰按班固白虎通載孔子云蓍之為言耆 也老人厯年多更事久事能盡知也陸佃埤雅 云草之多夀者故字從耆博物志言蓍 千歳而三百莖其本已老故知吉凶 集解 别録曰蓍實生少室山谷八月九月采實日乾 恭曰此草所在有之其莖可為筮陶氏誤以楮 實為之楮實味甘此味苦今正之頌曰今蔡州上蔡 縣白龜祠旁其生如蒿作叢髙五六尺一本一二十 莖至多者五十莖生便條直所以異於衆蒿也秋後 有花出于枝端紅紫色形如菊花結實如艾實史記 龜筴傳云龜千嵗乃逰于蓮葉之上蓍百莖共一根 所生之處獸無虎狼蟲無毒螫徐廣註云劉向言龜 千嵗而靈蓍百年而一本生百莖也褚先生云蓍滿 百莖其下必有神龜守之其上常有青雲覆之傳云 天下和平王道得而蓍莖長丈其叢生滿百莖方今 取蓍者八十莖已上長八尺者即已難得但得滿六 十莖以上長六尺者即可用矣今蔡州所上皆不言 如此則此類亦神物故不常有也時珍曰蓍乃蒿属 神草也故易曰蓍之徳圓而神天子蓍長九尺諸侯 七尺大夫五尺士三尺張華博物志言以末大於本 者為主次蒿次荆皆以月望浴之然 則無蓍揲卦亦可以荆蒿代之矣 實氣味苦酸平無毒 主治益氣充肌膚明目聰慧先知久服不饑不老輕 身 本 經 葉主治痞疾 時 珍 附方 新 一 腹中痞塊 蓍葉獨蒜穿山甲末食鹽同以好 醋搗成餅量痞大小貼之兩炷香 為度其痞化為膿血從大 便出 劉松石保夀堂方 艾 别録 中品 釋名冰臺 爾 雅 醫草 别 録 黄草 埤 雅 艾蒿 時珍曰王安石字 説云艾可乂疾久 而彌善故字從乂陸佃埤雅云博物志言削冰令圓 舉而向日以艾承其影則得火則艾名冰臺其以此 乎醫家用炙百病故曰炙草一 灼謂之一壯以壯人為法也 集解 别録曰艾葉生田野三月三日采暴乾頌曰處 處有之以複道及四明者為佳云此種炙百病 尤勝初春布地生苖莖類蒿葉背白以苖短者為良 三月三日五月五日采葉暴乾陳久方可用時珍曰 艾葉本草不著土産但云生田野宋時以湯隂複道 者為佳四明者圖形近代惟湯隂者謂之北艾四明 者謂之海艾自成化以來則以蘄州者為勝用充方 物天下重之謂之蘄艾相傳他處艾炙酒壜不能透 蘄艾一炙則直透徹為異也此草多生山原二月宿 根生苖成叢其莖直生白色髙四五尺其葉四布狀 如蒿分為五尖椏上復有小尖面青背白有茸而柔 厚七八月葉間出穗如車前穂細花結實累累盈枝 中有細子霜後始枯皆以五月五日連莖刈取暴乾 収葉先君月池子諱言聞甞著蘄艾傳一卷有讃云 産于山陽采以端午治病炙疾功非小補又宗懔荆 楚歳時記云五月五日雞未鳴時采艾似人形者攬 而取之収以炙病甚騐是日采艾為人懸于戸上可 禳毒氣其莖乾之染麻油引火㸃炙炷滋潤炙瘡至 愈不疼亦可代 蓍策及作燭心 葉修治 宗奭曰艾葉乾𢷬去青滓取白入石硫黄末 少許謂之硫黄艾炙家用之得米粉少許可 𢷬為末入服食藥用時珍曰凡用艾葉須用陳久者 治令細軟謂之熟艾若生艾炙火則傷人肌脉故孟 子云七年之病求三年之艾㨂取凈葉揚去塵屑入 石臼内木杵㨶熟羅去渣滓取白者再搗至柔爛如 綿為度用時焙燥則炙火得力入婦人丸散須以熟 艾用醋煮乾搗成餅子烘乾再搗為末用或以糯糊 和作餅及酒炒者皆不佳洪氏容齋随筆云艾難著 力若入白茯芩三五片同碾即時可作細末亦一異 氣味苦微温無毒 恭曰生寒熟熱元素曰苦温隂中 之陽時珍曰苦而辛生温熟熱可 升可降陽也入足太隂厥隂 少隂之經苦酒香附為之使 主治炙百病可作煎止吐血下痢下部䘌瘡婦人漏 血利隂氣生 肉辟風寒使人有子作煎勿令見風 别 録 搗汁服止傷血殺蚘蟲 𢎞 景 主衂血下血膿血痢水 煮及丸散任用 蘇 恭 止崩血腸痔血搨金瘡止腹痛安 胎苦酒作煎治癬甚良搗汁飲治心腹一切冷氣鬼 氣 甄 權 治帯下止霍亂轉筋痢後寒熱 大 明 治帶脉為病 腹脹滿腰溶溶如坐水中 好 古 温中逐冷除濕 時 珍 發明 詵曰春月采嫩艾作菜食或和麫作餛飩如彈 子吞三五枚以飯壓之治一切鬼惡氣長服止 冷痢又以嫩艾作乾餅子用生薑煎服止瀉痢及産 後瀉血甚妙頌曰近世有單服艾者或用蒸木𤓰和 丸或作湯空腹飲甚補虚羸然亦有毒發則熱氣衝 上狂躁不能禁至攻眼有瘡出血者誠不可妄服也 震亨曰婦人無子多由血少不能攝精俗醫謂子宫 虚冷投以辛熱或服艾葉不知艾性至熱入火炙則 氣下行入藥服則氣上行本草止言其温不言其熱 世人喜温率多服之久久毒發何甞歸咎于艾哉予 考蘇頌圗經而因黙有感焉時珍曰艾葉生則微苦 太辛熟則微辛太苦生温熟熱純陽也可以取太陽 真火可以回垂絶元陽服之則走二隂而逐一切寒 濕轉肅殺之氣為融和炙之則透諸經而治百種病 邪起沉疴之人為康泰其功亦大矣蘇恭言其生寒 蘇頌言其有毒一則見其能止諸血一則見其熱氣 上衝遂謂其性寒有毒誤矣葢不知血隨氣而行氣 行則血散熱因久服致火上衝之故爾夫藥以治病 中病則止若素有虚寒痼冷婦人濕鬱帶漏之人以 艾和歸附諸藥治其病夫何不可而乃妄意求嗣服 艾不輟助以辛熱藥性久偏致使火躁是誰之咎歟 於艾何尤艾附丸治心腹少腹諸痛調女人諸病頗 有深功膠艾湯治虚痢及姙娠産後下血尤著竒效 老人丹田氣弱臍腹畏冷者以熟艾入布袋兠其臍 腹妙不可言寒濕脚氣 亦宜以此夾入襪内 附方 舊二十四 新二十七 傷寒時氣 温疫頭痛壯熱脉盛以乾 艾葉三升水一斗煮一升 頓服取汗 肘后方 姙娠傷寒 壯熱赤斑變為黒斑溺血用艾 葉如雞子大酒三升煮二升半 分為二服 傷寒類要 姙娠風寒 卒中不省人事狀如中風用 熟艾三両米醋炒極熱以絹 包熨臍下良久即 甦 婦人良方 中風口喎 以葦筒長五寸一頭刺 入耳内四面以麫宻封 不透風一頭以艾炙之七壯患 右炙左患左炙右 勝金方 中風口噤 熟艾炙承 漿一穴頰 車二穴各五 壯 千金方 中風掣痛 不仁不隨並以乾艾斛許揉 團納瓦甑中並下塞諸孔獨 留一目以痛處著甑囙而燒艾 熏之一時即知矣 肘后方 舌縮口噤 以生艾搗 傅之乾艾 浸濕亦可 聖濟録 咽喉腫痛 醫方大成用嫩艾搗汁細嚥之 經騐方用青艾和莖葉一握 同醋搗爛傅于喉上冬月取 乾艾亦得 李臣所傳方也 癲癎諸風 熟艾于隂囊 下榖道正門 當中間隨年歳 炙之 斗門方 鬼擊中惡 卒然着人如刀刺狀胸脇 腹内㽲刺切痛不可按或 即吐血鼻中出血下血一名鬼排以熟艾如 雞子大三枚水五升煎二升頓服 肘后方 小兒臍 風 撮口艾葉燒灰填臍中以帛縛定効或隔 蒜炙之候口中有艾氣立愈 簡便方 狐惑蟲 䘌 病人齒無色舌上白或喜睡不知痛痒處或下痢 宜急治下部不曉此者但攻其上而下部生蟲食 其肛爛見五臟便死也燒艾于管中熏下部令烟 入或少加雄黄更妙罌中燒烟亦可 肘后方 頭 風久痛 蘄艾揉為九時時嗅之以 黄水出為度 青嚢雜纂 頭風面瘡 痒出黄 水艾二 両醋一升砂鍋煎取汁每薄紙上 貼之一日二三上 御藥院方 心腹惡氣 艾葉搗 汁飲之 性藥 論 脾胃冷痛 白艾末沸湯服二 錢 衛生易簡方 蚘蟲心痛 如刺口 吐清水 白熟艾一升水三升煮一升服吐蟲出或取生艾搗 汁五更食香脯一片乃飲一升當下蟲出 肘后方 口吐清水 乾蘄艾煎湯啜 之 怪證竒方 霍亂吐下 不止以艾一把 水三升煮一升 頓服要外 臺秘 老小白痢 艾薑丸用陳北艾四両乾薑炮 三両為末醋煮倉米糊丸梧子 大每服七十丸空心米飲 下甚有竒效 永類方 諸痢久下 艾葉陳皮等分 煎湯服之亦可 為末酒煮爛飯和丸每鹽湯 下二三十丸 聖濟總録 暴泄不止 陳艾一把生 薑一塊水煎 熱服編 生生 糞後下血 艾葉生薑煎濃汁 服三合 千金方 野雞痔病 先以 槐柳 湯洗過以艾灸上七壯取效郎中王及乗騾入西川 數日病痔大作如胡𤓰貫於腸頭其熱如火忽至僵 仆無計有主郵者云湏炙即瘥乃用上法炙三五壯 忽覺一道熱氣入膓中因大轉瀉血穢併出瀉後遂 失胡𤓰所在矣 經騐良方 姙娠下血 張仲景曰婦人有漏下者 有半産後下血不絶者有 姙娠下血者並宜膠艾湯主之阿膠二両艾葉三両 芎藭甘草各二両當歸地黄各三両芍藥四両水五 升清酒五升煮取三升乃納膠令消 盡每温酒一升日三服 金匱要略 姙娠胎動 或腰 痛或 搶心或下血不止或倒産子死腹中艾葉一 雞子大酒四升煮二升分二服 肘后方 胎動廹 心 作痛艾葉雞子大以頭醋四升 煎二升分温服 子母秘録 婦人崩中 連日不 止熟艾 雞子大阿膠炒為末半両乾薑一錢水五盞先煮艾 薑至二盞半傾出入膠烊化分三服一日服盡 初 虞世古 今録騐 産後瀉血 不止乾艾葉半両炙熟老生薑半 両濃煎湯一服立妙 孟詵食療 本 草 産後腹痛 欲死因感寒起者陳蘄艾二斤焙乾搗 鋪臍上以絹覆住熨斗熨之待口中艾 氣出則痛自止矣 楊誠經騐方 忽然吐血 一二口或心衂或内崩 熟艾三團水五升煮二 升服一方燒灰水 服二錢 千金方 鼻血不止 艾灰吹之亦可以艾 葉煎服 聖惠方 盜 汗不止 熟艾二錢白茯神三錢烏梅三个水一 鍾煎八分臨卧温服 通妙真人方 火眼 腫痛 以艾燒烟起用盌覆之候烟盡盌上刮煤下以 温水調化洗眼即瘥更入黄連尤佳 斗門方 面上皯 艾灰桑灰各三升以水淋汁再淋至三遍 以五色布納于中同煎令可丸時每以少 許傅之自爛脱甚 妙 外臺秘要 婦人面瘡 名粉花瘡以定粉五錢 菜子油調泥盌内用艾 一二圑燒烟熏之候烟盡覆地上一夜取出 調搽永無瘢痕亦易生肉 談埜翁試騐方 身面疣 目 艾火炙三壯即 除 聖惠方 鵞掌風病 蘄艾真者四五两水四 五碗煮五六滚入大口 瓶内盛之用麻布二層縛之将手心放瓶 上熏之如冷再熱如神 陸氏積德堂方 瘡疥熏法 熟蘄艾一両木鱉子三錢雄黄二錢硫黄一錢為末 揉入艾中分作四條每以一條安隂陽瓦中置被裏 烘熏後服通聖 散 醫方摘要 小兒疳瘡 艾葉一兩水一升煮 取四合服 備急方 小兒 爛瘡 艾葉燒灰傅之 良 子母秘録 臁瘡口冷 不合熟艾燒烟 熏之 經騐方 白癩 風瘡 乾艾隨多少以浸麴釀酒如常 法日飲之覺痺即瘥 肘后方 疔瘡腫毒 艾蒿 一擔 燒灰于竹筒中淋取汁以一二合和石灰如糊先以 針刺瘡至痛乃㸃藥三遍其根自拔玉山韓光以此 治人神騐貞觀初衢州徐使君訪得此方 予用治三十餘人得效 孫真人千金方 發背初起 未成及諸熱腫以濕紙搨上先乾處是頭著艾炙之 不論壯數痛者炙至不痛不痛者炙至痛乃止其毒 即散不散亦免内攻神 方也 李絳兵部手集 癰疽不合 瘡口冷滯以北艾 煎湯洗後白膠熏 之方直 指 咽喉骨哽 用生蒿艾數升水酒共一斗煮四 升細細飲之當下 外臺秘要 誤吞銅錢 艾蒿一把水五升煎一升頓 服便下 錢相公篋中方 諸蟲蛇傷 艾 炙 數壯甚良 集簡方 風蟲牙痛 化蠟少許攤紙上鋪艾以筯卷 成筒燒烟隨左右熏鼻及烟令 滿口呵氣即疼止腫消靳季謙 病此月餘一試即愈 普濟方 實氣味苦辛暖無毒主治明目療一切鬼氣 甄 權 壯陽 助水臟腰膝及暖子宫 大 明 發明 詵曰艾子和乾薑等分為末宻丸梧子大空心 每服三丸以飯三五匙壓之日再服治百惡氣 其鬼神速走出田野 之人與此甚相宜也 附録夏臺 别録有名未用曰味甘主百疾濟絕氣𢎞 景曰此藥神竒乃爾不復識用可恨也時 珍曰艾名氷臺此名夏臺艾炙百病能回絶氣此 主百病濟絕氣恐是一物重出也故附于艾後 千年艾 綱 目 集解 時珍曰千年艾出武當太和山中小莖髙尺許 其根如蓬蒿其葉長寸餘無尖椏面青背白秋 開黄花如野菊而小結實如青珠丹顆之狀三伏日 采葉暴乾葉不似艾而作艾香搓之即碎不似艾葉 成茸也羽流 以充方物 葉氣味辛微苦温無毒主治男子虚寒婦人血氣諸 痛水煎服之 時 珍 茵陳蒿 本經 上品 釋名 藏器曰此雖蒿類經冬不死更因舊苖而生故 名因陳後加蒿字耳時珍曰按張楫廣雅及吳 普本草並作因 塵不知何義 集解 别録曰茵蔯生太山及邱陵坡岸上五月及立 秋采隂乾𢎞景曰今處處有之似蓬蒿而葉緊 細秋後莖枯經冬不死至春又生韓保昇曰葉似青 蒿而背白大明曰茵蔯出和州及南山嶺上一名石 茵蔯頌曰近道皆有之不及太山者佳春初生苖髙 三五寸似蓬蒿而葉緊細無花實五月七月采莖葉 隂乾今謂之山茵蔯江寜府一種茵蔯葉大根粗黄 白色至夏有花實階州一種白蒿一似青蒿而背白 本土皆以為茵蔯入藥今南方醫人用山茵蔯乃有 數種或著其説云山茵蔯汴京及北地用者如艾蒿 葉細而背白其氣亦如艾味苦乾則色黒江南所用 者莖葉都似家茵蔯而大髙三四尺氣極芬香味甘 辛俗又名龍腦薄荷吳中所用乃石香葇也葉至細 色黄味辛甚香烈性温若誤作解脾藥服大令人煩 以本草論之但有茵蔯蒿無山茵蔯註云葉似蓬蒿 而緊細今汴京北地所用山茵蔯是也大體世方用 山茵蔯療體痛解傷寒發汗行肢節滯氣化痰利膈 治勞倦最要詳本草正經惟療黄胆利小便與世方 都不應今試取汴京所用山茵蔯為解肌發汗藥灼 然少效江南山茵蔯療傷寒腦痛絕勝比見諸醫議 論謂家茵蔯亦能解肌下隔去胸中煩方家少用但 可研作飲服之本草所無自出俗方茵蔯蒿當别是 一物主療自異不得為山茵蔯也此説亦未可據但 以功較之則江南者為勝以經言之則非本草所出 醫方所用更當考論爾斆曰凡使須用葉有八角者 隂乾去根細剉勿令犯火時珍曰茵蔯昔人多蒔為 𬞞故入藥用山茵蔯所以别家茵蔯也洪舜俞老圃 賦云酣糟紫薑之掌沭醯青蔯之絲是也今淮揚人 二月二日猶采野茵蔯苖和粉麫作茵蔯餅食之後 人各據方土所傳遂致淆亂今山茵蔯二月生苖其 莖如艾其葉如淡色青蒿而背白葉紋緊細而扁整 九月開細花黄色結實大如艾子花實並與菴閭花 實相似亦有 無花實者 莖葉氣味苦平微寒無毒 普曰神農岐伯雷公苦無 毒黄帝辛無毒權曰苦辛 有小毒大明曰石茵蔯苦凉無毒伏 砂 張元素曰苦甘隂中微陽入足太陽經 主治風濕寒熱邪氣熱結黄疸久服輕身益氣耐老 靣白悦長年白兎食之仙 本 經 治通身發黄小便不利 除頭熱去伏瘕 别 録 通闗節去滯熱傷寒用之 藏 器 石茵 蔯治天行時疾熱狂頭痛頭旋風眼疼瘴瘧女人癥 瘕并閃損乏絕 大 明 發明 𢎞景曰仙經曰白蒿白兎食之仙而今茵蔯乃 云此恐是誤耳宗奭曰張仲景治傷寒熱甚發 黄身面悉黄者用之極效一僧因傷寒後發汗不徹 有留熱面身皆黄多熱期年不愈醫作食治不對而 食不減予與此藥服五日病减三分之一十日减三 分之二二十日病悉去方用山茵蔯山梔子各三分 秦芃升麻各四錢為散每用三錢水四合煎二合去 滓食後温服以知為度此藥以山茵蔯為本故書之 王好古曰張仲景茵蔯梔子大黄湯治濕熱也梔子 蘖皮湯治燥熱也如苖澇則濕黄苖旱則燥黄濕則 瀉之燥則潤之可也此二藥治陽黄也韓祗和李思 訓治隂黄用茵蔯附子湯大抵以茵蔯為君主而佐 以大黄附子各 隨其寒熱也 附方 舊二 新六 茵蔯羹 除大熱黄疸傷寒頭痛風熱瘴瘧 利小便以茵蔯細切煮羮食之生 食亦宜鏡 食醫心 遍身風痒 生瘡疥用茵蔯煮濃汁 洗之立瘥 千金方 瘍風 病 茵蔯蒿両握水一斗五升煮取七升先以皂筴湯 洗次以此湯洗之冷更作隔日一洗不然恐痛也 功崔行 纂要 風疾攣急 茵蔯蒿一斤秫米一石麴三斤和 勻如常法釀酒服之 聖濟總録 癎黄如金 好眠吐涎茵蔯蒿白鮮皮等分水 二鍾煎服日二服 三十六黄方 遍身黄 疸 茵蔯蒿一把同生薑一塊𢷬 爛于胸前四肢日日擦之 男子酒疸 用茵蔯蒿 四根巵子 七箇大田螺一箇連殻𢷬爛以百 沸白酒一大盞冲汁飲之秘方也 眼熱赤腫 山茵蔯 車前子 等分煎湯細茶調散 服數服 直指方 青蒿 本經 下品 釋名草蒿 本 經 方潰 本 經 菣 音牽 去聲 蒿 蜀 本 香蒿 衍義保昇 曰草蒿江 東人呼為 蒿為其氣息似 也北人呼為青蒿爾 雅云蒿菣也孫炎注云荆楚之間謂蒿為菣郭璞注 云今人呼青蒿香中炙啖者為菣是也時珍曰晏子 云蒿草之髙者也按爾雅諸蒿獨菣得單稱為蒿豈 以諸蒿葉背皆白而此 蒿獨青異于諸蒿故耶 集解 别録曰青蒿生華隂川澤𢎞景曰處處有之即 今青蒿人亦取雜香菜食之保昇曰嫩時醋淹 為葅自然香葉似茵蔯蒿而背不白髙四尺許四月 五月采日乾入藥詩云呦呦鹿鳴食野之蒿即此蒿 也頌曰青蒿春生苖葉極細可食至夏髙四五尺秋 後開細淡黄花花下便結子如粟米大八九月采子 隂乾根莖子葉並入藥用乾炙作飲香尤佳宗奭曰 青蒿得春最早人剔以為蔬根赤葉香沈括夢溪筆 談云青蒿一類自有二種一種黄色一種青色本草 謂之青蒿亦有所别也陜西銀綏之間蒿叢中時有 一両窠逈然青色者土人謂之香蒿莖葉與常蒿一 同但常蒿色淡青此蒿深青如松檜之色至深秋餘 蒿並黄此蒿猶青其氣分芳恐古人所用以深青者 為勝不然諸蒿何甞不青時珍曰青蒿二月生苖莖 粗如指而肥軟莖葉色並深青其葉微似茵蔯而面 背俱青其根白硬七八月間開細黄花頗香結實大 如麻子中 有細子 修治 斆曰凡使惟中為妙到膝即仰到腰即俛使子 勿使葉使根勿使莖四件若同使翻然成痼疾 采得葉用七嵗兒七箇溺 浸七日七夜漉出晒乾 葉莖根子氣味苦寒無毒 時珍曰 伏硫黄 主治疥瘙痂痒惡瘡殺蝨治留熱在骨節間明目 本 經 鬼氣尸疰伏留婦人血氣腹内滿及冷熱久痢秋冬 用子春夏用苖並𢷬汁服亦暴乾為末小便入酒和 服 藏 器 補中益氣輕身補勞駐顔色長毛髪令黒不老 兼去蒜髪殺風毒心痛熱黄生𢷬汁服并貼之 大 明 治 瘧疾寒熱 時 珍 生𢷬傅金瘡止血止疼良 蘇 恭 燒灰隔紙 淋汁和石灰煎治惡瘡瘜肉黶瘢 孟 詵 發明 頌曰青蒿治骨蒸勢勞為最古方單用之時珍 曰青蒿得春木少陽之氣最早故所主之證皆 少陽厥隂血分之病也按月令通纂言伏内庚日采 青蒿懸于門庭内可辟邪氣隂乾為末冬至元旦各 服二錢亦良觀此則青蒿之 治鬼疰伏尸盖亦有所伏也 附方 舊四三 新十 男婦勞瘦 青蒿細剉水三升童子小便 五升同煎取一升半去滓入 器中煎成膏丸如梧子大每空心及 臥時温酒吞下二十丸 斗門方 虚勞寒熱 肢體 倦疼 不拘男婦八九月青蒿成實時采之去枝梗以童子 小便浸三日晒乾為末每服二錢烏梅一箇煎湯服 苑靈 方 骨蒸鬼氣 童子小便五大斗澄清青蒿五斗八 九月揀帯子者最好細剉相和納大 釡中以猛火煎取三大斗去滓溉釜令淨再以㣲火 煎可二大斗入猪膽一枚同煎一大斗半去火待冷 以甆器盛之每欲服時取甘草二三両炙熟為末以 煎和𢷬千杵為丸空腹粥飲下二十丸漸加至三十 丸止上崔元 亮海 方 骨蒸煩熱 青蒿一握猪膽汁一枚杏仁 四十箇去皮尖炒以童子小 便一大盞煎五分空 心温服 十便良方 虚勞盗汗 煩熱口乾用青蒿一 斤取汁熬膏入人參 末麥門冬末各一兩熬至可丸九如梧子大每 食後未飲服二十丸名青蒿煎 聖方總録 瘧疾 寒熱 肘後方用青蒿一握水二升𢷬汁服之四存仁 方用五月五日天未明時采青蒿隂乾 両桂 心一両為末未發前酒服二錢每經騐方用端午日 采青蒿葉隂乾桂心等分為末 服一錢先寒用熱 酒先熱用冷酒發日 五更服之切忌發物 温瘧痰甚 但熱不寒用青蒿二 両童子小便浸焙黄 丹半両為末每服二錢 白湯調下 存仁方 赤白痢下 五月五日采青蒿 艾葉等分同豆豉 𢷬作餅日乾名蒿豉丹每用一餅 以水一盞半煎服 聖濟總録 鼻中衂血 青蒿𢷬 汁服之 并塞鼻中極騐 衛生易簡方 酒痔便血 青蒿用葉不用莖用莖不 用葉為末糞前冷水糞後 水酒調服 永類鈐方 金瘡撲損 肘后方用青蒿𢷬封之血止 則愈 一方用青蒿麻葉石 灰等分五月五日𢷬和 晒乾臨時為末搽之 牙齒腫痛 青蒿一握煎水 潄之 濟急方 毒 蜂螫人 嚼青蒿封之 即安肘後方 耳出濃汁 青蒿末綿裹納 耳中 聖惠方 鼻中 息肉 青蒿灰石灰等分淋汁 熬膏㸃之 聖濟總録 子氣味甘冷無毒主治明目開胃炒用治勞瘦壯徤 人小便浸用之治惡瘡疥癬風疹煎水洗之 大 明 治鬼 氣為末酒服方寸匕 孟 詵 功同葉 時 珍 附方 新 一 積熱眼澀 三月三日或五月五日采青蒿花 或子隂乾為末每并華水空心服 二錢久服明目可夜看書 名青金散 十便良方 節間蟲 見蟲 部 黄花蒿 綱 目 釋名臭蒿 集解 大明曰臭蒿一名草蒿時珍曰香蒿臭蒿通可 名草蒿此蒿與青蒿相似但此蒿色緑𢃄淡黄 氣辛臭不可食人家采 以罨醤黄酒麴者是也 葉氣味辛苦凉無毒主治小兒風寒驚熱 時 珍 子氣味辛凉無毒主治治勞下氣開胃止盗汗及邪 氣鬼毒 大 明 白蒿 本經 上品 釋名蘩 爾 雅 由胡 爾 雅 蔞蒿 食 療 蔏 音商時珍曰白蒿有水 陸二種爾雅通謂之蘩 以其易蘩衍也曰蘩皤蒿即今陸生艾蒿也辛薫不 羙曰蘩由胡即今水生蔞蒿也辛香而羙曰蘩之醜 秋為蒿則通指水陸二種而言謂其春時各有種名 至秋老則皆呼為蒿矣曰藾曰蕭曰荻皆老蒿之通 名象秋氣 肅賴之氣 集解 别録曰白蒿生中山川澤二月采𢎞景曰蒿類 甚多而俗中不聞呼白蒿者方藥家既不用皆 無復識之恭曰爾雅皤蒿即白蒿也所在有之葉頗 似細艾上有白毛錯澀粗于青蒿從初生至秋白于 衆蒿禹錫曰蓬蒿可以為茹故詩箋云以豆薦蘩葅 也陸機詩疏云凡艾白色為皤今白蒿先諸草發生 香羙可食生蒸皆宜頌曰此草古人以為葅今人但 食蔞蒿不復食此或疑白蒿即蔞蒿而孟詵食療又 别著蔞蒿條所説不同明是二物乃知古今食品之 異也又今階州以白蒿為茵蔯其苖葉亦相似然以 入藥恐不可用也時珍曰白蒿處處有之有水陸二 種本草所用葢取水生者故曰生中山川澤不曰山 谷平地也二種形狀相似但陸生辛薫不及水生者 香羙爾詩云呦呦鹿鳴食野之苹苹即陸生皤蒿俗 呼艾蒿是矣鹿食九種解毒之草白蒿其一也詩云 于以采蘩于沼于沚左傳云蘋蘩藴藻之菜可以薦 于鬼神羞于王公並指水生白蒿而言則本草白蒿山 之為蔞蒿無疑矣鄭樵通志謂苹為蔞蒿非矣鹿乃 獸蔞乃水蒿陸機詩疏謂苹為牛尾蒿亦非矣牛尾 蒿色青不白細葉直上狀如牛尾也蔞蒿生陂澤中 二月發苖葉似嫩艾而岐細面青背白其莖或赤或 白其根白脆采其根莖生熟葅曝皆可食盖嘉疏也 景差大招云吴酸蒿蔞不沾薄謂吴人善調酸瀹 蔞蒿為虀不沾不薄而甘羙此正指水生者也 苖根氣味甘平無毒 思邈曰辛平時 珍曰發瘡疥 主治五臟邪氣風寒濕痺補中益氣長毛髪令黒療 心懸少食常饑久服輕身耳目聰明不老 本 經 生挼醋 淹為葅食甚益人𢷬汁服去熱黄及心痛曝為末米 飲空心服一匙治夏月暴水痢燒灰淋汁煎治淋瀝 疾 孟 詵 利膈開胃殺河豚魚毒 時 珍 發明 𢎞景曰服食家七禽散云白兎食白蒿仙與菴 䕡同法耳時珍曰本經列白蒿于上品有功無 毒而古今方家不知用 豈不得服之之訣與 附方 舊 一 惡瘡癩疾 但是惡疾遍體面目有瘡者皆可 服之用白艾蒿十束如升大煮取 汁以麴及米一如釀酒法 候熟稍服之 梅師方 子氣味 缺 主治鬼氣為末酒服之良 孟 詵 角蒿 唐本 草 集解 恭曰角蒿似白蒿花如瞿麥紅赤可愛子似王 不留行黒色作角七月八月采保昇曰葉似蛇 牀青蒿子角似蔓菁青黒而細秋熟所在皆有之宗 奭曰莖葉如青蒿開淡紅紫花大約徑三四分花罷 結角長二寸許微彎斆曰凡使勿用紅蒿井邪蒿二 味真似角蒿只是此香而角短爾采得于槐砧上細 剉用 之 氣味辛苦有小毒主治乾濕䘌諸惡瘡有蟲者 唐 本 治 口齒瘡絕勝 宗 奭 附方 舊二 新一 齒齦宣露 多是疳也角蒿燒灰夜塗上切 忌油膩沙糖乾棗 外臺秘方 口瘡不瘥 入胸中並生者不拘大人小兒以角蒿 灰塗之有汁吐去一宿效 千金方 月 蝕耳瘡 用蒿灰摻之 良 集簡方 䕲蒿 拾 遺 釋名莪蒿 爾 雅 蘿蒿 同 上 抱娘蒿 時珍曰陸農師云䕲之 為言髙也莪亦峩也莪 科髙也可以覆蠶故謂之 蘿抱根叢生故曰抱娘 集解 時珍曰䕲蒿生髙崗似小薊宿根先于百草爾 雅云莪蘿是也詩小雅云菁菁者莪陸璣注云 即莪蒿也生澤國漸洳處葉似斜蒿而細科二月生 莖葉可食又可蒸香羙頗似蔞蒿但味帯麻不似蔞 蒿香 甘 氣味辛温無毒主治破血下氣煮食之 藏 器 馬先蒿 本經 中品 釋名馬新蒿 唐 本 馬矢蒿 本 經 練石草 别 録 爛石草 同 上 虎麻 時珍曰蒿氣如馬矢故名馬先乃馬矢字訛也馬新 又馬先之訛也𢎞景曰練石草一名爛石草即馬矢 蒿今方藥 不復用之 集解 别録曰馬先蒿練石草並生南陽川澤恭曰葉 大如茺蔚花紅白色二月八月采莖葉隂乾用 八月九月實熟俗謂之虎麻是也一名馬新蒿所在 有之茺蔚苖短小其子夏中熟二物初生極相似也 禹錫曰按爾雅云蔚牡菣註云即蒿之無子者詩云 匪莪伊蔚陸璣云牡蒿也二月始生七月開花似胡 麻花而紫赤八月生角似小豆角鋭而長一名馬新 蒿是也頌曰郭璞以牡菣為無子而陸璣云有子二 説小異今當用有子者為正時珍曰别録牡蒿馬先 蒿原是二條陸璣所謂有子者乃馬先蒿而復引無 子之牡蒿釋之誤 矣牡蒿詳見本條 氣味苦平無毒 别録曰練 石草寒 主治寒熱鬼疰中風濕痺 女子帯下病無子 本 經 練石草治五癃破石淋膀胱中 結氣利水道小便 别 録 惡瘡 𢎞 景 附方 舊 一 大瘋癩疾 骨肉疽敗眉鬚堕落身體痒痛以 馬先蒿一名馬矢蒿一名爛石草 炒𢷬末每服方寸匕食前温酒下 一日三服一年都瘥 肘后方 隂地厥 宋圖 經 集解 頌曰生鄧州順陽縣内鄉山谷葉似青蒿莖青 紫色花作小穂微黄根似細辛七月采根用時 珍曰江浙亦有之外 家采制丹砂硫黄 根苖氣味甘苦微寒無毒主治腫毒風熱 蘇 頌 附方 新 一 男婦吐血 後胸膈虚熱隂地厥紫荷車貫衆 甘草各半両每服三錢水煎服 聖濟 總録 牡蒿 别録 下品 釋名齊頭蒿 時珍曰爾雅蔚牡菣蒿之無子者則牡 之名以此也諸蒿葉皆尖此蒿葉獨奓 而秃故有 齊頭之名 集解 别録曰牡蒿生田野五月八月采𢎞景曰方藥 不復用恭曰齊頭蒿也所在有之葉似防風細 薄而無光澤時珍曰齊頭蒿三四月生苖其葉扁而 本狹末奓有秃岐嫩時可茹鹿食九草此其一也秋 開細黄花結實大如車前實而内 子微細不可見故人以為無子也 苗氣味苦微甘温無毒主治充肌膚益氣令人暴肥 不可久服血脉滿盛 别 録 擂汁服治隂腫 時 珍 附方 新 一 瘧疾寒熱 齊頭蒿根滴滴金根各一把擂生 酒一鍾未發前服以滓傅寸口男 左女右二日便 止 海上名方 九牛草 宋圖 經 集解 頌曰生筠州山岡上二月生苖獨莖髙一尺葉 似艾葉圓而長背有白毛面青五月采苗用時 珍曰陳嘉謨本草蒙 筌以此為蘄艾謬矣 苖氣味微苦有小毒主治解風勞治身體痛與甘草 同煎服不入衆藥用 蘇 頌 茺蔚 本經 上品 釋名益母 本 經 益明 本 經 貞蔚 别 録 蓷 爾雅 音推 野天麻 㑹 編 猪麻 綱 目 火杴 本 經 鬱臭草 圖 經 苦低草 圖 經 夏枯草 外 臺 土質汗 綱 目 時珍曰此草及子皆茺盛密蔚故名茺蔚其功宜于 婦人及明目益精故有益母之稱其莖方類麻故謂 之野天麻俗呼為猪麻猪喜食之也夏至後即枯故 亦有夏枯之名近効方謂之土質汗林億云質汗出 西畨乃熱血合諸藥煎成治金瘡折傷益母亦可作 煎治折傷故名為土質汗也禹錫曰爾雅萑蓷注云 今茺蔚也又名益母劉歆云蓷臭穢也臭穢即 茺蔚也陸璣云蓷益母也故曾子見之感思 集解 别録曰茺蔚生海濵地澤五月采𢎞景曰今處 處有之葉如荏方莖子形細長有三稜方用亦 稀頌曰今園圃及田野極多郭璞註爾雅云葉似荏 方莖白華華生節間節節生花實似雞冠子黒色莖 作四方稜五月采又云九月采實醫方稀有用實者 宗奭曰茺蔚初春生時亦可浸洗陶去苦水煮作菜 食凌冬不凋悴也時珍曰茺蔚近水濕處甚繁春初 生苗如嫩蒿入夏長三四尺莖方如黄麻莖其葉如 艾葉而背青一梗三葉葉有尖岐寸許一節節節生 穗叢簇抱莖四五月間穂内開小花紅紫色亦有微 白色者每蕚内有細子四粒粒大如同蒿子有三稜 褐色藥肆往往以作巨勝子貨之其草生時有臭氣 夏至後即枯其根白色蘇頌圖經謂其葉似荏其子 黒色似雞冠子九月采實寇宗奭衍義謂其凌冬不 凋者皆誤傳也此草有白花紫花二種莖葉子穗皆 一様但白者能入氣分紅者能入血分别而用之可 也按閨閣事宜云白花者為益母紫花者為野天麻 返魂丹註云紫花者為益母白花者不是陳藏器本 草云茺蔚生田野間人呼為臭草天麻生平澤似馬 鞭草節節生紫花花中有子如青葙子孫思邈千金 方云天麻草莖如火麻冬生苗夏着赤花如鼠尾花 此皆似以茺蔚天麻為二物盖不知其是一物二種 凡物花皆有赤白如牡丹芍藥菊花之類是矣又按 郭璞爾雅註云蓷音推即茺蔚又名益母葉似荏白 華華生節間又云藬音推方莖葉長而鋭有穗穗間 有花紫縹色可以為飲江東呼為牛嶺據此則是蓷 藬名本相同但以花色分别之其為一物無疑矣宋 人重修本草以天麻草誤註天麻尤為謬失陳藏器 本草又有鏨菜云生江南隂地似益母方莖對節白 花主産後血病此即茺蔚之白花者故其功主血病 亦相 同 子修治 時珍曰凡用微炒香亦或蒸熟 烈日曝燥舂簸去殻取仁用 氣味辛甘微温無毒 别録曰甘微寒時珍 曰甘辛温灰制硫黄 主治明目益精除水氣久服輕身 本 經 療血逆大熱頭 痛心煩 别 錄 産後血脹 大 明 春仁生食補中益氣通血脉 填精髓止渴潤肺 吳 瑞 治風解熱順氣活血養肝益心 安魂定魄調女人經脉崩中𢃄下産後胎前諸病久 服令人有子 時 珍 發明 震亨曰茺蔚子活血行氣有補隂之功故名益 母凡胎前産後所恃者血氣也胎前無滯産後 無虚以其行中有補也時珍曰茺蔚子味甘微辛氣 温隂中之陽手足厥隂經藥也白花者入氣分紫花 者入血分治婦女經脉不調胎産一切血氣諸病妙 品也而醫方鮮知用時珍常以之同四物香附諸藥 治人獲效甚多盖包絡生血肝藏血此物能活血補 隂故能明目益精調經治女人諸病也東垣李氏言 瞳子散大者禁用茺蔚子為其辛温主散能助火也 當歸雖辛温而兼苦甘能和血故不禁之愚謂目得 血而能視茺蔚行血甚㨗瞳子散大血不足也 故禁之非助火也血滯病目則宜之故曰明目 莖 大明曰苖 葉根同功 氣味 藏器曰寒時珍曰莖葉味辛微苦 花味微苦甘根味甘並無毒鏡源 曰制硫黄 雌黄砒石 主治 病 丙 穩 禾 疹可作浴湯 本 經 𢷬汁服主浮腫下 水消悪毒丁腫乳癰丹逰等毒併傅之又服汁主子 死腹中及産後血脹悶滴汁入耳中主聤耳𢷬傅蛇 虺毒 蘇 恭 入面藥令人光澤治粉刺 藏 器 活血破血調經 解毒治胎漏産難胎衣不下血運血風血痛崩中漏 下尿血瀉血疳痢痔疾打撲内損瘀血大便小便不 通 時 珍 發明 時珍曰益母草之根莖花葉實並皆入藥可同 用若治手足厥隂血分風熱明目益精調女人 經脉則單用茺蔚子為良若治腫毒瘡瘍消水行血 婦人胎産諸病則宜並用為良盖其根莖花葉専于 行而子則行 中有補故也 附方 舊十四 新七 濟隂返魂丹 昝殷産宝曰此方乃吉安 文江髙師禹備禮求于名 醫所得者其效神妙活人甚多能治婦人胎前産後 諸疾危證用野天麻又名益母又名火杴又名負擔 即茺蔚子也葉似艾葉莖類火麻方梗凹面四五六 月節節開花紅紫色如蓼花南北隨處皆有白花者 不是于端午小暑或六月六日花正開時連根收采 隂乾用葉及花子忌鐵器以石器碾為細末煉宻丸 如彈子大隨證嚼服用湯使其根燒存性為末酒服 功與黒神散不相上下其藥不限丸數以病愈為度 或丸如梧子大每服五七十丸又可搗汁濾净熬膏 服之 胎前臍腹痛或作聲者水飲下 胎前産後 臍腹刺痛胎動不安下血不止當歸湯下然産後以 童子小便化下一丸能安魂定魄血氣自 調順諸 病不生又能破血痛養脉息調經絡並温酒下心胎 衣不下及横生不順死胎不下經日脹滿心悶 痛 並用炒塩湯下省産後血運眼黒血熱口渴煩悶如 見鬼神狂言不 人事以童子小便和酒化下 産 後結成血塊臍腹奔痛時發寒熱有冷汗或面垢顔 赤五心煩熱並用童子小便酒下或薄荷自然汁下 便産後惡露不盡結滯刺痛上衝心胸滿悶童子小 酒下 産後瀉血水以棗湯下 産後痢疾米湯 下艾産後血崩漏下糯米湯下 膠 湯下 月水不調温酒下 産後赤白𢃄下煎 産後中風牙闗𦂳 急半身不遂失音不語童便酒下兩産後氣喘欬𠻳 胸隔不利惡心吐酸水面目浮腫 脇疼痛舉動失 力温酒下下産後月内欬𠻳自汗發熱久則變為骨 蒸童便酒 産後鼻衂舌黒口乾童便酒下 産 後兩太陽穴痛呵欠心忪氣短羸瘦不思飲食血風 身熱手足頑麻百節疼痛並米飲化下 産後大小 便不通煩躁口苦者薄荷湯 下 婦人久無子息温酒下 益母膏 近效方治産婦 諸疾及折傷内 損有瘀血每天隂則痛神方也三月采益母草一名 負擔一名夏枯草連根葉莖花洗擇令淨于箔上攤 暴水乾以竹刀切長五寸勿用鐵刀置于大鍋中以 水浸過二三寸煎煮候草爛水减三之二漉去草取 汁約五六斗入盆中澄半日以綿濾去濁滓以清汁 入釜中慢火煎取一斗如稀餳狀瓷瓶封收每取梨 大暖酒和服日再服或和羮粥亦可如逺行即更煉 至可丸収之服至七日則疼漸平復也産婦惡露不 盡及血運一二服便瘥其藥無忌 又能治風益心力 外臺秘要 女人難産 益母草 搗汁七 大合煎減半頓服立止無新者以乾者 一大握水七合煎服 韋宙獨行方 胎死腹中 益 母 草搗熟以暖水少許和絞取 汁頓服之 韋宙獨行方 産後血運 心氣欲絶益 母草研汁服 一盞絶妙 子母秘録 産後血閉 不下者益母草汁一小盞 入酒一合温服 聖惠方 𢃄下 赤白 益母草花開時采搗為末每服 二錢食前温湯下 集騐方 小便尿血 益母 草搗 汁服一升立瘥此蘇 澄方也 外臺秘要 赤白雜痢 困重者益母草日乾 陳鹽梅燒存性等分 為末每服三錢白痢乾薑湯赤痢甘 草湯下名二靈散 衛生家寳方 小兒疳痢 垂死 者益 母草嫩葉同米煮粥食之取足以 瘥為度甚佳飲汁亦可 廣利方 痔疾下血 益母草 葉𢷬汁 飲之鏡食 醫心 一切癰瘡 婦人妬乳乳癰小兒頭瘡及浸 淫黄爛熱瘡疥疽隂蝕並用天 麻草切五升以水一斗半煮一 斗分數次洗之以殺痒 千金 急慢疔瘡 聖惠方用 益母草搗 封之仍絞五合服即消小醫方大成用益母草四月 連花采之燒存性先以 尖刀十字劃開疔根令血 出次遶根開破捻出血拭乾以稻草心蘸藥撚入瘡 口令到底良久當有紫血出捻令血凈再撚藥入見 紅血乃止一日夜撚藥三五度重者二日根爛出輕 者一日出有瘡根脹起即是根出以針挑之出後仍 傅藥生肌易愈忌風寒 房室酒肉一切毒物 癤毒已破 益母草搗傅甚 炒 斗門方 勒 乳成癰 益母為末水調塗乳上一宿 自瘥生𢷬亦得 聖惠方 喉閉腫痛 益母 草𢷬 爛新汲水一盌絞濃汁頓飲隨 吐愈冬月用根 衛生易簡方 聤耳出汁 茺蔚莖葉 汁滴之 聖惠 方 粉刺黒斑 閨閣事宜云五月五日収𢃄根天麻 紫花者晒乾燒灰以商陸根搗自然 汁加酸醋和捜灰作餅炭火煆過収之半年方用入 面藥甚能潤肌蘇頌曰唐天后錬益母草澤面法五 月五日采根苗具者勿令著土暴乾搗羅以麫水和 成團如雞子大再暴乾仍作一爐四旁開竅上下置 火安藥中央大火燒一炊久即去大火留小火養之 勿令火絶經一伏時出之甆器中研治篩再研三日 収用如澡豆法日用一方每 十両加滑石一両胭脂一錢 馬咬成瘡 苦低草切細 和醋炒塗之 人孫真 方 新生小兒 益母草五兩煎水浴之 不生瘡疥 簡要濟衆 鏨菜 音慙 拾遺 集解 藏器曰鏨菜生江南隂地似益母方莖對節白 花時珍曰此即益母之白花者乃爾雅所謂蓷 是也其紫花者爾雅所謂藬是也蓷藬皆同一音乃 一物二種故此條亦主血病與益母功同郭璞獨指 白花者為益母昝殷謂白花者非益母皆欠詳審嫩 苗可食故謂之菜寇宗奭言茺蔚嫩苖可煮食正合 此 也 苖氣味辛平無毒主治破血産後腹痛煮汁服 藏 器 薇衘 薇音眉品 本經上 釋名糜衘 本 經 鹿衘 唐 本 吳風草 唐 本 無心 吳 普 無顛 吴 普 承膏 别 録 承 吳普恭曰南人謂之吳風草一名鹿銜草言 鹿有疾衘此草即瘥也時珍曰據蘇説則薇 衘麋衘當作鹿衘也鹿麋一類也按酈道元水經注 云魏興錫山多生薇衘草有風不偃無風獨搖則吳 風亦當作無風乃通藏器曰一名 無心草非草之無心者方藥少用 集解 别録曰薇衘生漢中川澤及寃句邯鄲七月采 莖葉隂乾恭曰此草叢生似茺蔚及白頭翁其 葉有毛赤莖又有大小二種楚人謂大者為大吳風 草小者為小吳風草保昇曰葉似茺蔚叢生有毛其 花黄色其 根赤黒色 莖葉氣味苦平無毒 别錄曰微寒之 才曰得秦皮良 主治風濕痺厯 節痛驚癎吐舌悸氣賊風鼠瘻癰腫 本 經 暴癥逐水療 痿躄久服輕身明目 别 録 婦人服之絕産無子 藏 器 煎水 洗漂疽甲疽惡瘡 時珍出外 科精義 發明 時珍曰麋衘乃素問所用治風病自汗藥而後 世不知用之誠缺略也素問黄帝曰有病身熱 懈惰汗出如浴惡風少氣此為何病岐伯曰病名酒 風治之以澤㵼术各三五分麋衘五分合以三指撮 為後飯後飯 者先服藥也 附方 新 二 年深惡瘡 無心草根釣苓根狼毒白丁香各 五錢麝香一字為末掺之 又方 無心草根乾薑各二錢釣苓根 三錢為末掺之 並外科精義 小兒破傷 風病拘急 口禁沒心 草半両白附子炮二錢半為末每 服一字薄荷酒灌下 聖濟錄 附錄無心草 宋圖經頌曰生秦州及商州鳯翔各縣 皆出之三月開花五月結實六七月采 根苖隂乾用性温無毒主積血逐氣塊益筋節補虚 損潤顔色療澼洩腹痛時珍曰麋衘一名無心草此 草功用與之相近其圖形亦相近恐即一物也 故附之俟訪攷焉鼠耳草亦名無心與此不同 夏枯草 本經 下品 釋名夕句 本 經 乃東 本 經 燕面 别 錄 鐵色草 震亨曰此草夏 至後即枯盖禀 純陽之氣得隂氣 則枯故有是名 集解 别録曰夏枯草生蜀郡川谷四月采恭曰處處 有之生平澤冬至後生葉似旋復三月四月開 花作穗紫白色似丹參花結子亦作穗五月便枯四 月采之時珍曰原野間甚多苖髙一二尺許其莖微 方葉對節生似旋復葉而長大有細齒背白多故莖 端作穗長一二寸穗中開淡紫小花一穗有細子四 粒丹溪云無子亦欠察矣嫩苖 瀹過浸去苦味油鹽拌之可食 正誤 宗奭曰今謂之臭鬱自秋便生經冬不悴春開 白花夏結子震亨曰臭鬱草有臭味即茺蔚是 也夏枯草無臭味明是両物俱生于春 夏枯先枯而無子鬱臭後枯而結子 莖葉氣味苦辛寒無毒 之才曰土𤓰為 之使伏汞砂 主治寒熱瘰 癧鼠瘻頭瘡破癥散癭結氣脚腫濕痺輕身 本 經 發明 震亨曰本草言夏枯草大治瘰 散結氣有補 養厥隂血脉之功而不言及觀其退寒熱虚者 可使若實者以行散之藥佐之外以艾炙亦漸取效 時珍曰黎居士易簡方夏枯草治目疼用沙糖水浸 一夜用取其能解内熱緩肝火也樓全善云夏枯草 治目珠疼至夜則甚者神效或用苦寒藥㸃之反甚 者亦神效盖目珠連目本即係也属厥隂之經夜甚 及㸃苦寒藥反甚者夜與寒亦隂故也夏枯禀純陽 之氣補厥隂血脉故治此如神以陽治隂也一男子 至夜目珠疼連眉稜骨及頭半邉腫痛用黄連膏㸃 之反甚諸藥不效炙厥隂少陽疼隨止半日又作月 餘以夏枯草二両香附二両甘草四錢為末每服一 錢半清茶調服下咽則疼 減半至四五服良愈矣 附方 舊一 新六 明目補肝 肝虚目睛痛冷淚不止血脉痛 羞明怕日夏枯草半両香附子 一両為末每服一錢臘 茶湯調下 簡要濟衆 赤白𢃄下 夏枯草花開時采 隂乾為末每服二 錢米飲下食前 徐氏家傳方 血崩不止 夏枯草為末每服方寸 匕米飲調下 聖惠方 産 後血運 心氣欲絶者夏枯草搗絞汁 服一琖大妙 徐氏家傳方 撲傷金瘡 夏枯 草口 嚼爛罟上即愈 衛生易簡 汗斑白㸃 夏枯草煎濃汁日日 洗之 乾坤生意 瘰癧馬 刀 不問已潰未潰或日久成漏用夏枯草六兩水二 鍾煎七分食逺温服虚甚者則煎汁熬膏服并塗 患處兼以十全大補湯加香附貝母逺志尤善此物 生血乃治瘰癧之聖藥也其草易得其功甚多 薛 已外科 經騐方 劉寄奴草 唐本 草 釋名金寄奴 大 明 烏藤菜 綱目時珍曰按李延壽南史 云宋髙祖劉裕小字寄奴微 時伐荻新州遇一大蛇射之明日往聞杵臼聲尋之 見童子數人皆青衣于榛林中搗藥問其故答曰我 主為劉寄奴所射今合藥傅之裕曰神何不殺之曰 寄奴王者不可殺也裕叱之童子皆散乃収藥而反 每遇金瘡傅之即愈人因稱此草為劉寄奴草鄭樵 通志云江南人因漢時謂劉為卯金刀乃呼劉為金 是以又有金寄奴之名 江東人謂之烏藤菜云 集解 恭曰劉寄奴草生江南莖似艾蒿長三四尺葉 似山蘭草而尖長一莖直上有穂葉互生其子 似稗而細保昇曰今出越州蒿之類也髙四五尺葉 似菊其花白色其實黄白色作穗夏月収苖乾之頌 曰今河中府孟州漢中滁州亦有之春生苖莖似艾 蒿上有四稜髙二三尺以來葉青似柳四月開碎小 黄白花形如瓦松七月結實似泰而細根淡紫色似 萵苣六月七月采苖及花子通用時珍曰劉寄奴一 莖直上葉似蒼术尖長糙澀而深背淡九月莖端分 開數枝一枝攅簇十朶小花白瓣黄蕋如小菊花狀 花罷有白絮如苦買花之絮其子細長亦如苦買 子所云實如黍稗者似與此不同其葉亦非蒿類 子 苗 同 修治 斆曰凡采得去莖葉只用實以布拭去薄 殻令凈拌酒蒸從巳至申暴乾用時珍曰 莖葉花子 皆可用 氣味苦温無毒主治破血下脹多服令人下痢 蘇 恭 下 血止痛治産後餘疾止金瘡血極效 别 録 心腹痛下氣 水脹血氣通婦人經脉癥結止霍亂水瀉 大 明 小兒尿 血新者研末服 時 珍 附方 舊一 新七 大小便血 劉寄奴為末茶調空心 服二錢即止 集簡方 折傷瘀 血 在腹内者劉寄奴骨碎補延胡索各一両水二升 煎七合入酒及童子小便各一合頓温服之 千 金 方 血氣脹滿 劉寄奴穗實為末每服三錢酒煎服不 可過多令人吐利此破血之仙藥也衛 生易 簡方 霍亂成痢 劉寄奴草煎汁 飲 聖濟總録 湯火傷灼 劉寄奴搗 末先以糯 米漿雞翎掃上後乃摻末並不痛亦無痕大騐之方 凡湯火傷先以塩末摻之䕶肉不壞後乃摻藥為妙 事本 方 風入瘡口 腫痛劉寄奴為末掺 之即止 聖惠方 小兒夜啼 劉寄 奴半 両地龍炒一分甘草一寸 水煎灌少許 聖濟總録 赤白下痢 隂陽交帶不問 赤白劉寄奴烏 梅白薑等分水煎服赤加梅 白加薑 艾元英如宜方 曲節草 宋圗 經 釋名六月凌 音令 圖經 六月霜 綱 目 綠豆青 圗 經 蛇藍 時珍曰 此草性 寒故有凌霜 緑豆之名 集解 頌曰曲節草生均州四月生苖莖方色青有節 葉似劉寄奴而青軟七八月着花似薄荷結子 無用五月六月 采莖葉隂乾 莖葉氣味甘平無毒主治發背瘡消癰腫㧞毒同甘 草作末米汁調服 蘇 頌 麗春草 宋圗 經 釋名仙女蒿 圗 經 定參草 頌曰麗春草生檀嵎山川谷 檀嵎山在髙宻界河南淮陽 郡穎川及譙郡汝南郡等並呼為龍羊草河北近山 鄴郡汲郡並名叢蘭艾上黨紫團山亦有名定參草 又名仙女蒿今所在有之甚療癊黄人莫能知時珍 曰此草有殊功而不著其形状今罌粟亦名麗春草 九仙子亦名仙女嬌與此同 名恐非一物也當俟博訪 花及根氣味 缺 主治癊黄黄疸 蘇 頌 發明 頌曰唐天寳中頴川郡楊正進方名醫皆用有 效其方云麗春草療因時患傷熱變成癊黄遍 身壯熱小便黄赤眼如金色面又青黒心頭氣痛遶 心如刺頭旋欲倒兼脇下有瘕氣及黄疸等經用有 騐其藥春三月采花隂乾一升搗散每平明空腹取 三方寸匕和生麻油一盞頓服日一服隔五日再進 以知為度其根療黄疸搗汁一盞空腹頓服須臾即 利三両行其疾立已一劑不能全愈隔七日更一劑 永瘥忌酒麫猪 魚蒜粉酪等 旋覆花 本經 下品 釋名金沸草 本 經 金錢花 綱 目 滴滴金 綱 目 盗庚 爾 雅 夏菊 綱 目 戴椹 别録宗奭曰花緣繁茂圎而覆下故曰旋覆時 珍曰諸名皆因花狀而命也爾雅云蕧盗庚也 盖庚者金也謂其夏開黄花盗竊金氣也酉陽雜爼 云金錢花一名毘尸沙自梁武帝時始進入中國 集解 别録曰旋覆生平澤川谷五月采花日乾二十 日成𢎞景曰出近道下濕地似菊花而大别有 旋葍根出河南北國亦有形似芎藭惟合旋葍膏用 之餘無所用非此旋覆花根也保昇曰葉似水蘇黄 花如菊六月至九月采花頌曰今所在皆有二月以 後生苖多近水旁大似紅藍而無刺長一二尺以來 葉似柳莖細六月開花如菊花小銅錢大深黄色上 黨田野人呼為金錢花七八月采花今近道人家圈 圃所蒔金錢花花葉並同極易繁盛恐即旋覆也宗 奭曰旋覆葉如大菊又如艾蒿秋開花大如梧桐子 花淡黄色其香過于菊别有旋花乃鼔子花非此花 也見本條時珍曰花狀如金錢菊水澤邉生者花小 瓣單人家栽者花大蕋簇盖壤瘠使然其根 細白俗傳露水滴下即生故易繁盖亦不然 花修治 斆曰采得花去蕋并殻皮及 蒂子蒸之從巳至午㬠乾用 氣味鹹温有小毒 别録曰甘微温冷利權曰甘無 毒大明曰無毒宗奭曰苦甘辛 主治結氣脇下滿驚悸除水去五臟間寒熱補中下 氣 本 經 消胸上痰結唾如膠漆心胸痰水膀胱留飲風 氣濕痺皮間死肉目中眵䁾利大腸通血脉益色澤 别 録 主水腫逐大腹開胃止嘔逆不下食 甄 權 行痰水去 頭目風 宗 奭 消堅軟痞治噫氣 好 古 發明 頌曰張仲景治傷寒汗下後心下痞堅噫氣不 除有七物旋復代赭湯雜治婦人有三物旋復 湯胡洽居士治痰飲在兩脇脹滿有旋覆花九用之 尤多成無已曰鞭則氣堅旋覆之鹹以軟痞堅也震 亨曰寇宗奭言其行痰水去頭目風亦走散之藥病 人涉虚者不宜多服冷利大腸宜戒之時珍曰旋覆 乃手太隂肺手陽明大腸藥也所治諸病其功只在 行水下氣通血脉爾李衛公言嗅其花能損目唐慎 微本草誤以旋花根方 收附此下今改正之 附方 舊一 新三 中風壅滯 旋覆花洗浄焙研煉宻丸梧子 大夜卧以茶湯下五丸至七丸 十丸方 經騐 半産漏下 虚寒相摶其脉弦芤旋覆花湯用 旋覆花三両葱十四莖新絳少許 水三升煮一升頓 服 金匱要畧 月蝕耳瘡 旋覆花燒研羊脂 和塗之 集簡方 小兒 眉癬 小兒眉毛眼睫因癬退不生用野油化即旋覆 花赤箭即天麻苖防風等分為末洗淨以油調 塗之論 總微 葉主治傅金瘡止血 大 明 治疔瘡腫毒 時 珍 根主治風濕 别 録 青葙 本經 下品 釋名草蒿 本 經 萋蒿 本 經 崑崙草 唐 本 野雞冠 綱 目 雞冠莧 綱 目 子名草决明 本經時珍曰青葙名義未詳胡麻葉亦 名青蘘此草又多生于胡麻地中與之 同名豈以其相似而然耶青蒿亦名草蒿其功相似 而名亦相同何哉其子明目與决明子同功故有草 决明之名其花葉似雞冠嫩苖似莧故謂 之雞冠莧鄭樵通志言俗名牛尾蒿者誤 集解 别録曰青葙生平谷道旁三月采莖葉隂乾五 月六月采子𢎞景曰處處有之似麥柵花其子 甚細别有草蒿或作草藁主療殊相類形名又相似 可疑而實兩種也恭曰此草苖髙尺餘葉細軟花紫 白色實作角子黒而扁光似莧實而大生下濕地四 月五月荆襄人名為崑崙草頌曰今江淮州郡近道 亦有之二月生青苖長三四尺葉濶似栁而軟莖似 蒿青紅色六月七月内生花上紅下白子黒光而扁 似莨菪根亦似蒿根而白直下獨莖生根六月八月 采子時珍曰青葙生田野間嫩苖似莧可食長則髙 三四尺苖葉花實與雞冠花一様無别但雞冠花穗 或有大而扁或團者此則稍間出花穗尖長四五寸 狀如兎尾水紅色亦有黄白色者子在穗中與雞冠 子及莧子一様難辨蘇恭言其結角誤矣蕭炳言黄 花者名陶珠術與陳藏器所説不同 又有天靈草亦此類也並附于下 附録桃朱術 炳曰青葙一種花黄者名陶朱術苖相 似藏器曰桃朱術生園中細如芹花紫 子作角以鏡向旁敲之則子自發五月 五日乃収子𢃄之令婦人為夫所愛 鴈來紅 時珍 曰莖 葉穗子並與雞冠同其葉九月鮮紅望之如花故 名吳人呼為老少年一種六月葉紅者名十様錦 天 靈草 時珍曰按土宿真君本草云狀如雞冠花葉亦 如之折之有液如乳生江湖荆南陂池間五月 取汁可制雄 硫煮雌煉砂 思蓂子 斆曰思蓂子鼠細子二件真似 青葙子只是味不同思蓂子味 苦煎之 有涎 莖葉修治 斆曰凡用先燒鐵 杵臼乃𢷬用之 氣味苦微寒無毒主治 邪氣皮膚中熱風瘙身癢殺三蟲 本 經 惡瘡疥 痔蝕 下部䘌瘡 别 録 𢷬汁服大療温癘 蘇 恭 止金瘡血 大 明 子氣味苦微寒無毒 權曰 苦平 主治唇口青 本 經 治五臟邪 氣益腦髓鎮肝明耳目堅筋骨去風寒濕痺 大 明 治肝 臟熱毒衝眼赤障青盲翳腫惡瘡疥瘡 甄 權 發明 炳曰理眼有青葙子丸宗奭曰青葙子經中不 言治眼惟藥性論日華子始言治肝明目今人 多用治眼殊與經意不相當時珍曰青葙子治眼與 决明子莧實同功本經雖不言治眼而云一名草决 明主唇口青則其明目之功可知矣目者肝之竅唇 口青者足厥隂經之證古方除熱亦多用之青葙子 之為厥隂藥又可知矣况用之治目往往有騐尤可 徴據魏畧云初平中有青牛先生常服青葙子丸年 百餘嵗如 五六十者 附方 舊 一 鼻衂不止 眩冐欲死青葙子汁三合 灌入鼻中 貞元廣利方 雞冠 宋嘉 祐 釋名 時珍曰以 花狀命名 集解 時珍曰雞冠處處有之三月生苖入夏髙者五 六尺矬者纔數寸其葉青柔頗似白莧菜而窄 有赤脉其莖赤色或圓或扁有筋起六七月稍間 開花有紅白黄三色其穗圓長而尖者儼如青葙之 穂扁卷而平者儼如雄雞之冠花大有圍一二尺者 層層卷出可愛子在穗中黒細光滑與莧實一様其 穗如秕麥狀花最 耐久霜後始焦 苗氣味甘凉無毒主治瘡痔及血病 時 珍 子氣味甘凉無毒主治止腸風瀉血赤白痢 藏 器 崩中 𢃄下入藥炒用 大 明 花氣味 同 上 主治痔漏下血赤白下痢崩中赤白𢃄下 分赤白用 時 珍 附方 新 十 吐血不止 白雞冠花醋浸煮七次為末 每服二錢熱酒下 經騐方 結隂 便血 雞冠花椿根白皮等分為末煉蜜丸梧子大 每服三十丸黄茋湯下日二服 聖濟總録 糞 後下血 白雞冠花并子 炒煎服聖惠方 五痔肛腫 久不愈變成瘻瘡 用雞冠花鳯眼草 各一兩水二盌煎湯 頻洗 衛生寳鑑 下血脱肛 白雞冠花防風等分 為末糊丸梧子大空 心米飲每服七十丸一方白雞冠花炒㯶櫚灰 𦍑活一兩為末每服二錢米飲下 永類鈐方 經水 不止 紅雞冠花一味晒乾為末每服二錢空 心酒調下忌魚腥猪肉 孫氏集效方 産後血 痛 白雞冠花酒煎服 之 李樓竒方 婦人白𢃄 白雞冠花晒乾為末 每旦空心酒服三錢 赤𢃄用紅者 孫氏集效方 白𢃄沙淋 白雞冠花苦壼蘆等分燒 存性空心火酒服之摘𤣥 赤白下痢 雞冠花煎酒服赤用 紅白用白 集簡方 紅藍花 宋開 寳 釋名紅花 開 寳 黄藍 頌曰其花紅色葉 頗似藍故有藍名 集解 志曰紅藍花即紅花也生梁漢及西域博物志 云張騫得種于西域今魏地亦種之頌曰今處 處有之人家塲圃所種冬月布子于熟地至春生苖 夏乃有花花下作梂彚多刺花出梂上圃人乗露采 之采已復出至盡而罷梂中結實白顆如小豆大其 花暴乾以染真紅又作胭脂特珍曰紅花二月八月 十二月皆可以下種雨後布子如種麻法初生嫩葉 苖亦可食其葉如小薊葉至五月開花如大薊花而 紅色侵晨采花搗熟以水淘布袋絞去黄汁又搗以 酸粟米泔清又淘又絞袋去汁以青蒿覆一宿晒乾 或揑成薄餅隂乾収之入藥搓碎用其子五月収采 淘淨搗碎煎汁入醋拌蔬食極肥美又可為車脂及 燭 花氣味辛温無毒 元素曰入心養血謂其苦温隂中 之陽故入心佐當歸生新血好古 曰辛而甘苦温肝經 血分藥也入酒良 主治産後血運口噤腹内悪血 不盡絞痛胎死腹中並酒煮服亦主蠱毒 開 寳 多用破 留血少用養血 震 亨 活血潤燥止痛散腫通經 時 珍 發明 時珍曰血生于心包藏于肝属于衝任紅花汁 與之同類故能行男子血脉通女子經水多則 行血少則養血按養疴慢筆云新昌徐氏婦病産運 已死但胸膈微熱有名醫陸氏曰血悶也得紅花數 十斤乃可活遂亟購得以大鍋煮湯盛三桶于窻格 之下舁婦寢其上熏之湯冷再加有頃指動半日乃 蘇按此亦得唐許𦙍宗以黄 茋湯熏栁太后風病之法也 附方 舊五 新三 六十二種風 張仲景治六十二種風兼腹 内血氣痛用紅花一大兩分 為四分以酒一大升煎鍾半頓 服之不止再服 圖經本草 一切腫疾 紅花熟搗 取汁服不 過三服便瘥 外臺秘要 喉痺壅塞 不通者紅藍花搗絞取汁一 小升服之以瘥為度如冬月 無生花以乾者浸濕絞 汁煎服極騐 廣利方 熱病胎死 紅花酒煮汁飲二 三盞 熊氏補遺 胎衣不下 方同上乳 楊氏産 産後血運 心悶氣絕紅花一兩 為末分作二服酒二 盞煎一盞連服如口噤斡開灌 之或入小便尤妙 子母録 聤耳出水 紅藍花三 錢半枯礬 五錢為末以綿杖繳凈吹之無花 則用枝葉一方去 聖惠方 噎膈拒食 端午采 頭次紅 花無灰酒拌焙乾血竭𤓰子様者等分為末無灰酒 一盞隔湯頓熱徐嚥初服二分次日四分三日五分 簡楊起 便方 子主治天行瘡痘水吞數顆 開 寳 功與花同 蘇 頌 附方 舊三 新一 血氣刺痛 紅藍子一升搗碎以無灰酒一 大升拌子暴乾重搗篩蜜丸梧 子大空心酒下四 十丸 張仲景方 瘡疽不出 紅花子紫草茸各半兩 蟬蛻二錢半水酒鍾半 煎减半量大小加减 服 龎安常傷寒論 女子中風 血熱煩渴以紅藍子 五合熬搗旦日取半 大匙以水一升煎取七合去 渣細細嚥之 貞元廣利方 苗主治生搗塗遊腫 開 寳 畨紅花 綱 目 釋名洎夫藍 綱 目 撒法卽 集解 時珍曰畨紅花出西畨囘囘地面及天方國即 彼地紅藍花也元時以入食饌用按張華博物 志言張騫得紅藍花種于西域則 此即一種或方域地氣稍有異耳 氣味甘平無毒主治心憂鬱積氣悶不散活血久服 令人心喜又治驚悸 時 珍 附方 新 一 傷寒發狂 驚怖恍惚用撒法即二分水一盞 浸一宿服之天方國人所傳玉璽 醫林 集要 燕脂 綱 目 釋名 赦 時珍曰按伏候中華古今注云燕脂起自 紂以紅藍花汁凝作之調脂飾女面産于 燕地故名燕脂或作 赦匈奴人名妻為閼氐音同 燕脂謂其顔色可愛如燕脂也俗作臙肢胭支者並 謬 也 集解 時珍曰燕脂有四種一種以紅藍花汁染胡粉 而成乃蘇鶚演義所謂燕脂葉似薊花似蒲出 西方中國謂之紅藍以染粉為婦人面色者也一種 以山燕脂花汁染粉而成乃叚公路比戸録所謂端 州山間有花叢生葉類藍正月開花似蓼土人采含 苞者為燕脂粉亦可染帛如紅藍者也一種以山榴 花汁作成者鄭䖍胡木草中載之一種以紫 染綿 而成者謂之胡燕脂李珣南海藥譜載之今南人多 用紫 燕脂俗呼紫梗是也大抵皆可入血病藥用 又落葵子亦可取汁和粉助面亦謂之胡燕脂見菜 部 氣味甘平無毒主治小兒聤耳浸汁滴之 開 寳 活血解 痘毒 時 珍 附方 新 五 乳頭裂破 燕脂蛤粉為末傅 之 危氏得效方 嬰孩鵝口 白厚 如紙 用坏子燕脂以乳汁調塗之一宿 效男用女乳女用男乳 集簡方 漏瘡腫痛 猪膽七 箇綿燕 脂十箇洗水和勻搽 七次即可 救急方 防痘入目 臙脂嚼汁㸃 之 集簡方 痘瘡倒 䧟 乾燕脂三錢胡桃燒存性一箇研末用 胡荽煎酒服一錢再服取效 救急方 大薊小薊 别録 中品 釋名虎薊 𢎞 景 馬薊 范 汪 貓薊 𢎞 景 刺薊 日 華 山牛蒡 日 華 雞項 草 圖 經 千針草 圖 經 野紅花 綱目𢎞景曰大薊是虎薊小 薊是貓薊葉並多刺相似田 野甚多方藥少用時珍曰薊猶髻也其花如髻也曰 虎曰貓因其苖狀猙獰也曰馬者大也牛蒡因其根 似牛蒡根也雞項因其莖似雞之項也千針紅花皆 其花狀也鄭樵通志謂爾雅之蘩曰狗毒者即此未 知是否藏器曰薊門以多薊 得名當以北方者為勝也 集解 别録曰大小薊五月采恭曰大小薊葉雖相似 功力有殊大薊生山谷根療癰腫小薊生平澤 不能消腫而俱能破血頌曰小薊處處有之俗名青 刺薊二月生苗二三寸時併根作菜茹食甚羙四月 髙尺餘多刺心中出花頭如紅藍花而青紫色北人 呼為千針草四月采苗九月采根並隂乾用大薊苗 根與此相似但肥大爾宗奭曰大小薊皆相似花如 髻但大薊髙三四尺葉皺小薊髙一尺許葉不皺以 此為異作菜雖 有微芒不害人 大薊根 葉 同 氣味甘温無毒 𢎞景曰有毒權曰 苦平大明曰葉凉 主治女子赤白沃安胎止吐血鼻衂令人肥徤 别 録 𢷬 根絞汁服半升主崩中血下立瘥 甄 權 葉治腸癰腹臟 瘀血作運撲損生研酒并小便任服又惡瘡疥癬同 鹽研罯之 大 明 小薊根 苗 同 氣味甘温無毒 大明 曰凉 主治養精保血 别 録 破宿血生新血暴下血血崩金瘡 出血嘔血等絞取汁温服作煎和糖合金瘡及蜘蛛 蛇蠍毒服之亦佳 藏 器 治熱毒風并胸膈煩悶開胃下 食退熱補虚損 苖去煩熱生研汁服 並大 明 作菜食 除風熱夏月熱煩不止𢷬汁半升服立瘥 孟 詵 發明 大明曰小薊力㣲只可退熱不似大薊能徤養 下氣也恭曰大小薊皆能破血但大薊兼療癰 腫而小薊專主 血不能消腫也 附方 舊五 新九 心熱吐血 口乾用刺薊葉及搗根絞取 汁每頓服二小盞 聖惠方 舌 硬出血 不止刺薊搗汁和酒服乾 者為末冷水服 普濟丸 九竅出血 方同上 簡要濟 衆 卒瀉鮮血 小薊葉搗汁温服 一升 梅師方 崩中下血 大小薊根 一升酒一 斗漬五宿任飲亦可酒煎服或生搗汁温服白又方 小薊莖葉洗切研汁一盞入生地黄汁一盞 术半 両煎减半温 服 千金方 墮胎下血 小薊根葉益母草五両水二 大盌煮汁一盌再煎至一盞 分二服一日服 盡 聖濟總録 金瘡出血 不止小薊苖𢷬爛塗 之 孟詵食療本草 小便 熱淋 馬薊根搗汁 服 聖惠方 鼻塞不通 小薊一把水二升煮取 一升分服 外臺秘要 方 小兒浸淫 瘡痛不可忍發寒熱者刺薊葉新水 調傅瘡上乾即易之 簡要濟衆方 癬 瘡作痒 刺薊葉搗汁服 之 千金方 婦人隂痒 小薊煮湯日洗 三次 廣濟方 諸 瘻不合 虎薊根貓薊根酸棗根枳根杜衡各一把斑 蝥三分炒為末蜜丸棗大日一服并以小丸 納瘡中 肘后方 丁瘡惡腫 千針草四両乳香一両明 五 錢為末酒服二錢出汗為度 普濟 方 續斷 本經 上品 釋名属折 本 經 接骨 别 録 龍豆 别 録 南草 時珍曰續斷屬折 接骨皆以功命名 也 集解 别録曰續斷生常山山谷七月八月采隂乾普 曰出梁州七月七日采𢎞景曰按桐君藥録云 續斷生蔓延葉細莖如荏大根本黄白有汁七月八 月采根今皆用莖葉節節斷皮黄皺狀如雞脚者又 呼為桑上寄生時人又有接骨樹髙丈餘許葉似蒴藋 皮主金瘡廣州又有續斷藤一名諸藤斷其莖以器 承取汁飲療虚損絶傷用沐頭長髪折枝挿地即生 恐皆非真李當之云是虎薊與此大乖但虎薊亦療 血恭曰所在山谷皆有今俗用者葉似苧而莖方根 如大薊黄白色陶説非也頌曰今陜西河中興元舒 越晉絳諸州亦有之三月以後生苖榦四稜似苧蔴 葉兩兩相對而生四月開花紅白色似益母花根如 大薊赤黄色謹按范汪方云續斷即是馬薊與小薊 葉相似但大于小薊爾葉似旁翁菜而小厚兩邉有 刺刺人其花紫色與今越州所圗者相類而市之貨 者亦有數種少能辨其粗良醫人但以節節斷皮黄 皺者為真斆曰凡使勿用草茅根緣真相似若誤服 令人筋軟時珍曰續斷之説不一桐君言是蔓生葉 似荏李當之范汪並言是虎薊日華子言是大薊一 名山牛蒡蘇恭蘇頌皆言葉似苧麻根似大薊而名 醫别録復出大小薊條頗難依據但自漢以來皆以 大薊為續斷相承久矣究其實則二蘇所云似與桐 君相符當以為正今人所用以州中來色赤而瘦折 之有烟塵起者為良焉鄭樵通志謂范汪所説者乃 南續斷不知何據 盖以别川續斷耳 根修治 斆曰凡采得根横切剉之又去向裏 硬筋以酒浸一伏時焙乾入藥用 氣味苦微温無毒 别録曰辛普曰神農雷公黄帝李 當之苦無毒扁鵲辛無毒之才曰 地黄為之 使惡雷丸 主治傷寒補不足金瘡癰瘍折跌續筋骨 婦人乳難久服益氣力 本 經 婦人崩中漏血金瘡血内 漏止痛生 肉及踠傷惡血腰痛闗節緩急 别 録 去諸 温毒通宣血脉 甄 權 助氣補五勞七傷破癥結瘀血消 腫毒腸風痔瘻乳癰瘰癧婦人産前後一切病胎漏 子宫冷面黄虚腫縮小便止泄精尿血 大 明 發明 時珍曰宋張叔潜秘書知劒州時其閣下病血 痢一醫用平胃散一両入川續斷末二錢半每 服二錢水煎服即愈紹興壬子㑹稽時行痢疾 叔潜之子以方傳人往往有騐小兒痢服之效 附方 舊二 新二 小便淋瀝 生續斷搗絞汁服即馬薊 根也 初虞氏古今録騐 妊娠 胎動 両三月墮預宜服此川續㫁酒浸杜仲薑汁炒 去絲各二両為末棗肉煮爛杵和丸梧子大每 服三十丸 米飲下 産後諸疾 血運心悶煩熱厭厭氣欲絶心 頭硬乍寒乍熱續㫁皮一握水 三升煎二升分三服如人行一里再服 無所忌此藥救産後垂死 子母秘録 打撲傷損 閃 肭 骨接用節骨草葉搗爛罨 之立效 衛生易簡方 苦芺 音襖品别 録下 釋名鉤芺 爾 雅 苦板 時珍曰凡物樨曰芺此 物嫩時可食故以名之 集解 𢎞景曰苦芺處處有之傖人取莖生食之保昇 曰所在下濕地有之莖圓無刺可生噉子若貓 薊五月五日采苖暴乾恭曰今人以為漏蘆非也時 珍曰爾雅鉤芺即此苦芺也笑大如拇指中空莖頭 有薹似薊初生可食許慎説文言江南人食之下氣 今浙東人清明節采其嫩苖食之云一年不生瘡疥 亦搗汁和米為食其色青久留不敗造化指南云苦 芺大者名苦藉葉如地黄味苦初生有白毛入夏抽 莖有毛開白花甚繁結細實其無花實者名地膽 草汁苦如膽也處處濕地有之入爐火家用 苖氣味苦微寒無毒主治面目通身漆瘡燒灰傅之 亦可生食 别 録 燒灰療金瘡極騐 𢎞 景 治丹毒 大 明 煎湯洗 痔甚騐 汪 頴 下氣解熱 時 珍 漏盧 本經 上品 釋名野蘭 本 經 莢蒿 蘇 恭 鬼油麻 日華時珍曰屋之西北 黒處謂之漏凡物黒色 謂之盧此草秋後即黒異于衆草故有漏盧之 稱唐韻作 其莢如麻故俗呼為鬼油麻云 集解 别録曰漏盧生喬山山谷八月采根隂乾𢎞景 曰喬山應是黄帝所塟處乃在上郡及出近道 市人取苗用之俗中取根名鹿驪根苦酒摩以療瘡 疥恭曰此藥俗名莢蒿莖葉似白蒿花黄生莢長似 細麻之莢大如筯許有四五瓣七八月後皆黒異于 衆草蒿之類也常用其莖葉及子未見用根其鹿驪 山南謂之木黎蘆有毒非漏盧也今人以馬薊似苦 芺者為漏盧亦非也志曰别本言漏盧莖大如筯髙 四五尺子房似油麻房而小江東人取其苗用勝于 根江寜及上黨者佳陶云鹿驪蘇云木黎蘆亦非也 漏盧自别藏器曰南人用苖北土用根乃樹生如茱 茰樹髙二三尺有毒殺蠱山人以洗瘡疥保昇曰葉 似角蒿今曹兖州下濕處最多六月七月采莖日乾 黑于衆草大明曰花苗並可用形并氣味似乾牛蒡 頭上有白花子頌曰今汴東州郡及奉海州皆有之 舊説莖葉似白蒿花黄白莢莖若筯大房類油麻而 小今諸郡所圖上惟單州者差相類沂州者花葉頗 似牡丹秦州者花似單葉寒菊紫色五七枝同一幹 海州者花紫碧如單葉蓮花花蕚下及根旁有白茸 裹之根如蔓青而細又類葱本黒色淮甸人呼為老 翁花三州所生花雖别而葉頗相類但秦海州者葉 更作鉅齒狀一物而殊類如此醫家何所適從當依 舊説似單州出者為勝又本草飛亷一名漏盧云與 苦芺相類其根生則肉白皮黒乾則黒如𤣥参七八 月采花隂乾用所説與秦州海州所圖漏盧花葉及 根頗相近然彼人但名漏盧不曰飛亷也斆曰一種 真似漏盧只是味苦酸誤服令人吐不止時珍曰按 沈存中筆談云今方家所用漏盧乃飛亷也飛亷一 名漏盧苖似苦芺根如牛蒡綿頭者是也采時用根 今閩中所謂漏盧莖如油麻髙六七尺秋深枯黒如 漆采時用苖乃真漏 盧也餘見飛亷下 根苖修治 斆曰凡采得漏盧細剉以生甘草相 對拌蒸之從巳至申㨂出晒乾用 氣味鹹寒無毒 别録曰大寒藏器曰有毒杲曰無毒 足陽明本經藥也之才曰連翹為之 使 主治皮膚熱毒惡瘡疽痔濕痺下乳汁久服輕身益 氣耳目聰明不老延年 本 經 止遺溺熱氣瘡痒如麻豆 可作浴湯 别 録 通小膓泄精尿血腸風風赤眼小兒壯 熱撲損續筋骨乳癰瘰癧金瘡止血排膿補血長肉 通經脉 大 明 發明 𢎞景曰此藥久服甚益人而服食方罕見用之 近道出者惟療瘻疥耳市人皆取苖用時珍曰 漏盧下乳汁消熱毒排膿止血生肌殺蟲故東垣以 為手足陽明藥而古方治癰疽發背以漏盧湯為首 稱也龎安常傷寒論治癰疽及預解時行痘疹熱用 漏盧葉云無則以山巵子代之亦取其寒能解熱盖 不知其能入 陽明之故也 附方 舊二 新六 腹中蚘蟲 漏盧為末以餅臛和方 寸匕服之 外臺秘要 小兒無 辜 疳病肚脹或時泄痢冷熱不調以漏盧一両杵為 散每服一錢以猪肝一両入塩少許白煮熟空心 頓食之 聖惠方 冷勞泄痢 漏盧一両艾葉炒四両為末米 醋三升入藥末一半同熬成膏 入後末和丸梧子大每温 水下三十九 聖濟總録 産後𢃄下 方同 上 乳汁不下 乃氣脉壅塞也又治經絡凝滯乳内脹痛邪畜成癰 服之自然内消漏盧二両半蛇退十條炙焦𤓰蔞十 个燒存性為末每服二錢温酒調下良 久以熱羮湯投之以通為度 和劑方 厯節風痛 筋 脉 拘攣古聖散用漏盧麩炒半両地龍去土炒半両為 末生薑二両取汁入蜜三両同煎三五沸入好酒五 合盛之每以二盃調水 一錢温服 聖濟總録 一切癰疽 發背初發二日但 有熱證便宜服漏 盧湯退毒下膿乃是宣熱㧞毒之劑熱退即住服漏 盧用有白茸者連翹生黄茋沉香各一両生粉草半 両大黄微炒一両為細末每服二 錢姜棗湯調下李迅癰疽集驗方 白秃頭瘡 五月収 漏盧草 燒灰猪膏和塗 之 聖濟總録 飛亷 本經 上品 釋名漏蘆 别 録 木禾 别 録 飛雉 同 上 飛輕 同 伏兎 同 伏豬 同 天薺 同時珍曰飛亷神禽之名也其狀鹿身豹文雀 頭蛇尾有角能致風氣此草附莖有皮如箭羽 復療風邪故有飛 亷飛雉飛輕諸名 集解 别録曰飛亷生河内川澤正月采根七月八月 采花隂乾𢎞景曰處處有之極似苦芺惟葉多 刻缺葉下附莖輕有皮起似箭羽其花紫色俗方殆 無用而道家服其枝莖可得長生又入神枕方今既 别有漏蘆則此漏蘆乃别名爾恭曰此有兩種一種 生平澤中是陶氏所説者一種生山岡上者葉頗相 似而無刻缺且多毛其莖赤無羽其根直下更無旁 枝生則肉白皮黒中有黒脉日乾則黒如𤣥參用莖 葉及根療疳蝕殺蟲與平澤者俱有騐今俗以馬薊 似苦芺者為漏蘆並非是也保昇曰葉似苦芺莖似 軟羽花紫色子毛白所在平澤皆有五月六月采日 乾斆曰凡使勿用赤脂蔓與飛亷形狀相似只赤脂 蔓見酒則色便如血以此可表識之頌曰今秦州所 圖漏蘆花似單葉寒菊紫色五七枝同一幹海州所 圖漏蘆花紫碧色如單葉蓮花花蕚下及根旁有白 茸裹之根黒色如蔓菁而細又類䓤本與陶蘇所説 飛亷相近然彼但謂之漏蘆今醫家罕有用飛亷者 不能的識時珍曰飛亷亦蒿類也蘇頌圗經疑海州 所圖之漏蘆是飛亷沈存中筆談亦言飛亷根如牛 蒡而綿頭古方漏蘆散下云用有白茸者則是有白 茸者乃飛亷無疑矣今考二物氣味功用俱不相逺 似可通用豈或一類有數種而古今名稱各處不同 乎 根及花修治 斆曰凡用根先刮去粗皮杵細以 苦酒伴一夜漉出日乾細杵用 氣味苦平無毒 權曰苦鹹有毒之才 曰得烏頭良忌麻黄 主治骨節熱脛重酸疼久服令人身輕 本 經 頭眩頂重 皮間邪風如蜂螫針刺魚子細起熱瘡癰疽痔濕痺 止風邪欬𠻳下乳汁久服益氣明目不老可煮可乾 用 别 録 主留血療疳蝕殺蟲 蘇 恭 小兒疳痢為散水漿服 大效 蕭 炳 治頭風旋運 時 珍 發明 時珍曰葛洪抱朴子書言飛亷單服可輕身延 年又言服飛亷煎可逺涉疾行力數倍于常本 經别録所列亦是良藥 而後人不知用何哉 附方 舊 一 疳䘌蝕口 及下部用飛亷蒿燒灰搗篩以両 錢七著痛處其痛則忍之若不痛 非疳也下部蟲如馬尾大相纒出無 數十日瘥二十日平復 千金翼方 苧麻 别録 下品 釋名 時珍曰苧麻作紵可以積紵故謂之紵凡麻絲 之細者為絟粗者為紵陶𢎞景云苧即今績苧 麻是也麻字從广從林音𣲖 象屋下林麻之形广音掩 集解 頌曰苧麻舊不著所出州土今閩蜀江浙多有 之剝其皮可以績布苗髙七八尺葉如楮葉而 無乂面青背白有短毛夏秋間着細穂青花其根黄 白而輕虛二月八月采按陸璣草木疏云苧一科數 十莖宿根在土中至春自生不須栽種荆揚間歳三 刈諸園種之歳再刈便剥取其皮以竹刮其表厚處 自脱得裏如筋者煮之用緝布今江浙閩中尚復如 此宗奭曰苧如蕁麻花如白楊而長成穗每一朶凡 數十穗青白色時珍曰苧家苧也又有山苧野苧也 有紫苧葉面紫白苧葉面青其背皆白可刮洗煮食 救荒味甘美其子茶褐色九月 収之二月可種宿根亦自生 根氣味甘寒無毒 權曰甘平大明 曰甘滑冷無毒 主治安胎貼熱丹毒 别 録 治心膈熱漏胎下血産前後 心煩天行熱疾大渴大狂服金石藥人心熱罯毒箭 蛇蟲咬 大 明 漚苧汁止消渴 别 録 發明 震亨曰苧根大能補隂而行滯血方藥或惡其 賤似未曽用也藏器曰苧性破血將苧麻與産 婦枕之止血運産後腹痛以苧安腹上即止也又蠶 咬人毒入肉取苧汁飲之今人以子近蠶種則蠶不 生是 矣 附方 舊四 新七 痰哮欬𠻳 苧根煆存性為末生豆腐蘸三 五錢食即效未全可以肥猪肉 二三片蘸食甚 妙 醫學正傳 小便不通 聖惠方用麻根蛤粉半両 為末每服二錢空心新汲 水下貼摘𤣥方用苧根洗研攤 絹上 少腹連隂際須臾即通 小便血淋 苧根煎湯 頻服大妙 亦治諸淋 聖惠方 五種淋疾 苧麻根両莖打碎用水一盌半 煎半盌頓服即通大妙 斗門 方 姙娠胎動 忽下黄汁如膠或如小豆汁腹痛不可 忍者苧根去黒皮切二升銀一斤水九 升煮四升每服以水一升入酒半升煎 一升分作二服一方不用銀 梅師方 肛門腫痛 生 苧 根搗爛坐之良 瀕湖集簡方 脱肛不收 苧根搗爛煎湯 熏洗之聖恵方 癰疽發背 初起未成者苧根熟搗傳上日 夜數易腫消則瘥 圖經本草 五色丹毒 苧根煮濃 汁日三浴 之秘外 臺 要 雞魚骨哽 談野翁試騐方用苧麻根搗汁以 匙挑灌之立效 醫方大成用野 苧麻根搗碎丸如龍眼大 魚骨魚湯下雞骨雞湯下 葉氣味 同 根 主治金瘡傷折血出瘀血 時 珍 發明 時珍曰苧麻葉甚散血五月五日収取和石灰 搗作團晒乾収貯遇有金瘡折損者研末傅之 即時血止且易痂也按李仲南永類方云凡諸傷瘀 血不散者五六月収野苧葉蘇葉擂爛傅金瘡上如 瘀血在腹内順流水絞汁服即通血皆化水 以生猪血試之可騐也秋冬用乾葉亦可 附方 新 三 驟然水瀉 日夜不止欲死不拘男婦用五月 五日采麻葉隂乾為末每服二錢 冷水調下勿喫熱物令人悶倒只喫 冷物小兒半錢 楊子建䕶命方 冷痢白凍 方同 上 蛇虺咬傷 青麻嫩頭搗汁和酒等分服三盞以渣傅 之毒從竅中出以渣棄水中即不發㸔傷 䖏有竅是雄蛇無竅是雌蛇以 針挑破傷處成竅傅藥摘𤣥方 麻 音項 唐本草 釋名白麻 時珍曰 一作䔛又作檾 種必連頃故謂之䔛也 集解 恭曰 即䔛麻也今人取皮作布及索者實似 大麻子九月十月采隂乾頌曰處處有之北人 種以績布及打䋲索苗髙四五尺或六七尺葉似苧 而薄花黄實殻如蜀葵其中子黒色時珍曰 麻今 之白麻也多生卑濕䖏人亦種之葉大似桐葉團而 有尖六七月開黄花結實如半磨形有齒嫩青老黒 中子扁黒狀如黄葵子其莖輕虚潔白北人取皮作 麻以莖蘸硫黄作焠燈引火甚速其嫩子小兒亦食 之 實氣味苦平無毒主治赤白冷熱痢炒研為末每蜜 湯服一錢癰腫無頭者吞一枚 蘇 恭 生眼翳瘀肉起倒 睫拳毛 時 珍 根主治亦治痢古方用之 蘇 頌 附方 新 一 一切眼疾 麻子一升為末以豶猪肝批片 蘸末炙熟再蘸再炙末盡乃為末 每服一字陳米飲下 日三服 聖濟總録 目生翳膜 久不愈者用檾實以 栁木作磑磨去殻馬 尾篩取黄肉去焦殻每十両可得四両非此法不能 去殻也用猪肝薄切滚藥慢炙熟為末醋和丸梧子 大每服三十丸白湯下一方以檾實内袋 中蒸熟暴為末蜜丸温水下 聖濟總録 大青 别録 中品 釋名 時珍曰其莖葉 皆深青故名 集解 别録曰大青三四月采莖隂乾𢎞景曰今出東 境及邉道紫莖長尺許莖葉皆用頌曰今江東 州郡及荆南眉蜀濠諸州皆有之春生青紫莖似石 竹苗葉花紅紫色似馬蓼亦似芫花根黄三月四月 采莖葉隂乾用時珍曰處處有之髙二三尺莖圓葉 長三四寸面青背淡對節而生八月開小花紅色成 簇結青實大如 椒顆九月色赤 莖葉氣味苦大寒無毒 權曰甘時珍曰 甘微鹹不苦 主治時氣頭痛大熱口瘡 别 録 除時行熱毒甚良 𢎞 景 治 温疫寒熱 甄 權 治熱毒風心煩悶渴疾口乾小兒身熱 疾風疹及金石藥毒塗罯腫毒 大 明 主熱毒痢黄疸喉 痺丹毒 時 珍 發明 頌曰古方治傷寒黄汗黄疸等有大青湯又治 傷寒頭身强腰脊痛葛根湯内亦用大青大抵 時疾多用之時珍曰大青氣寒味微苦鹹能解心胃 熱毒不特治傷寒也朱肱活人書治傷寒發赤斑煩 痛有犀角大青湯大青四物湯故李象先指掌 賦云陽毒則狂斑煩亂以大青升麻可回困篤 附方 新 五 喉風喉痺 大青葉搗汁灌之取 效止 衛生易簡方 小兒口瘡 大 青 十八銖黄連十二銖水三升煮一升 服一日二服以瘥為度 千金方 熱病下痢 困篤 者大 青湯用大青四両甘草赤石脂三両膠二両䜴八 合水一斗煮三升分三服不過二劑瘥 肘后方 熱 病發斑 赤色煩痛大青四物湯用大青一両阿膠甘 草各二錢半豉二合分三服每用水一盞半 煎一盞入膠烊化服十又犀角大青湯用大青七錢 半犀角二錢半梔子 枚豉二撮分二服每服水一 盞半煎八分温服 南陽活人書 肚皮青黑 小兒卒然肚皮青黒乃 血氣失養風寒乗之危 惡之候也大青為末納口中 以酒送下 保㓜大全方 小青 宋圖 經 集解 頌曰小青生福州三月生 花彼土人當月采葉用之 葉氣味 缺 主治生𢷬傅癰腫瘡 甚效 蘇 頌 治血痢腹 痛研汁服解蛇毒 時 珍 附方 新 二 蛇虺螫傷 衛生易簡方用小青一握細研入 香白芷半両酒調服手挼患處候 黄水出為效汁摘𤣥方用小青大青 牛膝葉同搗 和酒服以渣傅之 中暑發昬 小青 葉井 水浸去泥控乾入沙糖 擂汁急灌之 夀域方 胡盧巴 宋嘉 祐 釋名苦豆 集解 禹錫曰胡盧巴出廣州并黔州春生苖夏結子 子作細莢至秋采今人多用嶺南者或云是畨 蘿蔔子未審的否頌曰今出廣州或云種出海南諸 畨盖其國蘆菔子也舶客将種蒔于嶺外亦生然不 及畨中來者真好今醫家治元臟虚冷為要 藥而唐已前方不見用本草不著盖是近出 修治 時珍曰凡入藥淘凈以酒浸 一宿晒乾蒸熟或炒過用 氣味苦大温無毒 杲曰 純陽 主治元臟虚冷氣得附子硫 黄治腎虚冷腹脇脹滿面色青黒得蘹香子桃仁治 膀胱氣甚效 嘉 祐 治冷氣疝瘕寒濕脚氣益右腎暖丹 田 時 珍 發明 宗奭曰膀胱氣用此合桃仁麩炒等分為末半 為散半以酒糊和丸梧子大每服五七十丸空 心鹽酒下其散以熱米飲下與丸子相間空心服日 各一二服時珍曰胡盧巴右腎命門藥也元陽不足 冷氣潜伏不能歸元者宜之宋惠民和劑局方有胡 盧巴丸治大人小兒小腸奔豚偏墜及小腹有形如 卵上下走痛不可忍者用胡盧巴八錢茴香六錢巴 㦸去心川烏頭炮去皮各二錢楝實去核四錢吴茱 茰五錢並炒為末酒糊丸梧子大每服十五丸小兒 五丸塩酒下太醫薛已云一人病寒疝隂囊腫痛服 五苓諸藥不效與此而平也又張子和儒門事親云 有人病目不覩思食苦豆即胡盧巴頻頻不缺不周 歳而目中微 如蟲行入眥漸明而愈按此亦因 其益命門之功所謂益火之原以消隂翳是也 附方 新 六 小膓氣痛 胡盧巴炒研末每服二 錢茴香酒下 直指方 腎臟虛冷 腹脇脹滿胡盧巴炒二両熟附子硫黄各七錢五分 為末酒煮麴糊丸梧桐子大每鹽湯下三四十丸 聖濟 總録 冷氣疝瘕 胡盧巴酒浸晒乾蕎麥炒研麫各四 両小茴香一両為末酒糊丸梧子大 每服五十丸空心塩湯或塩酒下服至両 月大後出白膿則除根 方廣心法附餘 隂㿗腫痛 偏墜或小膓疝氣下元虚冷久不愈者沉香内消丸 主之沉香木香各半両胡盧巴酒浸炒小茴香炒各 二両為末酒糊丸梧子大 每服五七十丸塩酒下 氣攻頭痛 胡盧巴炒三稜 酒浸焙各半両 乾薑炮二錢半為末薑湯或 温酒每服二錢 濟生方 寒濕脚氣 腿膝疼痛行 步無力胡盧 巴酒浸一宿焙破故紙炒香各四両為末以木𤓰切 頂去瓤安藥在内令滿用頂合住簽定爛蒸搗丸梧 子大每服七十丸空心 温酒下 楊氏家藏方 蠡實 本經 中品 釋名荔實 别 録 馬藺子 唐 本 馬楝子 圖 經 馬薤 禮記 注 馬帚 爾 雅 鐵掃帚 救 荒 劇草 本 經 旱蒲 禮 記 豕首 本 經 三堅 𢎞景曰方藥 不用俗無識 者惟天名精亦名豕首恭曰此即馬藺子也月令仲 冬荔挺出鄭𤣥注云荔馬薤也通俗文云一名馬藺 本草謂之荔實頌曰馬藺子北人訛為馬楝子廣雅 云馬薤荔也髙誘云荔挺出荔草挺出也講禮者不 識呼為荔挺又作馬莧並誤矣馬莧亦名豚耳即馬 齒也時珍曰爾雅云茾音瓶馬帚也此即荔草謂其 可為馬刷故名今河南 北人呼為鐵掃帚是矣 集解 别録曰蠡實生河東川谷五月采實隂乾頌曰 今陜西諸郡及鼎澧州亦有之近汴尤多葉似 薤而長厚三月開紫碧花五月結實作角子如麻大 而赤色有稜根細長通黄色人取以為刷三月開花 五月采實並隂乾用許慎説文云荔似蒲而小根可 為刷髙誘云河北平澤率生之江東頗多種于階庭 但呼為旱蒲不知即馬薤也時珍曰蠡草生荒野中 就地叢生一本三二十莖苖髙三四尺葉中抽莖開 花結 實 正誤 宗奭曰蠡實陶𨼆居言方藥不用俗無識者本 草諸家所注不相應若果是馬藺則日華子本 草不當更言可為蔬菜盖馬藺葉出土已硬又無味 馬牛皆不食豈堪人食今不敢以蠡實為馬藺更俟 博識時珍曰别録蠡實亦名荔實則蠡乃荔字之訛 也張揖廣雅云荔又名馬藺其説已明又按周憲王 救荒本草言其嫩苗味苦 熟換水浸去苦味油塩 調食則馬藺亦可作菜矣冦氏但據陶説疑之欠考 矣陶氏不識之藥 多矣今正其誤 實修治 時珍曰凡入藥炒過用 治疝則以醋拌炒之 氣味甘平無毒 保昇曰寒頌曰山人服 之云大温甚有竒效 主治皮膚寒熱胃中熱氣風寒濕痺堅筋骨令人嗜 食久服輕身 本 經 止心煩滿利大小便長肌膚肥大 别 録 療金瘡血内流癰腫有效 蘇 恭 婦人血氣煩悶産後血 運并經脉不止崩中𢃄下消一切瘡癤止鼻衂吐血 通小腸消酒毒治黄病殺蕈毒傅蛇蟲咬 大 明 治小腹 疝痛腹内冷積水痢諸病 時 珍 附方 舊一 新六 諸冷極病 醫所不治者馬藺子九升洗凈 空腹服一合酒下日三服 千 金 方 寒疝諸疾 寒疝不能食及腹内一切諸疾消食肥 肌馬藺子一升每日取一把以麫拌煮 吞之服盡愈方 姚僧坦集騐 喉痺腫痛 衛生易簡方用蠡實一合 升麻五分水一升煎三合 入少蜜攪匀細呷大騐一聖惠方用馬藺子二升升 麻一両為末蜜丸水服 錢 又方馬藺子八錢牛 蒡子六錢為末空 心温水服方寸匕 水痢百病 張文仲備急方用馬藺 子以六月六日麫熬各 等分為末空心米飲服方寸匕如無六月六日麫常 麫亦可牛骨灰亦可 又方馬藺子乾薑黄連各等 分為散熟湯服二方寸匕入腹即㫁也冷 熱皆治常用神效不得輕之忌猪肉冷水 腸風下血 有疙瘩瘡破者不治馬藺子一斤研破酒浸夏三冬 七日晒乾何首烏半斤雄黄雌黄各四両為末以浸 藥酒打糊丸梧子大每服三十丸 温酒下日三服見效 普濟方 花實及根葉主治去白蟲 本 經 療喉痺多服令人溏洩 别 録 主癰疽惡瘡 時 珍 發明 頌曰蠡草花實皆入藥列仙傳云冦先生宋人 好種荔食其葩實是矣時珍曰按葉水東日記 云北方田野人患胸腹飽脹者取馬楝花擂凉水服 即泄數行而愈按此則多服令人泄之説有騐而蠡 實之為馬藺 更無疑矣 附方 舊三 新六 睡死不寤 蠡實根一握杵爛以水絞 汁稍稍灌之 外臺秘要 喉痺 口噤 馬藺花二両蔓荆子一 両為末温水服一錢 喉痺腫痛 喘息欲死者 外臺秘要用 馬藺根葉二両氷一升半煮一盞細飲之立瘥之聖 惠方用根搗汁三合蜜一合慢火熬成徐徐㸃 日 五七度一方單汁飲之口噤 者灌下無生者以刷煎汁 沙石熱淋 馬藺花七枚 燒故筆頭二 七枚燒粟米一合炒為末每服 二錢酒下日二服名通神散 小便不通 馬藺花炒 茴香炒葶 藶炒為末每酒服 二錢 十便良方 一切癰疽 發背惡瘡用鐵掃帚同 松毛牛膝以水煎服 乾坤 生意 靣上瘢黶 取鐵掃帚地上自落葉并子煎 湯頻洗數次自消 壽域神方 面皰 鼻皶 馬藺子花杵傅 之佳 肘后方 附録必似勒 拾遺藏器曰辛温無毒主冷氣胸閉 不消心腹脹滿生崑崙狀似馬藺子 惡實 别録 中品 釋名鼠粘 别 録 牛蒡 别 録 大力子 綱 目 蒡翁菜 綱 目 便牽牛 綱 目 蝙蝠刺 時珍曰其實狀惡而多刺鈎故名其根葉皆 可食人呼為牛菜術人隠之呼為大力也俚 人謂之便牽牛河南人呼為夜乂頭頌曰實殻多刺 鼠過之則綴惹不可脱故謂之鼠粘子亦如羊負来 之 比 集解 别録曰惡實生魯山平澤恭曰魯山在鄧州東 北此草葉大如芋子殻似粟狀實細長如茺蔚 子頌曰惡實即牛蒡子也處處有之葉大如芋葉而 長實似葡萄核而褐色外殻似栗梂而小如指頭多 刺根有極大者作菜茹益人秋後采子入藥時珍曰 牛蒡古人種子以肥壤栽之剪苖汋淘為蔬取根煮 暴為脯云甚益人今人亦罕食之三月生苖起莖髙 者三四尺四月開花成叢淡紫色結實如楓梂而小 蕚上細刺百十攅簇之一梂有子數十顆其根大 者如臂長者近尺其色灰黔七月采子十月采根 子修治 斆曰凡用㨂淨以酒拌蒸待有白 霜重出以布拭去焙乾𢷬粉用 氣味辛平無毒 藏器曰苦元素曰辛温陽中之 隂升也杲曰辛平陽也降也 主治明目補中除風傷 别 録 風毒腫諸瘻 藏 器 研末浸酒 每日服三二盞除諸風去丹石毒利腰脚又食前熟 挼三枚吞之散諸結節筋骨煩熱毒 甄 權 吞一枚出癰 疽頭 蘇 恭 炒研煎飲通利小便 孟 詵 潤肺散氣利咽膈去 皮膚風通十二經 元 素 消斑疹毒 時 珍 發明 杲曰鼠粘子其用有四治風濕癮疹咽喉風 熱散諸腫瘡瘍之毒利凝滯腰膝之氣是也 附方 舊五一 新十 風水身腫 欲裂鼠粘子二両炒研為末 每温水服二錢日三服 聖 惠 方 風熱浮腫 咽喉閉塞牛蒡子一合半生半熟 為末熱酒服一寸匕 經騐方 痰厥 頭痛 牛蒡子炒旋覆花等分為末臘 茶清服一錢日二服 聖惠方 頭痛連睛 鼠粘 子石 膏等分為末茶清 調服 醫方摘要 咽膈不利 疏風壅涎唾牛蒡子微 炒荆芥穗一両炙甘草 半両為末食後湯服二錢當 緩緩取效 寇氏本草衍義 懸癰喉痛 風熱上搏也 惡實炒甘草 生等分水煎含嚥名 啟闗散 普濟方 喉痺腫痛 牛蒡子六分馬藺子 六分為散每空心温 水服方寸匕日再服仍以牛蒡子三両 塩二両研勻炒熱包熨喉外 廣濟方 咽喉痘疹 牛 蒡 子二錢桔梗一錢半粉甘草 節七分水煎服 痘疹要訣 風熱癮疹 牛蒡子炒浮 萍等分以薄 荷湯服二錢日二服 初虞世古今録騐 風齲牙痛 鼠粘子炒煎水含 𠻳吐之 延年方 小 兒痘瘡 時出不快壯熱狂躁咽膈壅塞大便祕澁小 兒咽喉腫不利若大便利者勿服牛蒡子炒 一錢二分荆芥穗二分甘草節四分水一盞同煎 至七分温服已出亦可服名必勝散 和劑局方 婦 人吹乳 鼠粘一錢麝香少許温酒 服一小盞效 聖惠方 天行時疾 生牛蒡 根搗汁 五合空腹分為二服服訖取桑葉一把炙黄以水一 升煮取五合頓服取汁無葉用枝 孫真人食忌 熱攻心煩 恍惚以牛蒡根搗汁一升食 後分為二服 食醫心鏡 傷寒搐搦 汗 後 覆盖不宻致腰背手足搐搦者牛蒡根散主之牛蒡 根十條麻黄牛膝天南星各六錢剉于盆内研細好 酒一升同研以新布絞取汁以炭火半秤燒一地坑 令赤掃净傾藥汁入坑内再燒令黑色取出于乳鉢 内細研每服一錢温酒下 日三服 朱肱活人書 一切風疾 十年二十年者 牛蒡根一升生 地黄枸把子牛膝各三升用袋盛藥浸無 灰酒三升内每任意飲之 外臺秘要方 老人中風 口目撁動煩悶不安牛蒡根切一升去皮晒乾杵為 麫白米四合淘凈和作餺飥豉汁中煮加葱椒五味 空心食之恒服極 效 壽親養老書 老人風濕 久痺筋攣骨痛服此壯 腎潤皮毛益氣力牛蒡 根一升切生地黄一升切大豆二升炒以絹袋盛浸集 一斗酒中五六日任性空心温服二三盞日二服 驗 方 頭面忽腫 熱毒風氣内攻或連手足赤腫觸着痛 者牛蒡子根一名蝙蝠刺洗淨研爛酒 煎成膏絹攤貼腫處仍以熱酒 服一二匙腫消痛减 斗門方 頭風掣痛 不可禁者 磨膏主之 取牛蒡莖葉搗取濃汁二升無灰酒一升塩花一匙 頭糠火煎稠成膏以摩痛處風毒自散摩時須極力 令熱乃效冬月 用根 篋中方 頭風白屑 牛蒡葉搗汁熬稠塗之至 明皂筴水洗去 聖惠方 喉中熱腫 鼠粘根一升水五升煎 一升分三服 延年方 小兒咽腫 牛蒡根 搗汁細 嚥之方 普濟 熱毒牙痛 熱毒風攻頭面齒齦腫痛不可忍 牛蒡根一斤搗汁入塩花一錢銀 器中熬成膏每用塗齒齦上 重者不過三度瘥 聖恵方 項下癭疾 鼠粘子根一 升水三升煮 取一升半分三服或為末 蜜丸常服之 救急方 耳卒腫痛 牛蒡根切絞汁 二升銀鍋内熬 膏塗之録 聖濟總 小便不通 臍腹急痛牛蒡葉汁生地黄汁 二合和勻入蜜二合每服一合 入水半盞煎三五沸調滑 石末一錢服 聖濟總録 癤子腫毒 鼠粘子葉貼 之 千金方 石 瘻出膿 堅實寒熱鼠粘子葉為末和 雞子白封之 外臺秘要 諸瘡腫毒 牛蒡 根三 莖洗煮爛搗汁入米煮 粥食一捥甚良普濟方 積年惡瘡 反花瘡漏瘡不瘥 者牛蒡根搗和臘 月猪脂日日封 之 千金方 月水不通 結成癥塊腹肋脹大欲死 牛蒡根二斤剉蒸三遍以 生絹袋盛之以酒二斗浸五日 每食前温服一盞 普濟方 葈耳 本經 中品 釋名胡葈 本 經 常思 𢎞 景 蒼耳 爾 雅 卷耳 詩 經 爵耳 詩 疏 猪耳 綱 目 耳璫 詩 疏 地葵 本 經 葹 音 施 羊負來 𢎞 景 道人頭 圖 經 進賢菜 記 事 珠 喝起草 綱 目 野茄 綱 目 縑絲草 頌曰詩人謂之卷耳爾 雅謂之蒼耳廣雅謂之 葈耳皆以實得名也陸璣詩疏云其實正如婦人耳 璫今或謂之耳璫草鄭康成謂是白胡葈幽州人呼 為爵耳博物志云洛中有人驅羊入蜀胡葈子多刺 粘綴羊毛遂至中國故名羊負來俗呼為道人頭𢎞 景曰傖人皆食之謂之常思菜以葉覆麥作黄衣者 方用甚稀時珍曰其葉形如葈麻又如茄故有葈耳 及野茄諸名其味滑如葵故名地葵與地膚同名詩 人思夫賦卷耳之章故名常思菜張揖廣雅作常葈 亦 通 集解 别録曰葈耳生安陸川谷及大安田野實熟時 采頌曰今處處有之陸氏詩疏云其葉青白似 胡荽白華細莖蔓生可煮為茹滑而少味四月中生 子正如婦人耳璫郭璞云形如鼠耳叢生如盤今之 所有皆類此但不作蔓生時珍曰嘗按周憲王救荒 本草云蒼耳葉青白類粘糊菜葉秋間結實比桑椹 短小而多刺嫩苗 熟水浸淘拌食可救飢其 子炒去皮研為麫可作燒餅食亦可熬油㸃燈 實修治 大明曰入藥炒熟搗去 刺用或酒拌蒸過用 氣味甘温有小毒 别録曰苦權曰甘無毒恭 曰忌猪肉馬肉米泔害人 主治風頭寒痛風濕周痺四肢拘攣痛惡肉死肌膝 痛久服益氣 藏 器 治肝熱明目 甄 權 治一切風氣填髓暖 腰脚治瘰癧瘡疥及瘙癢 大 明 炒香浸酒服去風補益 時 珍 附方 舊三 新四 久瘧不瘥 蒼耳子或根莖亦可焙研末酒 糊丸梧子大每酒服三十丸日 二服生者搗汁服亦 可 朱氏集騐方 大腹水腫 小便不利蒼耳子灰 葶藶末等分每服二 錢水下日二 服 千金方 風濕攣痺 一切風氣蒼耳子三両炒為 末以水一升半煎取七合去 滓呷之鏡 食醫心 牙齒痛腫 蒼耳子五升水一斗煮取五升 熱含之冷即吐去吐後復含不 過一劑瘥莖葉亦可或入 塩少許 孫真人千金翼 鼻淵流涕 蒼耳子即縑絲 草子炒研為末 每白湯㸃服一二 錢 證治要訣 眼目昬暗 葈耳實一升為末白米 半升作粥日食之 普 濟 方 嗜酒不已 毡中蒼耳子七枚燒灰投酒中 飲之即不嗜 陳藏器本草 莖葉修治 斆曰凡采得去心取黄精以竹刀細切 拌之蒸從巳至亥時出去黄精隂乾用 氣味苦辛微寒有小毒 恭曰忌猪肉馬 肉米泔伏硇砂 主治溪毒 别 録 中風傷寒頭痛 孟 詵 大風癲癎頭風濕痺 毒在骨髓腰膝風毒夏月采曝為末水服一二七冬 月酒服或為丸每服二三十丸日三服滿百日病出 如瘑疥成汁出或斑駁駁甲錯皮起皮落則飢如凝 脂令人省睡除諸毒螫殺蟲疳濕䘌久服益耳目聰 明輕身强志 蘇 恭 挼葉安舌下出涎去目黄好睡燒灰 和臘猪脂封丁腫出根煮酒服主狂犬咬毒 藏 器 發明 時珍曰蒼耳藥久服去風熱有效最忌猪肉及 風邪犯之則遍身發出赤丹也按蘇沈良方云 葈耳根苖葉實皆洗濯隂乾燒灰湯淋取濃汁泥連 両竈煉之灰汁耗即旋取傍釜中熱灰湯益之一日 夜不絶火乃旋得霜乾甆瓶収之每日早晚酒服二 錢補煖去風駐顔尤治皮膚風令人膚革清淨每澡 沐入少許尤佳宜州學昌從諌服此十餘年至七八 十紅潤輕徤皆此藥力也斗門方云婦人血風攻腦 頭旋悶絶忽死倒地不知人事者用喝起草嫩心隂 乾為末以酒服一大錢其功甚效此物善通頂門連 腦盖即 蒼耳也 附方 舊十二 新十六 萬應膏 治一切癰疽發背無頭惡瘡腫 毒疔癤一切風痒臁瘡杖瘡牙 疼喉痺五月五日采蒼耳根葉數擔洗淨晒萎細剉 以大鍋五口入水煮爛以篩濾去粗滓布絹再濾復 入凈鍋武火煎滚文火熬稠攪成膏以新罐貯封每 以敷貼即愈牙疼即敷牙上喉痺敷舌上或噙化二 三次即效每日用酒服 一匙極有效 集簡方 一切風毒 并殺三蟲膓痔能 進食若病胃脹滿 心悶發熱即宜服之五月五日午時附地刈取葈耳 葉洗暴搗下篩每服方寸匕酒或漿水下日二夜三 若覺吐逆則以蜜丸服凖計方寸匕數也風輕者日 二服若身體作粟或麻豆出此為風毒出也可以針 刺潰去黄汁乃止七月 七九月九亦可采用 一切風氣 蒼耳嫩葉一石切 和麥蘖五升作塊 于蒿艾中罯二十日成麴取米一斗炊作飯㸔冷暖 入麴三升釀之封二七日成熟每空心暖服神騐封 此酒可両重布不得令宻宻則溢 出忌馬肉猪肉 孟詵食療方草 諸風頭運 蒼耳葉 晒乾為 末每服一錢酒調下日三服若吐則以蜜丸梧 子大每服二十丸十日全好矣 楊氏經騐方 血風 腦運 方見發 明下 毒攻手足 腫痛欲㫁蒼耳搗汁漬之并 以滓傅之立效春用心冬用 子翼千 金 卒中水毒 初覺頭目微痛惡寒骨節强急日 醒暮劇手足逆冷三日則蠱蝕下 部六七日膿潰食至五臟殺人也搗常思草絞 汁服一二升并以綿染𨗳其下部 肘后方 毒蛇 溪毒 沙虱射工等所傷口噤眼黒手足强直毒攻腹 内成塊逡廵不救蒼耳嫩苖一握取汁和酒温 灌之以滓厚傅 傷處 勝金方 疫病不染 五月五日午時多采蒼耳 嫩葉隂乾収之臨時為末 冷水服二錢或水煎舉家 皆服能辟邪惡 千金方 風瘙瘾疹 身痒不止用蒼 耳莖葉子等分 為末每服二錢豆淋 酒調下 聖惠方 面上黒斑 蒼耳葉焙為末食後 米飲調服一錢一月 愈方摘 𤣥 赤白汗斑 蒼耳嫩葉尖和青塩擂爛五六 月間擦之五七次效 摘𤣥方 大 風癘疾 袖珍方用嫩蒼耳荷葉等分為末每服二錢 温酒下日二服 乾坤生意用蒼耳葉為末 以大楓子油和丸梧子大每服三四十丸以茶湯下 日二服 又方五月五日或六月六日五更帶露采 蒼耳草搗取汁熬作錠子取半斤鱧魚一尾剖開不 去肚腸入藥一錠線縫以酒二盌慢火煮熟令喫不 過三五箇魚即愈 也忌塩一百日 卒得惡瘡 蒼耳桃皮作 屑納瘡中 反花惡瘡 有肉如飯粒破之血出随生反出用蒼耳葉 搗汁服三合并塗之日二上 聖濟總録 一切丁 腫 詵曰危困者用蒼耳根葉搗和小兒尿絞汁冷服 一升日三服㧞根甚騐 養生方用蒼耳根苗燒 灰和醋淀塗之乾再上不十次即㧞根出根邵真人 方蒼耳根三両半烏梅肉五箇連鬚葱三 酒二鍾 煎一鍾熱 服取汗 齒風動痛 蒼耳一握以漿水煮入 塩含潄 外臺秘要 纒喉風 病 蒼耳根一把老薑一塊研 汁入酒服 聖濟總録 赤目生瘡 作痛道人頭 末二両乳香 一錢每用一錢燒烟 㗜鼻 聖濟總録 鼻衂不止 蒼耳莖葉搗汁一 小盞服 聖惠方 五 痔下血 五月五日采蒼耳莖葉為末 水服方寸匕甚效 千金翼 赤白下痢 蒼耳 草不 拘多少洗浄用水煮爛去滓入蜜用武火 熬成膏每服一二匙白湯下 醫方摘𤣥 産後諸痢 蒼耳葉搗絞汁温服半中 盞日三四服 聖惠方 誤吞銅錢 蒼耳頭一把以 水一升浸水中 十餘度飲水 愈 肘后方 花蜘蛛毒 咬人與毒蛇無異用野縑絲 即道人頭搗汁一盞服仍以 渣傅之 摘𤣥方 花主治白癩頑癢 時 珍 天名精 本經 上品 校正 時珍曰據蘇沈二説併入唐本 鶴虱開寳地菘别録有名未用 埊 松 釋名天蔓菁 别 録 天門精 别 録 地菘 唐 本 埊松 别録埊 與地同 玉門 精 别 録 麥句薑 本 經 蟾蜍蘭 别 録 蟇藍 本 經 蚵蚾草 綱 目 豕首 本 經 彘顱 别 録 活鹿草 異 苑 劉㦎草 㦎音胡 革反 皺面草 綱 目 母豬 芥 綱 目 實名鶴虱根名杜牛膝 恭曰天名精即活鹿草 也别録一名天蔓菁南 人名為地菘葉與蔓菁菘菜相類故有此名其味甘 辛故有薑稱狀如藍而 蟇好居其下故名 蟇藍 香氣似蘭故又名蟾蜍蘭時珍曰天名精乃天蔓菁 之訛也其氣如豕彘故有豕首彘顱之名昔人謂之 活鹿草俗人因其氣臊訛為狐狸臊者是也爾雅云 茢甄豕首也郭璞注云江東呼為豨首可以煼蠶蛹 食藏器曰郭璞注爾雅蘧麥云即麥句薑者非也陶 公注釣樟條云有一草似狼牙氣辛臭名為地菘人 呼為劉㦎草主金瘡按異苑云宋元嘉中青州劉㦎 射一麞剖五臟以此草塞之蹶然而起㦎怪而㧞草 便倒如此三度㦎因宻録此草種之主折傷愈多人 因以名之既有活鹿之名雅與麞字相合陶蘇俱説 是地菘定 非二物 正誤 𢎞景曰天名精即今之豨薟亦名豨首夏月杵 汁服之除熱病味至苦而云甘或非是也恭曰 豨首苦而臭名精辛而香全不相類也禹錫曰蘇恭 云天名精南人名地菘陳藏器本草解紛亦言天名 精為地菘開寳本草不當重出地菘條例宜刋削時 珍曰按沈括筆談云世人既不識天名精又妄認地 菘為火杴本草又出鶴虱一條都成紛亂不知地菘 即天名精其葉似菘又似蔓菁故有二名鶴虱即其 實也又别録有名未用埊菘即此地 菘亦係誤出今並正之合而為一 集解 别録曰天名精生平原川澤五月采保昇曰地 菘也小品方名天蔓菁又名天蕪精葉似山南 菘菜夏秋抽條頗似薄荷花紫白色味辛而香志曰 地菘所在皆有生人家及路旁隂處髙二三寸葉似 菘葉而小又曰鶴虱出波斯者為勝今上黨亦有力 勢薄于波斯者恭曰鶴虱生西戎子似蓬蒿子而細 合莖葉用之頌曰天名精江湖間皆有之狀如韓保 昇所説又曰鶴虱江淮衡湘皆有之春生苖葉皺似 紫蘇大而尖長不光莖髙二尺許七月生黄白花似 菊八月結實子極尖細乾即黄黒色南人呼其葉為 火杴按火杴即豨薟雖花實相類而别是一物不可 雜用時珍曰天名精嫩苗綠色似皺葉菘芥微有狐 氣淘淨煠之亦可食長則起莖開小黄花如小野菊 花結實如同蒿子亦相似最粘人衣狐氣尤甚炒熟 則香故諸家皆云辛而香亦巴人食負蠜南人食山 禁之意爾其根白色如短牛膝此物最賤而唐本草 言鶴虱出西戎宋本草言出波斯者何哉盖當時人 不知用之惟西戎波斯始知入藥且土産所宜故爾 亦苜蓿云出西域而不知中國 飼馬者即是也詳見豨薟下 葉 根 同 氣味甘寒無毒 别録曰埊菘辛無毒時珍曰微 辛甘有小毒生汁吐人之才曰 垣衣地黄 為之使 主治瘀血血瘕欲死下血止血利小便久 服輕身耐老 本 經 除小蟲去痺除胸中結熱止煩渴逐 水大吐下 别 録 破血生肌止鼻衂殺三蟲除諸毒腫丁 瘡瘻痔金瘡内射身癢癮疹不止者揩之立已 唐 本 地 菘主金瘡止血解惡蟲蛇螫毒挼以傅之 開 寳 吐痰止 瘧治牙痛口𦂳喉痺 時 珍 埊松主眩痺 别録有 名未用 發明 時珍曰天名精併根苗而言也地菘埊松皆言 其苗葉也鶴虱言其子也其功大抵只是吐痰 止血殺蟲解毒故擂汁服之能止痰瘧潄之止牙疼 挼之傅蛇咬亦治豬瘟病也按孫天仁集效方云凡 男婦乳蛾喉嚨腫痛及小兒急慢驚風牙闗𦂳急不 省人事者以鶴虱草一名皺面草一名母猪芥一名 杜牛膝取根洗淨搗爛入好酒絞汁灌之良久即甦 仍以渣傅項下或醋調搽亦妙朱端章集騐方云余 被檄任淮西幕府時牙疼大作一刀鑷人以草藥一 捻湯泡少時以手蘸湯挹痛處即定因求其方用之 治人多效乃皺面地菘草也俗人訛為地葱沈存中 筆談専辯地菘其子名鶴虱正此物也錢季誠方用 鶴虱一枚擢置齒中髙監方以鶴虱煎米醋潄口或 用防風鶴虱煎水噙潄仍研草塞痛處皆有效也 附方 舊二 新九 男女吐血 皺面草即地菘晒乾為末每服 一二錢以茅花泡湯調服日二 次易衛 生 簡 咽喉腫塞 傷寒藴要治痰涎壅滯喉腫水不 可下者地菘一名鶴虱草連根葉 搗汁鵞翎掃入去痰最妙者聖濟總録用杜牛膝皷 搥草同搗汁灌之不得下 灌鼻得吐為妙 又方 土牛膝春夏用莖秋冬用根一把青礬 半両同研㸃患處令吐膿血痰沫即愈 纒喉風腫 蚵 蚾 草即皺面草細研以生蜜和丸彈子大每噙一二丸 即愈乾者為末蜜丸亦可名救生丸 經效濟世丸 諸骨哽咽 地菘馬鞭草各一握去根白梅肉一箇白 礬一錢搗作彈丸綿裹含嚥其骨自軟而 下也方 普濟 風毒瘰癧 赤腫地菘搗傅乾 即易之 聖惠方 疔瘡腫毒 鶴虱 草葉 浮酒糟同搗傅之立 效 孫氏集效方 發背初起 地菘杵汁一升日再 服瘥乃止 傷寒類 要 惡瘡腫毒 地菘搗汁日服三 四次 外臺秘要 惡蛇咬傷 地菘搗傅 之 易簡 方 鶴虱 唐本 草 氣味苦辛有小毒 大明曰 涼無毒 主治蚘蟯蟲為 散以肥肉臛汁服方寸匕亦入丸散用 唐 本 蟲心痛以 淡醋和半匕服立瘥 開 寳 殺五臟蟲止瘧傅惡瘡 大 明 發明 頌曰鶴虱殺蟲方中為最要藥初虞世古今録 騐方療蚘咬心痛取鶴虱十両搗篩蜜丸梧子 大以蜜湯空腹吞四五十丸忌酒肉韋雲患心痛十 年不瘥于雜方内合服之便愈李絳兵部手集方治 小兒蚘虫嚙心腹痛亦單用鶴虱研末以肥 猪肉汁下之五嵗一服二分虫出即止也 附方 新 一 大膓蟲出 不㫁㫁之復生行坐不得鶴虱 末水調半両服自愈怪疾竒方 豨薟 音喜杴 唐本 校正 併入唐本 豬膏母 釋名希仙 綱 目 火杴草 唐 本 豬膏母 唐 本 虎膏 唐 本 狗膏 唐 本 粘 糊菜 救荒時珍曰韻書楚人呼豬為豨呼草之氣味 辛毒為薟此草氣臭如豬而味薟螫故謂之豨 薟猪膏虎膏狗膏皆因其氣似及治虎狗傷也火杴 當作虎薟俗音訛爾近人復訛豨薟為希仙矣救荒 本草言其嫩苗煠熟浸去苦味 油塩調食故俗謂之粘糊菜 集解 恭曰豨薟田野皆食之一名火杴葉似酸漿而 狹長花黄白色三月四月采苗葉暴乾又曰豬 膏母生平澤下濕地所在皆有一名虎膏一名狗膏 葉似蒼耳莖圓有毛頌曰豨薟處處有之春生苗葉 似芥葉而狹長文粗莖髙二三尺秋初有花如菊結 實頗似鶴虱夏采葉暴乾用藏器曰猪膏草葉似荏 有毛保昇曰猪膏葉似蒼耳両枝相對莖葉俱有毛 黄白色五月六月采苗日乾時珍曰按蘇恭唐本草 謂豨薟似酸漿豬膏母似蒼耳列為二種而成納進 豨薟丸表言此藥與本草所述相異多生沃壤髙三 尺許節葉相對張詠豨薟丸表言此草金稜銀線素 莖紫荄對節而生蜀號火杴莖葉頗同蒼耳又按沈 括筆談云世人妄認地菘為火杴有單服火杴法者 乃是地菘不當用火杴火杴乃本草名豬膏母者後 人不識重複出條也按此數説各異而今人風痺多 用豨薟丸將何適從耶時珍常聚諸草訂視則豬膏 草素莖有直 兼有斑㸃葉似蒼耳而微長似地菘 而稍薄對節而生莖葉皆有細毛肥壤一株分枝數 十八九月開小花深黄色中有長子如同蒿子外蕚 有細刺粘人地菘則青莖圓而無稜無斑無毛葉皺 似菘芥亦不對節觀此則似與成張二氏所説相合 今河南陳州采豨薟充方物其狀亦是豬膏草則沈 氏謂豨薟即豬膏母者其説無疑矣蘇恭所謂似酸 漿者乃龍葵非豨薟蓋誤認爾但沈氏言世間單服 火杴乃是地菘不當用豬膏母似與成張之説相反 今按豨薟豬膏母條並無治風之説惟本經地菘條 有去痺除熱久服輕身耐老之語則治風似當用地 菘然成張進御之方必無虚謬之理或者二草皆有 治風之功乎而今服豬膏母之豨薟者復往往有效 其地菘不見有服之者則豨薟之為豬膏尤不必疑 矣 豨薟氣味苦寒有小毒又曰豬膏母辛苦平無毒 藏 器 曰有小毒蘇恭曰 豬膏無毒誤矣 主治豨薟治熱䘌煩滿不能食生𢷬汁三合服多則 令人吐又曰豬膏母主金瘡止痛㫁血生肉除諸惡 瘡消浮腫搗封之湯漬散傅並良 蘇 恭 主久瘧痰癊搗 汁服取吐搗傅虎傷狗咬蜘蛛咬蠶咬蠼螋溺瘡 藏 器 治肝腎風氣四肢麻痺骨痛膝弱風濕諸瘡 時 珍 發明 頌曰蜀人單服豨薟法五月五日六月六日九 月九日采葉去根莖花實淨洗暴乾入甑中層 層洒酒與蜜蒸之又暴如此九過則氣味極香羙熬 搗篩末蜜丸服之云甚益元氣治肝腎風氣四肢麻 痺骨間冷腰痛無力者亦能行大腸氣諸州所説皆 云性寒有小毒與唐本同惟文州及髙郵州云性熱 無毒服之補益安五臟生毛髪兼主風濕瘡飢肉頑 痺婦人久冷尤宜用須去粗莖留枝葉花實蒸暴兩 説不同豈單用葉則寒而有毒并枝花實則熱而無 毒乎抑土地所産不同而然歟時珍曰生搗汁服則 令人吐故云有小毒九蒸九暴則補人去痺故云無 毒生則性寒熟則性温云熱者非也慎微曰按江陵 府節度使成訥進豨薟丸方表略云臣有弟訮年二 十一中風伏枕五年百醫不瘥有道人鍾針因覩此 患曰可餌豨薟丸必愈其草多生沃壤髙三尺許節 葉相對當夏五月以來収之每去地五寸剪刈以温 水洗去泥土摘葉及枝頭凡九蒸九暴不必太燥但 以取足為度仍熬搗為末煉蜜丸如梧子大空心温 酒或米飲下二三十丸服至二千丸所患愈加不得 憂慮是藥攻之力服至四千丸必得復至五千丸當 復丁壯臣依法修合令訮服之果如其言服後須喫 飯三五匙壓之五月五日采者佳奉勑宣付醫院詳 録又知益州張詠進豨薟丸表畧云切以餐石飲水 可作充膓之饌餌松含柏亦成救病之功是以療飢 者不在于羞珍愈病者何煩於異術倘獲濟時之藥 輒陳鄙物之形不恥管窺輒干天聴臣因换龍興觀 掘得一碑内説修養氣術并藥方二件依方差人訪 問采覓其草頗有異金稜銀線素莖紫荄對節而生 蜀號火杴莖葉頗同蒼耳不費登髙厯險每常求少 獲多急采非難廣收甚易倘勤久服旋見神功誰知 至賤之中乃有殊常之效臣自服至百服眼目清明 即至千服髭鬚烏黒筋力輕徤效騐多端臣本州有 都押衙羅守一曽因中風墜馬失音不語臣與十服 其病立瘥又和尚智嚴年七十忽患偏風口眼喎斜 時時吐涎臣與十服亦便得痊 今合一百劑差職貢史元奏進 附方 新 五 風寒泄瀉 火杴丸治風氣行于腸胃泄瀉火 杴草為末醋糊丸梧子大每服三 十丸白湯下 聖濟總録 癰疽腫毒 一切惡瘡豨薟草端午采者 一両乳香一両白 燒半両 為末每服二錢熱酒調下毒重者 連進三服得汗妙 乾坤秘韞 發背丁瘡 豨薟草 五葉草 即五𤓰龍野紅花即小薊大蒜等分擂爛入 熱酒一盌絞汁服得汗立效 乾坤生意 丁瘡腫 毒 端午采豨薟草日乾為末每服半両熱 酒調下汗出即愈極有效騐 集簡方 反胃吐食 火杴草焙為末蜜丸梧子大每 沸湯下五十丸 百一選方 附録類鼻 别録有名未用曰味酸温無毒主痿痺生 田中髙地葉如天名精羙根五月采時珍 曰此似豬膏草也古今 名謂或不同故附于此 羊屎柴 時珍曰按乾坤生意 云一名牛屎柴生山 野中葉類鶴虱四月開白花其葉主癰 疽發背搗傅之冬月用根可以毒魚 箬 綱 目 釋名篛 與箬 同 寮葉 時珍曰箬若竹而弱故名 其生踈遼故又謂之遼 集解 時珍曰箬生南方平澤其根與莖皆似小竹其 節籜與葉皆似蘆荻而葉之面青背淡柔而靭 新舊相代四時常青南人取葉作笠 及裹茶塩包米糭女人以襯鞵底 葉氣味甘寒無毒主治男女吐血衂血嘔血咯血下 血並燒存性温湯服一錢匕又通小便利肺氣喉痺 消癰腫 時 珍 附方 新一 十二 一切眼疾 籠篛燒灰淋汁洗之 久之自效 經騐方 咽喉閉痛 寮葉燈心草燒灰等分 吹之甚妙 集簡方 耳忽作痛 或紅腫内脹將經 霜青箬露在外將 朽者燒存性為末傅入耳中 其疼即止 楊起簡便方 肺壅鼻衂 箬葉燒灰白 麫三錢研勻 井花水服二錢 聖濟總録 經血不止 箬葉灰蠶紙灰等分為末 每服二錢米飲下 聖濟 總 録 腸風便血 茶蔞内箬葉燒存性每服三匙空心糯 米湯下或入麝香少許 王璆百一選 方 男婦血淋 亦治五淋多年煮酒瓶頭箬葉三五年 至十年者尤佳每用七箇燒存性入麝 香少許陳米飲下日三服有人患此二 服愈福建煮過夏月酒多有之百一選 尿白如注 小 腹 氣痛茶籠内箬葉燒存性入 麝香少許米飲下 經騐方 小便澀滯 不通乾箬葉 一両燒灰滑 石半両為末每米飲 服三錢 普濟方 男婦轉脬 方同 上 吹奶乳癰 五月 五日 糭箬燒灰酒服二錢即 散累效 濟急仙方 痘瘡倒靨 箬葉灰一錢麝香 少許酒服 張德 恭痘疹 便覽方 蘆 别録 下品 校正 併入拾遺江 中采出蘆 釋名葦 音 偉 葭 音 加 花名蓬蕽 唐 本 笋名虇 音拳時珍曰按 毛萇詩疏云葦 之初生曰葭未秀曰蘆長成曰葦葦者 偉大也蘆者色盧黒也葭者嘉羙也 集解 恭曰蘆根生下濕地莖葉似竹花若荻花名蓬 蕽二月八月采根日乾用頌曰今在處有之生 下濕陂澤中其狀都似竹而葉抱莖生無枝花白作 穂若茅花根亦若竹根而節疎其根取水底味甘辛 者其露出及浮水中者並不堪用按郭璞注爾雅云 葭即蘆也葦即蘆之成者菼薍似葦而小中實江東 呼為烏蓲音萑或謂之藡即荻也至秋堅成即謂之 萑音桓兼似 而細長髙數尺江東謂之蒹其花皆 名艻音調其萌皆名虇堪食如竹笋若然則蘆葦通 為一物也所謂兼乃今作簾者是也所謂菼者今以 當薪者是也而人罕能别兼菼與蘆葦也又北人以 葦與蘆為二物水旁下濕所生者皆名葦其細不及 指大人家池圃所植者皆名蘆其幹差大深碧色者 亦難得然則蘆葦皆可通用矣時珍曰蘆有數種其 長丈許中空皮薄色白者葭也蘆也葦也短小于葦 而中空皮厚色青蒼者菼也薍也荻也萑也其最短 小而中實者蒹也簾也皆以初生已成得名其身皆 如竹其葉皆長如箬葉其根入藥性味皆同其未解 葉者古謂之紫籜斆曰蘆根須要逆水 生并黄泡肥厚者去鬚節并赤黄皮用 根氣味甘寒無毒主治消渴客熱止小便利 别 録 療反 胃嘔逆不下食胃中熱傷寒内熱彌良 蘇 恭 解大熱開 胃治噎噦不止 甄 權 寒熱時疾煩悶瀉痢人渴孕婦心 熱 大 明 笋氣味小苦冷無毒 寗宗曰 忌巴豆 主治膈間客熱止渴利 小便解河豚及諸魚蟹毒 寗 原 解諸肉毒 時 珍 發明 時珍曰按雷公炮炙論序云益食加觴須煎蘆 朴注云用逆水蘆根并厚朴二味等分煎湯服 葢蘆根甘能益胃 寒能降火故也 附方 舊六 新六 骨蒸肺痿 不能食者蘇遊蘆根飲主之蘆 根麥門冬地骨皮生薑各十両 橘皮茯苓各五両水二斗煮八升去 滓分五服取汗乃瘥 外臺秘要 勞復食復 欲死 並以 蘆根煮濃汁 飲 肘后方 嘔噦不止 厥逆者蘆根三斤切水煮濃 汁頻飲二升必效若以童子 小便煮服不過三 升愈 肘后方 五噎吐逆 心膈氣滯煩悶不下食 蘆根五両剉以水三大 盞煮取二盞去滓温 服 金匱玉函方 反胃上氣 蘆根茅根各二両水 四升煮二升分服 千金 方 霍亂煩悶 蘆根三錢麥門冬一 錢水煎服 千金方 霍亂脹痛 蘆根 一升 生薑一升橘皮五両水八升 煎三升分服 太平聖惠方 食狗肉毒 心下堅或腹 脹口乾忽發 熱妄語蘆根煮 汁服 梅師方 中馬肉毒 方同上 聖惠 鯸鮧魚毒 方同上 千金 食蟹中毒 方同上 千金 中藥箭毒 方同上 千金 莖葉氣味甘寒無毒主治霍亂嘔逆肺癰煩熱癰疽 燒灰淋汁煎膏蝕惡肉去黒子 時 珍 蘀治金瘡生肉滅 瘢 徐之 才 江中采出蘆令夫婦和同用之有法 藏 器 發明 時珍曰古方煎藥多用勞水及陳蘆火取其水 不强火不盛也蘆中空虚故能入心肺治上焦 虚 熱 附方 新 六 霍亂煩渴 腹脹蘆葉一握水煎服茹又方蘆 葉五錢糯米二錢半竹 一錢水 煎入薑汁蜜各半合煎両 沸時時呷之 聖惠方 吐血不止 蘆狄外皮燒灰 勿令白為末入 蚌粉少許研勻麥門冬湯服一 二錢三服可救一人 聖惠方 肺癰欬嗽 煩滿微熱 心胸甲錯 葦莖湯用葦莖切二升水二斗煮汁五升入桃仁五 十枚薏苡仁𤓰瓣各半升煮取二升服當吐出膿血 而愈玉張仲景 金匱 函方 發背潰爛 陳蘆葉為末以葱椒湯洗 淨傅之神效 乾坤秘韞 癰疽惡肉 白炭灰白荻灰等分煎膏塗之蝕盡惡肉 以生肉膏貼之亦去黒子此藥只可留十 日久則不效 葛洪肘后方 小兒秃瘡 以塩湯洗淨蒲葦灰 傅之 聖濟總錄 蓬蕽氣味甘寒無毒主治霍亂水煮濃汁服大騐 蘇 恭 煮汁服解中魚蟹毒 蘇 頌 燒灰吹鼻止衂血亦入崩中 藥 時 珍 附方 新 二 乾霍亂病 心腹脹痛蘆蓬茸一把水煮 濃汁頓服一升 小品方 諸般 血病 水蘆花紅花槐花白雞冠花茅花等分 水二鍾煎一鍾服 萬表積善堂方 甘蕉 别録 下品 釋名芭蕉 衍 義 天苴 史記 注 芭苴 時珍曰按陸佃埤雅云 蕉不落葉一葉舒則一 葉焦故謂之蕉俗謂乾物為巴巴亦蕉意也稽聖賦 云竹布實而根苦蕉舒花而株稿芭苴乃蕉之音轉 也蜀人謂之天苴曹叔雅異物志云芭蕉結實其皮 赤如火其肉甜如蜜四五枚可飽人而滋味常在牙 齒間故 名甘蕉 集解 𢎞景曰甘蕉本出廣州今江東並有根葉無異 惟子不堪食耳恭曰甘蕉出嶺南者子大味甘 北間者但有花無實頌曰今二廣閩中川蜀皆有而 閩廣者實極甘羙可啖他處雖多而作花者亦少近 時中州種之甚盛皆芭蕉也其類亦多有子者名甘 蕉卷心中抽幹作花初生大蕚似倒垂菡蓞有十數 層層皆作瓣漸大則花出瓣中極繁盛紅者如火炬 謂之紅蕉白者如蠟色謂之水蕉其花大類象牙故 謂之牙蕉其實亦有青黄之别品類亦多最甘羙曝 乾可寄逺北土得之以為珍果其莖解散如絲閩人 以灰湯練治紡績為布謂之蕉葛宗奭曰芭蕉三年 已上即有花自心中抽出一莖止一花全如蓮花瓣 亦相似但色微黄綠中心無蕋悉是花葉也花頭常 下垂每一朶自中夏開直至中秋後方盡凡三葉開 則三葉脱落也時珍曰按萬震南州異物志云甘蕉 即芭蕉乃草類也望之如樹株大者一圍餘葉長丈 許廣尺餘至一尺其莖虚軟如芋皆重皮相裹根如 芋魁青色大者如車轂花着莖末大如酒盃形色如 蓮花子各為房實隨花長每花一闔各有六子先後 相次子不俱生花不俱落也蕉子凡三種未熟時皆 苦澀熟時皆甜而脆味如葡萄可以療飢一種子大 如拇指長六七寸鋭似羊角両両相抱者名羊角蕉 剝其皮黄白色味最甘羙一種子大如雞卵有類牛 乳者名牛乳蕉味微减一種子大如蓮子長四五寸 形正方者味最弱也並可蜜藏為果又顧玠海槎録 云海南芭蕉常年開花結實有二種板蕉大而味淡 佛手蕉小而味甜通呼為蕉子不似江南者花而不 寳又范成大虞衡志云南中芭蕉有數種極大者凌 冬不凋中抽一條長數尺節節有花花褪葉根有實 去皮取肉軟爛如綠柿味極甘冷四季恒實土人以 飼小兒云去客熱謂之蕉子又名牛蕉子以梅汁漬 曝壓扁味甘酸有微霜名芭蕉乾一種雞子蕉小于 牛蕉亦四季實一種牙蕉子小于雞蕉尤香嫩甘羙 惟秋初結子一種紅蕉葉瘦類蘆箬花色正紅如榴 花日折一両葉其中有一㸃鮮緑可愛春開至秋盡 猶芳俗名羙人蕉一種膽瓶蕉根出土時肥飽狀如 膽瓶也又費信星槎勝覽云南畨阿魯諸 國無米糓惟種芭蕉椰子取實代糧也 氣味甘大寒無毒 恭曰性冷不益 人多食動冷氣 主治生食止渴潤 肺蒸熟晒裂舂取仁食通血脉填骨髓 孟 詵 生食破血 合金瘡解酒毒乾者解肌熱煩渴 吴 瑞 除小兒客熱壓 丹石毒 時 珍 根氣味甘大寒無毒 恭曰寒頌曰甘蕉 芭蕉性相同也 主治癰腫結 熱 别 録 𢷬爛傅腫去熱毒𢷬汁服治産後血脹悶 蘇 恭 主 黄疸 孟 詵 治天行熱狂煩悶消渴患癰毒并金石發動 躁熱口乾並絞汁服之又治頭風逰風 大 明 附方 舊四 新六 發背欲死 芭蕉根𢷬爛塗 之 肘后方 一切腫毒 方同 上 赤逰風疹 方同 上 風熱頭痛 方同 上 風蟲牙痛 芭蕉自然 汁一椀煎 熱含𠻳 普濟方 天行熱狂 芭蕉根𢷬汁飲之 日華子本草 消渴飲水 骨 節 煩熱用生芭蕉根𢷬汁 時飲一二合 聖惠方 血淋澀痛 芭蕉根旱蓮草各 等分水煎服日二 惠聖 方 産後血脹 𢷬芭蕉根絞汁 温服二三合 瘡口不合 芭蕉根取 汁抹之良 指直 方 蕉油 以竹筒挿入皮 中取出瓶盛之 氣味甘冷無毒主治頭風熱止 煩渴及湯火傷梳頭止女人髮落令長而黒 大 明 暗風 癎病涎作運悶欲倒者飲之取吐有竒效 蘇 頌 附方 新 一 小兒截驚 以芭蕉汁薄荷汁煎勻塗頭頂留 顖門塗四肢留手足心勿塗甚效 峰鄧筆 雜興 葉主治腫毒初發研末和生薑汁塗之 時珍方 聖惠 附方 新 一 岐毒初起 芭蕉葉熨斗内燒存性入輕粉麻 油調塗一日二上或消或破皆無 痕也指仁 齋直 方 花主治心痺痛燒存性研塩湯㸃服二錢 日 華 蘘荷 别録 中品 校正 自菜部移入此併入 有名未用蘘草為一 釋名覆葅 别 錄 蘘草 别 録 苴 音 博 葍苴 説 文 嘉草 𢎞景曰本 草白蘘荷 而今人呼赤者為蘘荷白者為覆苴盖食以赤者為 勝入藥以白者為良葉同一種爾時珍曰覆苴許氏 説文作葍苴司馬相如上林賦作猼苴與芭蕉音相 近離騷大招云醢豚若狗膾苴 王逸注云苴 音 博蘘荷也見本草而今之 本草無之則脱漏亦多矣 集解 别録曰蘘草生淮南山谷頌曰蘘荷荆襄江湖 間多種之北地亦有春初生葉似甘蕉根似薑 牙而肥其葉冬枯根堪為葅其性好隂在木下生者 尤美潘岳閑居賦云蘘荷依隂時藿向陽是也宗懍 荆楚嵗時記云仲冬以塩藏蘘荷用備冬儲又以防 蠱史㳺急就篇云蘘荷冬日藏其來逺矣然有赤白 二種白者入藥赤者堪噉及作梅果多用之宗奭曰 蘘荷八九月間淹貯以偹冬月作蔬果治病止用白 者時珍曰蘇頌圖經言荆襄江湖多種今訪之無復 識者惟楊慎丹鉛録云急就章註蘘荷即今甘露考 之本草形性相同甘露即芭蕉也崔豹古今註云蘘 荷似芭蕉而白色其子花生根中花未敗時可食乆 則消爛矣根似薑宜隂翳地依䕃而生又按王旻山 居録云蘘荷宜樹隂下二月種之一種永生不須鋤 耘但加糞耳八月初踏其苗令死則根滋茂九月初 取其傍生根為葅亦可醤藏十月中以糠覆其根下 則過冬不 凍死也 修治 斆曰凡使勿用革牛草真相似其革牛草腥澀 凡使白蘘荷以銅刀刮去粗皮一重細切入砂 盆中研如膏取自然汁鍊作煎 新器攤冷如乾膠狀刮取用之 桹氣味辛温有小毒 思邈曰辛微 温濇無毒 主治中蠱及瘧𢷬 汁服 别 録 溪毒沙蟲蛇毒 𢎞 景 諸惡瘡根心主稻麥芒入 目中不出以汁注目即出 蘇 恭 赤眼澀痛𢷬汁㸃之 時 珍 蘘草氣味苦甘寒無毒 大明 曰平 主治温瘧寒熱酸嘶邪 氣辟不祥 别 録 發明 𢎞景曰中蠱者服蘘荷汁并臥其葉即呼蠱主 姓名多食損藥力又不利脚人家種之亦云辟 蛇頌曰按于寳捜神記云外姊夫蔣士先得疾下血 言中蠱其家宻以蘘荷置于席下忽大笑曰蠱我者 張小小也乃收小小小小亡走自此解蠱藥多用之 往往騐也周禮庶氏以嘉草除蠱毒宗懔謂嘉草即 蘘荷是也陳藏器云蘘荷茜根為主蠱之最謂此時 珍曰别録菜部蘘荷謂根也草部蘘草謂葉也其主 治亦頗相近 今併為一云 附方 舊八 新一 卒中蠱毒 下血如雞肝晝夜不絶臟腑敗 壊待死者以蘘荷葉宻置病人 席下勿令知之必自呼 蠱主姓名也 梅師方 喉中似物 吞吐不出腹脹羸 瘦取白蘘荷根𢷬 汁服蠱立出 也 梅師方 喉舌瘡爛 酒漬蘘荷根半日含潄其 汁瘥乃止 外臺秘要方 吐 血痔血 向東蘘荷根一把𢷬汁 三升服之 肘后方 婦人腰痛 方同 上 月信 澀滯 蘘荷根細切水煎取二升 空心入酒和服 經騐方 風冷失聲 咽喉不利 蘘荷根二 両𢷬絞汁入酒一大盞和 勻細細服取瘥 肘后方 傷寒時氣 温病初得頭痛 壯熱脉盛者用 生蘘荷根葉合𢷬絞 汁服三四升肘後方 雜物入目 白蘘荷根取心𢷬絞 取汁滴入目中立出 濟普 方 麻黄 本經 中品 釋名龍沙 本 經 卑相 别 録 卑鹽 别録時珍曰諸名殊不可 解或云其味麻其色黄未 審然否張揖廣雅云龍沙麻黄也狗 骨麻黄根也不知何以分别如此 集解 别録曰麻黄生晋地及河東立秋采莖隂乾令 青𢎞景曰今出青州彭城滎陽中牟者為勝色 青而多沫蜀中亦有不好恭曰鄭州鹿臺及閩中沙 苑河旁沙洲上最多同州沙苑亦多其青徐者亦不 復用禹錫曰按段成式酉陽雜俎云麻黄莖頭開花花 小而黄叢生子如覆盆子可食頌曰今近汴京多有 之以滎陽中牟者為勝春生苖至夏五月則長及一 尺以来稍上有黄花結實如百合瓣而小又似皂筴 子味甜微有麻黄氣外皮紅裏仁子黒根紫赤色俗 説有雌雄二種雌者於三月四月内開花六月結子 雄者無花不結子至立秋後收莖隂 乾時珍曰其根皮色黄赤長者近尺 附録雲花子 時珍曰按葛洪肘后方治馬疥有 雲花草云狀如麻黄而中堅實也 莖修治 𢎞景曰用之折去節根水煮十餘沸以竹 片掠去上沫沫令人煩根節能止汗故也 氣味苦温無毒 别録曰㣲温普曰神農雷公苦無毒 扁鵲酸李當之平權曰甘平元素曰 性温味苦而甘辛氣味俱薄輕清而浮陽也升也手 太隂之藥入足太陽經兼走手少隂陽明時珍曰麻 黄微苦而辛性熱而輕揚僧繼洪云中牟有麻黄之 地冬不積雪為泄内陽也故過用則洩真氣觀此則 性熱可知矣服麻黄自汗不止者以冷水浸頭髪仍 用撲法即止凡服麻黄藥須避風一日不爾病復作 也凡用湏佐以黄芩則無赤眼之患之 才曰厚朴白微為之使惡辛夷石韋 主治中風傷寒頭痛温瘧發表出汗去邪熱氣止欬 逆上氣除寒熱破癥堅積聚 本 經 五臟邪氣緩急風脅 痛字乳餘疾止好唾通腠理解肌洩邪惡氣消赤黑 斑毒不可多服令人虚 别 録 治身上毒風疹痺皮肉不 仁主壯熱温疫山嵐瘴氣 甄 權 通九竅調血脉開毛孔 皮膚 大 明 去榮中寒邪洩衛中風熱 元 素 散赤目腫痛水 腫風腫産後血滯 時 珍 發明 𢎞景曰麻黄療傷寒解肌第一藥頌曰張仲景 治傷寒有麻黄湯及葛根湯大小青龍湯皆用 麻黄治肺瘻上氣有射干麻黄湯厚朴麻黄湯皆大 方也杲曰輕可去實麻黄葛根之属是也六淫有餘 之邪客于陽分皮毛之間腠理閉拒榮衛氣血不行 故謂之實二藥輕清成象故可去之麻黄微苦其形 中空隂中之陽入足太陽寒水之經其經循背下行 本寒而又受外寒故宜發汗去皮毛氣分寒邪以泄 表實若過發則汗多亡陽或飲食勞倦及雜病自汗 表虚之證用之則脱人元氣不可不禁好古曰麻黄 治衛實之藥桂枝治衛虚之藥二物雖為太陽證藥 其實榮衛藥也心主榮為血肺主衛為氣故麻黄為 手太隂肺之劑桂枝為手少隂心之劑傷寒傷風而 欬𠻳用麻黄桂枝即湯液之源也時珍曰麻黄乃肺 經專藥故治肺病多用之張仲景治傷寒無汗用麻 黄有汗用桂枝厯代明醫解釋皆隨文傳㑹未有䆒 其精微者時珍常釋思之似有一得與昔人所解不 同云津液為汗汗即血也在榮則為血在衛則為汗 夫寒傷榮榮血内濇不能外通于衛衛氣閉固津液 不行故無汗發熱而憎寒夫風傷衛衛氣外泄不能 内䕶于榮榮氣虚弱津液不固故有汗發熱而惡風 然風寒之邪皆由皮毛而入皮毛者肺之合也肺主 衛氣包羅一身天之象也是證雖属乎太陽而肺實 受邪氣其證時兼面赤怫鬰欬𠻳有痰喘而胸滿諸 證者非肺病乎盖皮毛外閉則邪熱内攻而肺氣膹 鬰故用麻黄甘草同桂枝引出營分之邪達之肌表 佐以杏仁泄肺而利氣汗後無大熱而喘者加以石 膏朱肱活人書夏至後加石膏知母皆是泄肺火之 藥是則麻黄湯雖太陽發汗重劑實為發散肺經火 鬰之藥也腠理不宻則津液外泄而肺氣自虚虚則 補其母故用桂枝同甘草外散風邪以救表内伐肝 木以防脾佐以芍藥泄木而固脾泄東所以補西也 使以薑棗行脾之津液而和營衛也下後微喘者加 厚朴杏仁以利肺氣也汗後脉沉遲者加人參以益 肺氣也朱肱加黄芩為陽旦湯以瀉肺熱也皆是脾 肺之藥是則桂枝雖太陽解肌輕劑實為理脾救肺 之藥也此千古未發之秘㫖愚因表而出之又少隂 病發熱脉沉有麻黄附子細辛湯麻黄附子甘草湯 少隂與太陽為表裏乃趙嗣其所謂熟附配麻黄補 中有發也一錦衣夏月飲酒達旦病水泄數日不止 水穀直出服分利消導升提諸藥則反劇時珍診之 脉浮而緩大腸下弩復發痔血此因肉食生冷茶水 過雜抑遏陽氣在下木盛土衰素問所謂久風成飱 泄也法當升之揚之遂以小續命湯投之一服而愈 昔仲景治傷寒六七日大下後脉沉遲手足厥逆咽 喉不利唾膿血泄利不止者用麻黄湯平其肝肺兼 升發之即斯理也神 而明之此類是也 附方 舊五 新七 天行熱病 初起一二日者麻黄一大兩去 節以水四升煮去沫取二升去 滓着米一匙及豉為稀粥先以湯浴後 乃食粥厚覆取汗即愈 孟詵必用方 傷寒雪煎 麻 黄 十斤去節杏仁四升去皮熬大黄一斤十二両先以 雪水五石四斗漬麻黄于東向竈釜中三宿後納大 黄攪勻桑薪煮至二石去滓納杏仁同煮至六七斗 絞去滓置銅器中更以雪水三斗合煎令得二斗四 升藥成丸如彈子大有病者以沸白湯五合研一丸 服之立汗出不愈再服一丸封藥勿令洩氣 千金 方 傷寒黄疸 表熱者麻黄醇酒湯主之麻黄一把去 節綿裹羙酒五升煮取半升頓服取小 汗春月用水 煮 千金方 裏水黄腫 張仲景云一身面目黄腫其 脉沉小便不利甘草麻黄湯 主之麻黄四両水五升煮去沫入甘草二両煮取三 升每服一升重覆汗出不汗再服慎風寒 千金云 有患氣急久不瘥變成水病 從腰以上腫者宜以此發汗 水腫脉沉 属少隂其脉 浮者為氣虚 脹者為氣皆非水也麻黄附子湯汗之麻黄三両水 七升煮去沫入甘草二両附子炮一枚煮取二升半 每服八分日三服取汗 張仲景金櫃要略 風痺冷痛 麻黄去根五両桂 心二両為末酒二 升慢火熬如餳每服一匙熱酒調 下至汗出為度避風 聖惠方 小兒慢脾 風因吐 泄後而 成麻黄長五寸十箇去節白术指面大二塊全蠍二 箇生薄荷葉包煨為末二嵗以下一字三嵗以上半 錢薄荷湯下 聖惠方 尸咽痛痺 語聲不出麻黄以青布裹 燒烟筒中熏之 聖惠方 産 後腹痛 及血下不盡麻黄去節為末酒服方寸匕 一日二三服血下盡即止 子母秘録 心 下悸病 半夏麻黄丸用半夏麻黄等分末之煉蜜丸 小豆大每飲服三丸日三服 金匱要略 痘瘡倒黶 寇宗奭曰鄭州麻黄去節半両以蜜一匙 同炒良久以水半升煎數沸去沫再煎去 三分之一去滓乗熱服之避風其瘡復出也一法用 無灰酒煎其效更速仙源縣筆工李用之子病斑瘡 風寒倒黶已困用 此一服便出如神 中風諸病 麻黄一秤去根以王相 日乙卯日取東流水三 石三斗以淨鐺盛五七斗先煮五沸掠去沫逐旋添 水盡至三五斗漉去麻黄澄定濾去滓取清再熬至 一斗再澄再濾取汁再熬至升半為度宻封収之一 二年不妨每服一二匙熱湯化下取汗熬時要勤攪 勿令着底恐焦了仍忌雞犬隂人 見之此劉守真秘方也 宣明方 根節氣味甘平無毒主治止汗夏月雜粉撲之 𢎞 景 發明 權曰麻黄根節止汗以故竹扇杵末同撲之又 牡蠣粉粟粉并麻黄根等分為末生絹袋盛貯 盗汗出即撲手摩之時珍曰麻黄發汗之氣駛不能 禦而根節止汗效如影響物理之妙不可測度如此 自汗有風濕傷風風温氣虚血虚脾虚隂虚胃熱痰 飲中暑亡陽柔痓諸證皆可隨證加而用之當歸六 黄湯加麻黄根治盗汗尤捷盖其性能行周身肌表 故能引諸藥外至衛分而固膜理也本草但知撲之 之法而不知服 餌之功尤良也 附方 新 八 盗汗隂汗 麻黄根牡蠣 粉為末撲之 盗汗不止 麻黄根椒 目等分為 末每服一錢無灰酒下外以麻黄 根故蒲扇為末撲之 竒效良方 小兒盗汗 麻黄根 三分故 蒲扇灰一分為末以乳服三分日服三仍以 乾薑三分同為末三分撲之 古今録騐 諸虚自 汗 夜卧即甚久則枯瘦黄茋麻黄根各一両牡蠣米 泔浸洗煆過為散每服五錢水二盞小麥百粒煎 服局和 濟 方 虚汗無度 麻黄根黄茋等分為末飛麫糊作 丸梧子大每用浮麥湯下百丸以 止為度騐談 埜翁試 方 産後虚汗 黄茋當歸各一両麻黄根 二両每服一両煎湯下 隂 囊濕瘡 腎有勞熱麻黄根石硫黄各一 両米粉一合為末傅之千金方 内外障翳 麻 黄 根一両當歸身一錢同炒黒色入麝香少許為末 㗜鼻頻用此南京相國寺東黒孩兒方也 普濟 木賊 宋嘉 祐 釋名 時珍曰此草有節面糙澀治木骨者 用之磋擦則光淨猶云木之賊也 集解 禹錫曰木賊出秦隴華成諸郡近水地苖長尺 許叢生每根一幹無花葉寸寸有節色青凌冬 不凋四月采之頌曰所在近水地有之采無時今用 甚多時珍曰叢叢直上長者二三尺狀似鳬茈苖及 悰心草而中空有節又似 麻黄莖而稍粗無枝葉 莖氣味甘微苦無毒 時珍 曰温 主治目疾退翳膜消積塊 益肝膽療腸風止痢及婦人月水不㫁崩中赤白 嘉 祐 解肌止淚止血去風濕疝痛大腸脱肛 時 珍 發明 禹錫曰木賊得牛角腮麝香治休息久痢得禹 餘粮當歸芎藭治崩中赤白得槐蛾桑耳治腸 風下血得槐子枳實治痔疾出血震亨曰木賊去節 烘過發汗至易本草不曽言及時珍曰木賊氣温味 微甘苦中空而輕陽中之隂升也浮也與麻黄同形 同性故亦能發汗解肌升散火鬱風濕治眼目諸血 疾 也 附方 舊三 新九 目昬多淚 木賊去節蒼术泔浸各一両為 末每服二錢茶調下或蜜丸亦 可 急喉痺塞 木賊以牛糞火燒存性每冷水 服一錢血出即安也 聖惠方 舌硬出 血 木賊煎水潄之 即止 聖惠方 血痢不止 木賊五錢水煎温服 一日一服 聖惠方 瀉 血不止 方同上日二 服 廣利方 腸痔下血 多年不止用木賊枳 殻各二両乾薑一両 大黄二錢半並于銚内炒黒存性為末每 粟米飲服二錢甚效也 蘇頌圗經本草 大腸脱肛 木賊燒存性為末摻之按入 即止一加龍骨 三因方 婦人血崩 血氣痛不可 忍逺年近日 不瘥者雷氏木賊散主之木賊一両香附子一両朴 硝半両為末每服三錢色黒者酒一盞煎紅赤者水 一盞煎和滓服日二服臍下痛者加乳香沒藥當歸 各一錢同煎忌生冷硬物猪魚油膩酒麫 醫壘元 戎 月水不㫁 木賊炒三錢水一盞煎七 分温服日一服 聖惠方 胎動不安 木 賊 去節川芎等分為末每服三錢水一 盞入金銀一錢煎服 聖濟總録 小腸疝氣 木賊 細剉 微炒為末沸湯㸃服二錢緩服取效 一方用熱酒下 寇氏本草衍義 誤吞銅錢 木賊 為末 雞子白調服一 錢 聖惠方 附録問荆 藏器曰味苦平無毒主結氣瘤痛上氣氣 急煮汁服之生伊沒洲渚間苖如木賊節 節相接一 名接續草 石龍芻 本經 上品 釋名龍鬚 本 經 龍修 山海 經 龍華 别 録 龍珠 本 經 懸莞 别 録 草續 㫁 本 經 縉雲草 綱 目 方賔 别 録 西王母簮 時珍曰刈草包束 曰芻此草生水石 之處可以刈束養馬故謂之龍芻述異記周穆王東 海島中養八駿處有草名龍芻是矣故古語云一束 龍芻化為龍駒亦孟子芻豢之義龍鬚王母簮因形 也縉雲縣名属今處州仙都山産此草因以名之崔 豹古今注云世言黄帝乗龍上天羣臣攀龍鬚墜地 生草名曰龍鬚者謬也江東以草織席名西王母席 亦豈西王母騎 虎而墮其鬚乎 集解 别録曰石龍芻生梁州山谷濕地五月七月采 莖暴乾以九節多珠者良𢎞景莖青細相連實 赤今出近道水石處似東陽龍鬚以作席者但多節 爾藏器曰今出汾州沁州石州亦處處有之保昇曰 叢生莖如綖所在有之俗名龍鬚草可為席八月九 月采根暴乾時珍曰龍鬚叢生狀如粽心草及鳬茈 苖直上夏月莖端開小穗花結細實並無枝葉今吴 人多栽蒔織席他處自生者不多也本經明言龍芻 一名龍鬚而陶𢎞景言龍芻似龍 鬚但多節似以為二物者非矣 莖氣味苦微寒無毒 别録曰 㣲温 主治心腹邪氣小便不 利淋閉風濕鬼疰惡毒久服補虚羸輕身耳目聰明 延年 本 經 補内虚不足痞滿身無潤澤出汗除莖中熱 痛療蚘蟲腫不消食 别 録 敗席主治淋及小便卒不通彌敗有垢者方尺煮汁 服之 藏 器 龍常草 别録有 名未用 釋名粽心草 時珍曰俚俗五月采繫角 黍之心呼為粽心草是也 集解 别録曰生河水旁狀如龍芻冬夏生時珍曰按 爾雅云 鼠莞也鄭樵解為龍芻郭璞云纎細 似龍鬚可為席蜀中出者好恐即此龍常也 盖是龍鬚之小者爾故其功用亦相近云 莖氣味鹹温無毒主治輕身益隂氣療痺寒濕 别 録 燈心草 宋開 寳 釋名虎鬚草 綱 目 碧玉草 綱 目 集解 志曰燈心草生江南澤地叢生莖圓細而長直 人將為席宗奭曰陜西亦有之蒸熟待乾折取 中心白穰燃燈者是謂熟草又有不蒸者但生乾剥 取為生草入藥宜用生草時珍曰此即龍鬚之類但 龍鬚緊小而瓤實此草稍粗而瓤虚白吳人栽蒔之 取瓤為燈炷以草織席及蓑他處野生者不多外丹 家以之伏硫砂雷公炮炙論序云 遇赤鬚永留金 鼎注云赤鬚亦呼虎鬚草煮 能住火不知即此虎 鬚否 也 莖及根修治 時珍曰燈心難研以粳米粉漿染過晒 乾研末入水澄之浮者是燈心也晒乾 用 氣味甘寒無毒 元素曰辛甘陽 也吴綬曰淡平 主治五淋生煮服之 敗席煮服更良 開 寳 瀉肺治隂竅濇不利行水除水腫 癃閉 元 素 治急喉痺燒灰吹之甚捷燒灰塗乳上飼小 兒止夜啼 震 亨 降心火止血通氣散腫止渴燒灰入輕 粉麝香治隂疳 時 珍 附方 舊一 新九 破傷出血 燈心草嚼爛傅之 立止 勝金方 衂血不止 燈 心 一両為末入丹砂一錢米 飲每服二錢 聖濟總録 喉風痺塞 瑞竹堂方用燈 心一握隂陽瓦 燒存性又炒塩一匙每吹一捻數次立愈心一方用 燈心灰二錢蓬砂末一錢吹之 一方燈 箬葉燒 灰等分吹之酒惠濟方用燈心 草紅花燒灰 服一錢即消 痘瘡煩喘 小便不利 者燈心一 把鼈甲二両水一升半煎六 合分二服 龎安常傷寒論 夜不合眼 難睡燈草煎 湯代茶飲即 得睡方 集簡 通利水道 白飛霞自制天一丸用燈心十斤 米粉漿染晒乾研末入水澄去粉 取浮者晒乾二両五錢赤白茯苓去皮共五両滑石 水飛五両猪苓二両澤瀉三両人參一斤切片熬膏 和藥丸如龍眼大硃砂為衣每用一丸任病换引大 叚小兒生理向上本天一生水之妙諸病以水道通 利為捷徑也 韓氏醫通 濕熱黄疸 燈草根四両酒水各半入瓶 内煮半日露一夜温服 集 𤣥 方 燈花燼 見火 部 本草綱目卷十五
欽定四庫全書 本草綱目卷十六目録 草之五 隰草類下七十三種 地黄 本經附胡 面莽 牛膝 本經 紫菀 本經 女菀 本經 麥門冬 本經 萱草 嘉祐 槌胡根 拾遺 淡竹葉 綱目 鴨跖草 嘉祐菜即 作葉 冬葵 本經 蜀葵 嘉祐 兔葵 唐本 黄蜀葵 嘉祐 龍葵 唐本 龍珠 拾遺 酸漿 本經草即 燈籠 蜀羊泉 本經 鹿蹄草 綱目 敗醬 本經菜 即苦 迎春花 綱目 款冬花 本經 鼠麴草 日華耳即米 麴佛 草 决明 本經 地膚 本經帚 即落 瞿麥 本經 王不留行 别録 剪春羅 綱目 金盞草 綱目 葶藶 本經 車前 本經 狗舌草 唐本 馬鞭草 别録牙 即龍 蛇含 夲經 女青 别録 鼠尾草 别録 狼把草 開寶 狗尾草 綱目 鱧腸 唐本草即 旱蓮 連翹 本經 陸英 本經 蒴藋 别録 水英 圖經 藍 本經 藍澱 綱目 青黛 開寶附 雀翹 甘藍 拾遺 蓼 本經 水蓼 唐本 馬蓼 綱目 葒草 别録 毛蓼 拾遺 海根 拾遺 火炭母草 圖經 三白草 唐本 蠶繭草 拾遺 蛇䒽草 拾遺 虎杖 别録 蕕草 拾遺 萹蓄 本經 藎草 本經 蒺藜 本經 糓精草 開寶 海金沙 嘉祐 地楊梅 拾遺 水楊梅 綱目 地蜈蚣 綱目 半邉蓮 綱目 紫花地丁 綱目 鬼鍼草 拾遺 獨用將軍 唐本附留 軍待 見腫消 圖經 攀倒甑 圖經 水甘草 圖經 右附方舊一百七十一新二百九十一 本草綱目卷十六目録
欽定四庫全書 本草綱目卷十六 明 李時珍 撰 草之五 隰草類下 七十三種 地黄 本經 上品 釋名芐 音 戸 芑 音 起 地髓 本經大明曰生者以水浸騐之 浮者名天黄半浮半沈者名人 黄沈者名地黄入藥沈者為佳半沈者次之浮者不 堪時珍曰爾雅云芐地黄郭璞云江東呼為芐羅願 云芐以沈下為 珍貴故字從下 集解 别録曰地黄生咸陽川澤黄土地者佳二月八 月採根隂乾𢎞景曰咸陽即長安也生渭城者 乃有子實如小麥今以彭城乾地黄最好次歴陽近 用江寧板橋者為勝作乾者有法搗汁和蒸殊用工 意而此云隂乾恐以蒸作為失乎人亦以牛膝萎𬎼 作之人不能别頌曰今處處有之以同州者為上二 月生葉布地便出似車前葉上有皺文而不光髙者 及尺餘低者三四寸其花似油麻花而紅紫色亦有 黄花者其實作房如連翹中子甚細而沙褐色根如 人手指通黄色粗細長短不常種之甚易根入土即 生一說古稱種地黄宜黄土今不然大宜肥壤虚地 則根大而多汁其法以葦席圍編如車輪徑丈餘以 壤土實葦席中為壇壇上又以葦席實土為一級比 下壇徑减一尺如此數級如浮屠乃以地黄根節多 者寸斷之蒔壇上層層令滿逐日水灌令茂盛至春 秋分時自上層取之根皆長大而不㫁折不被斸傷 故也得根暴乾出同州者光潤甘美宗奭曰地黄葉 如甘露子花如脂麻花但有細斑㸃北人謂之牛奶 子花莖有微細短白毛時珍曰今人惟以懐慶地黄 為上亦各處隨時興廢不同爾其苗初生塌地葉如 山白菜而毛濇葉面深青色又似小芥葉而頗厚不 乂了葉中攛莖上有細毛莖稍開小筒子花紅黄色 結實如小麥粒根長四五寸細如手指皮赤黄色如 羊蹄根及葫蘿蔔根曝乾乃黒生食作土氣俗呼其 苗為婆婆奶古人種子今惟種根王旻山居録云地 黄嫰苗摘其旁葉作菜甚益人本草以二月八月採 根殊未窮物性八月殘葉猶在葉中精氣未盡歸根 二月新苗已生根中精氣已滋於葉不如正月九月 採者殊好又與蒸曝相宜禮記云羊芐豕薇則自古 已食之矣嘉謨曰江浙壤地種者受南方陽氣質雖 光潤而力微懐慶山産者禀 北方純隂皮有疙瘩而力大 乾地黄修治 藏器曰乾地黄本經不言生乾及蒸乾 方家所用二物各别蒸乾即温補生乾 即平宣當依此法用時珍曰本經所謂乾地黄者即 生地黄之乾者也其法取地黄一百斤擇肥者六十 斤洗淨晒令微皺以揀下者洗淨木臼中搗絞汁盡 投酒更搗取汁拌前地黄日中晒乾或火焙乾用 氣味甘寒無毒 别録曰苦權曰甘平好古曰甘苦寒 氣薄味厚沈而降隂也入手足少隂 厥隂及手太陽之經酒浸上行外行日乾者平火乾 者温功用相同元素曰生地黄大寒胃弱者斟酌用 之恐損胃氣之才曰得清酒麥門冬良惡貝母畏蕪 荑權曰葱蒜蘿蔔諸血令人營衛澀鬚髮白斆曰忌 銅鐵器令人腎消并髮白男損營女損衛時珍曰薑 汁浸則不泥膈酒制則不妨鮮用則寒乾用則凉 主治傷中逐血痺填骨髓長肌肉作湯除寒熱積聚 除痺療折跌絶筋乆服輕身不老生者尤良 本 經 主男 子五勞七傷女子傷中胞漏下血破惡血溺血利大 小腸去胃中宿食飽力斷絶補五臓内傷不足通血 脈益氣力利耳目 别 録 助心膽氣强筋骨安魂定魄治 驚悸勞劣心肺損吐血鼻衂婦人崩中血運 大 明 産後 腹痛乆服變白延年 甄 權 凉血生血補腎水真隂除皮 膚燥去諸濕熱 元 素 主心病掌中熱痛脾氣痿蹷嗜臥 足下熱而痛治齒痛唾血 好 古 生地黄氣味大寒主治血崩産後血薄心悶絶胎動下 血胎不落墮墜踠折瘀血留血鼻衂吐血皆搗飲之 别 録 解諸熱通月水利水道𢷬 腹能消瘀血 甄 權 發明 好古曰生地黄入手少隂又為手太陽之劑故 錢仲陽瀉丙火與木通同用以導赤也諸經之 血熱與他藥相隨亦能治之溺血便血皆同權曰病 人虚而多熱者宜加用之戴原禮曰隂微陽盛相火 熾强來乗隂位日漸煎熬為虚火之證者宜地黄之 屬可以滋隂退陽宗奭曰本經只言乾生二種不言 熟者如血虚勞熱産後虚熱老人中虚燥熱者若與 生乾當慮太寒故後世改用蒸曝熟者生熟之功殊 别不可不詳時珍曰本經所謂乾地黄者乃隂乾日 乾火乾者故又云生者尤良别録復云生地黄者乃 新掘鮮者故其性大寒其熟地黄乃後人復蒸晒者 諸家本草皆指乾地黄為熟地黄雖主治證同而凉 血補血之功稍異故今 别出熟地黄一條於下 熟地黄 修治 頌曰作熟地黄法取肥地黄三二十 斤凈洗别以揀下瘦短者三二十斤 搗絞取汁投石器中浸漉令浹甑上浸三四過時時 浸濾轉蒸訖又暴使汁盡其地黄當光黒如漆味甘 如飴須甆器收之以其脂柔喜潤也斆曰采生地黄 去皮甆鍋上栁木甑蒸之攤令氣歇拌酒再蒸又出 令乾勿犯銅鐵器令人腎消并髮白男損營女損衛 也時珍曰近時造法揀取沈水肥大者以好酒入宿 砂仁末在内拌勻栁木甑於瓦鍋内蒸令氣透㫰乾 再以砂仁酒拌蒸㫰如此九蒸九㫰乃止蓋地黄性 泥得砂仁之香而攛合和五臓冲和之氣歸宿 丹田故也今市中惟以酒煮熟售者不可用 氣味甘微苦微温無毒 元素曰甘微苦寒假酒力酒 蒸則微温而大補味厚氣薄 隂中之陽沈也入手足少隂厥隂之經治外治上須 酒制忌蘿蔔葱蒜諸血得牡丹皮當歸和血生血凉 血滋隂 補髓 主治填骨髓長肌肉生精血補五臓内傷不 足通血脈利耳目黒鬚髮男子五勞七傷女子傷中 胞漏經候不調胎産百病 時 珍 補血氣滋腎水益真隂 去臍腹急痛病後脛股酸痛 元 素 坐而欲起目昏昏無 所見 好 古 發明 元素曰地黄生則大寒而凉血血熱者須用之 熟則微温而補腎血衰者須用之又臍下痛屬 腎經非熟地黄不能除乃通腎之藥也好古曰生地 黄治心熱手足心熱入手足少隂厥隂能益腎水凉 心血其脈洪實者宜之若脈虚者則宜熟地黄假火 力蒸九數故能補腎中元氣仲景六味丸以之為諸 藥之首天一所生之源也湯液四物湯治蔵血之臓 以之為君者癸乙同歸一治也時珍曰按王碩易蕳 方云男子多隂虚宜用熟地黄女子多血熱宜用生 地黄又云生地黄能生精血天門冬引入所生之處 熟地黄補精血用麥門冬引入所補之處虞搏醫學 正傳云生地黄生血而胃氣弱者服之恐妨食熟地 黄補血而痰飲多者服之恐泥膈或云生地黄酒炒 則不妨胃熟地黄薑汁炒則不泥膈此皆得用地黄 之精微者也頌曰崔元亮海上方治一切心痛無問 新乆以生地黄一味隨人所食多少搗絞取汁捜麫 作 飥或冷淘食良乆當利出虫長一尺許頭似壁 宮後不復患矣昔有人患此病二年深以為恨臨終 戒其家人吾死後當剖去病本從其言果得虫置於 竹節中每所食皆飼之因食地黄 飥亦與之隨即 壊爛由此得方劉禹錫𫝊信方亦紀其事云貞元十 年通事舍人崔抗女患心痛垂絶遂作地黄冷淘食 便吐一物可方寸匕狀如 蟇無 足目似有口遂愈冷淘勿着鹽 附方 舊十三新 五十一 服食法 地黄根淨洗搗絞汁煎令稠 入白蜜更煎令可丸丸如梧 子大每晨温酒送下三十丸日三服亦可以青州棗 和丸或别以乾地黄末入膏丸服亦可百日面如桃 花三年身輕不老抱朴子云楚 文子服地黄八年夜視有光 地黄煎 補虚除熱治吐血唾血取乳石去癰癤等疾 生地黄不拘多少三搗三壓取汁令盡以瓦 器盛之宻葢勿洩氣湯上煑减半絞去滓再煎 如餳丸弹子大每温酒服一丸日二服 千金 地髓煎 生地黄十斤洗凈搗壓取汁鹿角膠一斤半 生薑半斤絞取汁蜜二升酒四升文武火煑 地黄汁數沸即以酒研紫蘇子四兩取汁入煎一二 十沸下膠膠化下薑汁蜜再煎候稠瓦器盛之每空 心酒化一匕服 大補益 同上 地黄粥 大能利血生精地黄切二合與米同入罐中 煑之候熟以酥二合蜜一合同炒香入内再 煮熟食 仙神隠 地黄酒 見穀部 酒下 璚玉膏 常服開心益智髮白返黒齒 落更生辟糓延年治癰疽勞 瘵欬嗽唾血等病乃鐵甕城申先生方也生地黄汁 十六斤取汁入參末一斤半白茯苓末三斤白沙蜜 十斤攄淨拌勻入瓶内箬封安砂鍋中桑柴火煮三 日夜再換蠟紙重封浸井底一夜取起再煑一伏時 每以白湯或酒㸃服一匙丹溪云好色虚人欬嗽唾 血者服之甚捷國朝太醫院進御服食議加天門冬 麥門冬枸把子末各一斤賜名益 夀永真 仙方加琥珀沈香半兩 明目補腎 生芐熟 芐各二 兩川椒紅一兩為末蜜丸梧桐子大 每空心鹽湯下三十丸 普濟方 固齒烏鬚 一治 齒痛 二生津液三變白鬚其功極妙地黄五斤栁木甑内 以土蓋上蒸熟晒乾如此三次𢷬為小餅每噙嚥一 枚院御 藥 方 男女虚損 或大病後或積勞後四體沈滯骨 肉酸痛呼吸少氣或小腹拘急腰 背强痛咽乾唇燥或飲食無味多臥少起乆者積年 輕者百日漸至瘦削用生地黄二斤麫一斤搗爛炒 乾為末每空心酒服方寸匕 日三服忌如法 肘後方 虚勞困乏 地黄一石取 汁酒三斗攪 勻煎收日服 必効方 病後虚汗 口乾心躁熟地黄五兩水三 盞煎一盞半分三服一日盡 恵聖 方 骨蒸勞熱 張文仲方用生地黄一斤搗三度絞 盡分再服若利即减之以涼為度 外臺 秘要 婦人發熱 欲成勞病肌瘦食减經候不調地髓 煎用亁地黄一斤為末煉蜜丸梧子 大毎酒服五十 丸 保慶集 婦人勞熱 心松地黄煎用生亁地黄 熟亁地黄等分為末生薑 自然汁入水相和打糊丸梧子大毎服三十丸用地 黄湯下或酒醋茶湯下亦可日二服覺臟腑虛冷則 晨服八味丸地黄性冷壊脾隂虚則 發熱地黄補隂血故也 婦人良方 欬嗽唾血 勞瘦 骨蒸 日晚寒熱生地黄汁三合煮白粥臨熟 入地黄汁攪勻空心食之 食醫心鏡 吐血欬嗽 熟 地 黄末酒服一錢 日三 聖恵方 吐血不止 生地黄汁一升二合白膠 香二兩以磁器盛入甑蒸 令膠消服 之 梅師 肺損吐血 或舌上有孔出血生地黄八兩 取汁童便五合同煎熱入鹿角 膠炒硏一 兩分三服 心熱吐衂 脈洪數者生苄汁半升熬至一 合入大黄末一兩待成膏丸梧 子大毎熟水下五丸 至十丸 並聖恵方 鼻出衂血 亁地黄地龍薄荷等 分為末冷水調下 孫兆秘 寳方 吐血便血 地黄汁六合銅器煎沸入牛皮膠 一兩待化入薑汁半盃分三服便 止或微轉一行 不妨 聖恵方 腸風下血 生地黄熟地黄並酒浸五 味子等分為末以煉蜜丸 梧子大毎酒下七 十丸 百一選方 初生便血 小兒初生七八日大小 便血出乃熱𫝊心肺不 可服涼藥只以生地黄汁五七匙酒 半匙蜜半匙和服之 全幼心鑑 小便尿血 吐血 及耳 鼻出血生地黄汁半升生薑汁 半合蜜一合和服 聖恵方 小便血淋 生地黄汁 車前葉汁 各三合和煎 服 聖恵方 小兒蠱痢 生芐汁一升二合分三 四服立効 子母秘録 月水 不止 生地黄汁每服一盞酒一 盞煎服日二次 千金方 月經不調 乆而無子 乃衝任伏 熱也熟地黄半斤當歸二兩黄連一兩並酒浸一夜 焙硏為末煉蜜丸梧子大毎服七十丸米飲温酒任 下師禹 講 方 妊娠漏胎 下血不止百一方用生地黄汁一 升漬酒四合煑三五沸服之不止 又服經崔氏方用生地黄為末酒服方寸匙日一夜 一 心録加亁薑為末 保命集二黄丸用生地 黄熟地黄等分為末每服半兩白 术枳殻煎湯空心調下日二服 妊娠胎痛 妊婦衝 任脈虚 惟宜抑陽助隂内補丸用熟地黄二兩當歸一兩微 炒為末梧子大每温酒下三十丸 許學士本事方 妊娠胎動 生地黄搗汁煎沸入雞子 白一枚攪服 聖恵方 産後血痛 有塊 并經 脈行後腹痛不調黒神散用熟地黄一斤陳生薑半 斤同炒亁為末每服二錢温酒調下 婦人良方 産後惡血 不止亁地黄搗末毎食前熱酒 服一錢連進三服 瑞竹堂方 産後中風 脇不得轉交加散用生地黄五兩研汁生薑五兩取 汁交互相浸一夕次日各炒黄浸汁亁乃焙為末毎 酒服一方寸 匙 濟生方 産後煩悶 乃血氣上沖生地黄汁清酒 各一升相和煎沸分二服 集騐 方 産後百病 地黄酒用地黄汁漬麴二升凈秫米 二斗令發如常釀之至熟封七日取 清常服令相接忌生冷鮓蒜雞猪肉一切毒物 未産先一月釀成夏月不可造 千金翼方 胞衣 不出 生地黄汁一升苦酒三 合相和煖服 必效方 寒疝絞痛 來去用烏雞 一隻治如常 法生地黄七斤剉細甑中同蒸下以銅器承取汁清 旦服至日脯令盡其間當下諸寒澼訖作白粥食之 乆疝者作三 劑 肘後方 小兒隂腫 以葱椒湯煖處洗之唾調地 黄末傅之外腎熱者雞子清 調或加牡蠣少 許 危氏方 小兒熱病 壯熱煩渇頭痛生地黄汁 三合蜜半合和勻時時與 服方普 濟 熱暍昬沈 地黄汁一 盞服之 熱瘴昬迷 煩悶飲水不 止至危者一 服見效生地黄根生薄荷葉等分擂爛取自然汁入 麝香少許井華水調下覺心下頓涼勿再服 普濟 方 温毒發斑 黒膏治温毒發斑嘔逆生地黄二兩六 錢二字半好豆豉一兩六錢二字半以 猪膏十兩合之露一夜煎减三分之一絞去滓入雄 黄麝香如豆大攪勻分作三服毒從虚中出則愈忌 蕪荑方 千金 血熱生癬 地黄汁頻服 之 千金方 疔腫乳癰 地黄搗敷 之熱即易 性涼消腫無不 效 梅師方 癰癤惡肉 地黄三斤水一斗煑取三 升去滓煎稠塗紙上貼之 日三易 鬼遺方 一切癰疽 及打撲傷損未破疼痛者以生地 黄杵如泥攤在上摻木香末於中 又攤地黄泥一重貼之不過三 五度即内消也 王衮博濟方 打撲損傷 骨碎及筋 傷爛用生 地黄熬膏褁之以竹簡編夾急縛勿令轉動一日一 夕可十易之則瘥 類說云許元公過橋墮馬右臂 臼脫左右急挼入臼中昬迷不知痛苦急召田録事 視之曰尚可救乃以藥封腫處中夜方甦達旦痛止 痛處已白日日換貼其瘀腫移至肩背乃以藥下去 黒血三升而愈即上方也 出肘後方中 損傷打 撲瘀血在腹者用生地黄汁三升酒一 升半煑二升半分三服 出千金方 物傷睛突 輕 者 臉胞腫痛重者目睛突出但目系未㫁者即納入急 搗生地黄綿褁傅之仍以避風膏藥䕶其四邉 聖 濟總 録 睡起目赤 睡起良乆如常者血熱也臥則歸於 肝故熱則目赤腫良乆血散故如常 也用生地黄汁浸粳米半升晒乾三浸三晒每夜以 米煮粥食一盞數日即愈有人病此用之得效醫餘 眼暴赤痛 水洗生地黄黒豆各二兩搗膏臥時以鹽 湯洗目閉目以藥厚罨目上至曉水潤取 下總聖 濟 録 蓐内赤目 生地黄薄切温水 浸貼 小品方 牙疳宣露 膿血 口氣 生地黄一斤鹽二合末自搗和團以麫包煨令 煙㫁去麫入麝一分研勻日夜貼之 聖濟録 牙齒 挺長 出一分者常咋生地黄 甚妙 張文仲備急方 牙動欲脫 生地黄綿褁 咂之令汁潰 根并嚥之日五 六次 千金方 食蟹齦腫 肉弩出者生地黄汁一盌 牙皂角數條火灸蘸盡地 黄汁為末傅 之 永類方 耳中常鳴 生地黄截塞耳中日數易 或煨熟尤妙 肘後方 鬚 髮黄赤 生地黄一斤生薑半斤各洗研自然汁留滓 用不蛀皂角十條去皮弦蘸汁灸至汁盡為 度同滓入罐内泥固煅存性為末用鐵器盛末三 錢湯調停二日臨臥刷染鬚髮上即黒 本事方 竹 木入肉 生地黄嚼爛罨 之 救急方 毒箭入肉 煎生地黄汁作丸 服至百日箭出 千金 方 猘犬咬傷 地黄搗汁飯餅塗之 百度愈 百一方 葉主治惡瘡似癩十年者𢷬爛日塗鹽湯先洗 千金 方 時珍曰按抱朴子云韓子治用地黄苗喂五十嵗老 馬生三駒又一百三十嵗乃死也張 朝野僉載云 雉被鷹傷䘖地黄葉㸃之虎中藥箭食 清泥解之鳥獸猶知解毒何況人乎 實主治四月採隂亁𢷬末水服方寸匕日三服功與 地黄等 蘇頌淮𢎞景曰出渭城者 有子 南七精丸用之 花主治為末服食功同地黄 蘇 頌 腎虚腰脊痛為末酒 服方寸匕日三 時 珍 附方 新 一 内障青盲 風赤生瞖及墜眼日乆瞞損失明 地黄花晒黒豆花晒槐花晒各一 兩為末猪肝一具同以水二斗煮至上有凝 脂掠盡瓶收毎㸃少許三四次 聖恵方 附録胡面莽 拾遺藏器味甘温無毒主去痃癖及 冷氣止腹痛煮服生嶺南葉如地黄 牛膝 本經 上品 釋名牛莖 廣 雅 百倍 本 經 山莧菜 救 荒 對節葉 宏景曰其莖 有節似牛膝 故以為名時珍曰本經又名百倍隠語也言其滋補 之功如牛之多力也其葉似莧其節對生故俗有山 莧對節 之稱 集解 别録曰牛膝生河内川谷及臨朐二月八月十 月採根隂亁普曰葉如夏藍莖本赤宏景曰今 出近道蔡州者最長大柔潤其莖有節莖紫節大者 為雄青細者為雌以雄為勝大明曰懐州者長白蘇 州者色紫頌曰今江淮閩粤闗中亦有之然不及懐 慶者為真春生苗莖髙二三尺青紫色有節如鶴膝 及牛膝頭葉尖圓如匙兩兩相對於節上生花作穂 秋結實甚細以根極長大至三尺而柔潤者為佳莖 葉亦可單用時珍曰牛膝處處有之謂土牛膝不堪 服食惟北土及川中人家栽蒔者為良秋間收子至 春種之其苗方莖暴節葉皆對生頗似莧葉而長且 尖 秋月開花作穂結子状如小鼠負䖝有濇毛皆 貼莖倒生九月末取根水中浸兩宿挼去皮褁紥暴 亁雖白直可貴而挼去白汁入藥不如留皮者力大 也嫩苗可 作菜茹 根修治 斆曰凡使去頭蘆以黄精自然汁浸一宿漉 出剉焙乾用時珍曰今惟以酒浸入藥欲下 行則生用滋補則焙 用或酒拌蒸過用 氣味苦酸平無毒 普曰神農甘雷公酸無毒李當之 温之才曰惡螢火龜甲陸英畏白 前忌 牛肉 主治寒濕痿痺四肢拘攣膝痛不可屈伸逐血 氣傷熱火爛墮胎乆服輕身耐老 本 經 療傷中少氣男 子隂消老人失溺補中續絶益精利隂氣填骨髓止 髮白除腦中痛及腰脊痛婦人月水不通血結 别 録 治 隂痿補腎助十二經脈逐惡血 甄 權 治腰膝軟怯冷弱 破癥結排膿止痛産後心腹痛并血運落死胎 大 明 强 筋補肝臓風虚 好 古 同蓯蓉浸酒服益腎竹木刺入肉 嚼爛罨之即出 宗 奭 治乆瘧寒熱五淋尿血莖中痛下 痢喉痺口瘡齒痛癰腫惡瘡傷折 時 珍 發明 權曰病人虚羸者加而用之震亨曰牛膝能引 諸藥下行筋骨痛風在下者宜加用之凡用土 牛膝春夏用葉秋冬用根惟葉汁效尤速時珍曰牛 膝乃足厥隂少隂之藥所主之病大抵得酒則能補 肝腎生用則能去惡血二者而已其治腰膝骨痛足 痿隂消失溺乆瘧傷中少氣諸病非取其補肝腎之 功歟其癥瘕心腹諸痛癰腫惡瘡金瘡折傷喉齒淋 痛尿血經候胎産諸病非取其去惡血之功歟按陳 日華經騐方云方夷吾所編集要方予刻之臨汀後 在鄂渚得九江守王南强書云老人乆苦淋疾百藥 不效偶見臨汀集要方中用牛膝者服之而愈又葉 朝議親人患血淋流下小便在盆内凝如蒟蒻乆而 有變如鼠形但無足耳百治不效一村醫用牛膝根 煎膿汁日飲五服名地髓湯雖未即愈而血色漸淡 乆乃復舊後十年病又作服之又瘥因撿本草見肘 後方治小便不利莖中痛欲死用牛膝并葉以酒煮 服之今再拈出表其神功又按楊士瀛直指方云小 便淋痛或尿血或沙石脹痛用川牛膝一兩水二盞 煎一盞温服一婦患此十年服之得 效土牛膝亦可或入麝香乳香尤良 附方 舊十三 新八 勞瘧積乆 不止者長牛膝一握生切以 水六升煮二升分三服清早 一服未發前一服臨 發時一服外臺秘要 消渇不止 下元虚損牛膝五兩 為末生地黄汁五升 浸之日曝夜浸汁盡為度蜜丸梧子大毎空心温酒 下三十丸乆服壯筋骨駐顔色黒髮津液自生 經 騐 方 卒暴癥疾 腹中有如石刺晝夜啼呼牛膝二斤以 酒一斗漬之蜜封了灰火中温令味出 毎服五合至一升 隨量飲 肘後方 痢下腸蠱 凡痢下應先白後赤若 先赤後白為腸蠱牛膝 二兩搗碎以酒一升漬經一宿 毎服一兩盃日三服 肘後方 婦人血塊 土牛膝根 洗切焙搗 為末酒煎温服極效福州 人單用之 圖經本草 女人血病 萬病丸治女人 月經淋閉月信 不來遶臍寒疝痛及産後血氣不調腹中結瘕癥不 散諸病牛膝酒浸一宿焙亁漆炒令烟盡各一兩為 末生地黄汁一升入石器内慢火熬至可丸丸 如梧子大每服二丸空心米飲下 拔萃方 婦人 隂痛 牛膝五兩酒三升煮取一升 半去滓分三服 千金方 生胎欲去 牛膝一 握搗以 無灰酒一盞煎七分空心服仍以獨根 土牛膝塗麝香挿入牝戸中婦人良方 胞衣不下 牛 膝 八兩葵子一合水九升煎 三升分三服 延年方 産後尿血 川牛膝水煎頻 服 熊氏補遺 喉痺乳蛾 新鮮牛膝根一握艾葉七片搗和人乳取 汁灌入鼻内須㬰痰涎従口鼻出即愈無 艾亦可陳一方牛膝 搗汁和 酢灌之 口舌瘡爛 牛膝浸酒含漱亦 可煎飲 肘後方 牙 齒疼痛 牛膝硏末含漱亦 可燒灰 千金方 折傷閃肭 土牛膝搗罨之 衛生易簡方 金瘡作痛 生牛膝搗敷立 止 梅師方 卒得惡瘡 人不識者牛膝 根搗傅之 千 金 方 癰癤已潰 用牛膝根畧刮去皮挿入瘡口中留半 寸在外以嫰橘葉及地錦草各一握搗 其上牛膝能去惡血二草温涼止痛隨亁 隨換有十全之功也 陳日華經騐方 風瘙 病 丙 穩 禾 疹 及㾦㿔牛膝末酒服方 寸匕日三服 千金方 骨疽癩病 方同 上 莖葉氣味 缺 主治寒濕痿痹老瘧淋閟諸瘡功同根 春夏宜用之 時 珍 附方 舊三 新一 氣濕痹痛 腰膝痛用牛膝葉一斤切以米 三合於豉汁中煮粥和鹽醤空 腹食之 聖恵方 老瘧不斷 牛膝莖葉一把切以酒三升漬服 令微有酒氣不即㫁更作不過三 劑止方 肘後 溪毒寒熱 東間有溪毒中人似射工但無物 初病惡寒發熱煩懊骨節强痛不 急治生䖝食臟殺人用雄牛膝莖紫色節大者一把 以酒水各一盃同搗絞汁温飲一日三服 肘後方 眼生珠管 牛膝并葉搗汁日 㸃三四次聖恵方 紫菀 本經 中品 釋名青菀 别 録 紫蒨 别 録 返䰟草 綱 目 夜牽牛 時珍曰其根 色紫而柔宛 故名許慎說文作茈菀 斗門方謂之返䰟草 集解 别録曰紫菀生漢中房陵山谷及真定邯鄲二 月三月採根隂亁𢎞景曰近道處處有之其生 布地花紫色本有白毛根甚柔細有白者名白菀不 復用大明曰形似重臺根作節紫色潤軟者佳頌曰 今耀成泗夀台孟興國諸州皆有之三月内布地生 苗其葉二四相連五月六月内開黄白紫花結黒子 餘如陶說恭曰白菀即女菀也療體與紫菀相同無 紫菀時亦用之頴曰紫菀連根葉採之醋浸入少鹽 收藏作菜辛香號名仙菜鹽不宜多多則腐時珍曰 按陳自明云紫菀以牢山所出根如北細辛者為良 沂兖以東皆有之今人多以車前旋復根赤土染過 為之紫菀肺病要藥肺本自亡津液又服走津液藥 為害滋甚 不可不慎 根脩治 斆曰凡使先去鬚有白如練色者號白羊鬚 草自然不同去頭及上用東流水洗淨以蜜 浸一宿至明拴火上焙 亁用一兩用蜜二分 氣味苦温無毒 别録曰辛權曰苦平之才曰款冬為 之使惡天雄瞿麥藁本雷丸逺志畏 茵 陳 主治款逆上氣胸中寒熱結氣去蠱毒痿躄安五 臟 本 經 療欬唾膿血止喘悸五勞體虚補不足小兒驚 癎 别 録 治戸疰補虚下氣勞氣虚熱百邪鬼魅 甄 權 調中 消痰止渇潤肌膚添骨髓 大 明 益肺氣主息賁 好 古 附方 舊三 新四 肺傷欬嗽 紫菀五錢水一盞煎七分温 服日三次 衛生易蕳方 乆 𠻳不瘥 紫菀款冬花各一兩百部半兩搗羅為末毎 服三錢薑三片烏梅一箇煎湯調下日二甚 佳夲圖 經 草 小兒欬嗽 聲不出者紫菀末杏仁等分入蜜 同研丸芡子大毎服一丸五味子 湯化下鑑 全幼心 吐血欬嗽 吐血後欬者紫菀五味炒為末 蜜丸芡子大毎含化一丸 指 南 方 産後下血 紫菀末水服五 撮 聖恵方 纒喉風痹 不通欲死者 用返䰟草根 一莖洗淨納入喉中待取惡涎出即瘥神效更以馬 牙消津嚥之即絶根本一名紫菀南人呼為夜牽牛 門斗 方 婦人小便 卒不得出者紫菀為末井華水服三 撮即通小便血者服五撮立止 千 金 方 女菀 本經 中品 釋名白菀 别 録 織女菀 别 録 女復 廣 雅 茆 音栁時珍曰其根 似女體柔婉故名 集解 别録曰女菀生漢中山谷或山陽正月二月採 隂亁𢎞景曰比来醫方無復用之復有白菀似 紫菀恐非此也恭曰白菀即女菀有名未用重出一 條故陶說疑之功與紫菀相似宗奭曰女菀即白菀 非二物也唐修本草刪白菀甚合宜時珍曰白菀即 紫菀之色白者也雷斆言紫菀白如練色者名羊鬚 草恐即 此物也 根氣味辛温無毒 之才曰 畏鹵鹹 主治風寒洗洗霍亂洩痢 腸鳴上下無常處驚癎寒熱百疾 本 經 療肺傷欬逆出 汗久寒在膀胱支滿飲酒夜食發病 别 録 發明 時珍曰按葛洪肘後方載治人面黒令白方用 真女菀三分鉛丹一分為末醋漿服一刀圭日 三服十日大便黒十八日面如漆二十一日全白便 止過此太白矣三十後不可服忌五辛孫思邈千金 方用酒服男十日女二十日黒色皆從大便出也又 名醫録云宋興國時有女任氏色美聘進士王公輔 不遂意鬱久面色漸黒母家求醫一道人用女真散 酒下二錢一日二服數日面貌微白一月如故懇求 其方則用黄丹女菀二物等分爾據此則葛氏之方 已試有騐者矣然則紫菀治手太隂血分白菀手太 隂氣分藥也肺熱則面紫黒肺清則面白三十嵗以 後則肺氣漸减不可復泄故云不可服之也 麥門冬 本經 上品 釋名虋冬 音 門 秦名烏韭齊名愛韭楚名馬韭越名羊 韭 並别 録 禹韭 吳 普 禹餘糧 别 録 忍冬 呉 普 忍凌 呉 普 不死草 呉 普 階前草 𢎞景曰根似䊯麥故謂之麥門冬時珍曰麥 鬚曰虋此草根似麥而有鬚其葉如韭凌冬 不凋故謂之麥虋冬及有諸韭忍冬諸名俗作門冬 便於字也可以服食斷穀故又有餘糧不死之稱呉 普本草一名僕 壘一名隨脂 集解 别録曰麥門冬葉如韭冬夏長生生函谷川谷 及隄坂肥土石間乆癈處二月八月十月採根 隂乾普曰生山谷肥地叢生葉如韭青黄採無時𢎞 景曰函谷即秦闗處處有之冬月作實如青珠以四 月採根肥大者為好藏器曰出江寜者小潤出新安 者大白其苗大者如鹿葱小者如韭葉大小有三四 種功用相似其子圓碧頌曰所在有之葉青似莎草 長及尺餘四季不凋根黄白色有鬚在根如連珠形 四月開淡紅花如紅蓼花實碧而圓如珠江南出者 葉大或云呉地者尤勝時珍曰古人惟用野生者後 世所用多是種蒔而成其法四月初採根於黒壤肥 沙地栽之毎年六月九月十一月三次上糞及芸灌 夏至前一日取根洗晒收之其子亦可種但成遲爾 浙中來者甚良其葉似韭而多縱文且堅韌為異 根脩治 𢎞景曰凡用取肥大者湯澤抽去心不爾令 人煩大抵一斤須减去四五兩也時珍曰凡 入湯液以滚水潤濕少頃抽去心或以瓦焙軟乗熱 去心若入丸散須瓦焙熱即於風中吹冷如此三四 次即易燥且不損藥力或以湯浸搗 膏和藥亦可滋補藥則以酒浸擂之 氣味甘平無毒 别録曰微寒普曰神農岐伯甘平黄 帝桐君雷公甘無毒李當之甘小温 杲曰甘微苦微寒陽中微隂降也入手太隂經氣分 之才曰地黄車前為之使惡款冬苦瓠苦芺畏苦參 青蘘木耳 伏石鍾乳 主治心腹結氣傷中傷飽胃絡脈絶羸瘦 短氣久服輕身不老不饑 本 經 療身重目黄心下支滿 虚勞客熱口亁燥渇止嘔吐愈痿蹷强隂益精消穀 調中保神定肺氣安五臟令人肥健美顔色有子 别 録 去心熱止煩熱寒熱體勞下痰飲 藏 器 治五勞七傷安 䰟㝎魄止𠻳定肺痿吐膿時疾熱狂頭痛 大 明 治熱毒 大水面目肢節浮腫下水主泄精 甄 權 治肺中伏火補 心氣不足主血妄行及經水枯乳汁不下 元 素 乆服輕 身明目和車前地黄丸服去濕痺變白夜視有光 藏 器 斷穀為要藥 𢎞 景 發明 宗奭曰麥門冬治肺熱之功為多其味苦但専 泄而不専收寒多人禁服治心肺虚熱及虚勞 與地黄阿膠麻仁同為潤經益血復脈通心之劑與 五味子枸杞子同為生脈之劑元素曰麥門冬治肺 中伏火脈氣欲絶者加五味子人参三味為生脈散 補肺中元氣不足杲曰六七月間濕熱方旺人病骨 乏無力身重氣短頭旋眼黒甚則痿軟故孫真人以 生脈散補其天元真炁脈者人之元氣也人参之甘 寒瀉熱火而益元氣麥門冬之苦寒滋燥金而清水 源五味子之酸温瀉丙火而補庚金兼益五臟之氣 也時珍曰按趙繼宗儒醫精要云麥門冬以地黄為 使服之令人頭不白補髓通腎氣定喘促令人肌體 滑澤除身上一切惡氣不㓗之疾蓋有君而有使也 若有君無使是獨行無功矣此方惟火盛氣壯之人 服之相宜若氣弱胃 寒者必不可餌也 附方 舊三 新九 麥門冬煎 補中益心悅顔色安神益氣令 人肥健其力甚駃取新麥門冬 根去心搗熟絞汁和白蜜銀器中重湯煮攪不停 手候如飴及成温酒日日化服之 圖經本草方 消 渇飲水 用上元板橋麥門冬鮮肥者二大兩宣州黄 連九節者二大兩去兩頭尖三五節小刀子 調理去皮毛了吹去塵更以生布摩拭秤之搗末以 肥大苦瓠汁浸麥門冬經宿然後去心即於臼中𢷬 爛納黄連末和丸並手丸如梧子大食後飲下五十 丸日再但服兩日其渇必定若重者即初服一百五 十丸二日服一百二十丸三日一百丸四日八十丸 五日五十丸合藥要天氣清明之夜方浸藥須淨處 禁婦人雞犬見之如覺可時只服二十五丸服訖覺 虚即取白羊頭一枚治淨以水三大斗煮爛取汁一 斗以來細細飲之勿食肉勿入鹽不過 三劑平復也 崔元亮海上集騐方 勞氣欲絶 麥 門 冬一兩甘草炙二兩粇米半合棗二枚竹葉十 五片水二升煎一升分三服 南陽活人書 虚勞 客熱 麥門冬煎湯頻 飲 本草衍義 吐血衂血 諸方不效者麥門冬 去心一斤搗取自然 汁入蜜二合分作二 服即止 活人心綂 衂血不止 麥門冬去心生地黄 各五錢水煎服立止 命保 集 齒縫出血 麥門冬煎湯漱 之 蘭室寳鑑 咽喉生瘡 脾肺虚熱 上攻也麥 門冬一兩黄連半兩為末煉蜜丸梧子 大毎服二十丸麥門冬湯下 普濟方 乳汁不下 麥 門 冬去心焙為末毎用三錢酒磨犀角約一錢 許温熱調下不過二服便下 熊氏補遺 下痢口 渇 引飲無度麥門冬去心三両烏梅肉二十箇 細剉以水一升煮取七合細細呷之 必效 金石 藥發 麥門冬六兩人参四兩甘草灸二兩為末蜜丸 梧子大每服五十丸飲下日再服 本草圖經 男女血虚 麥門冬三斤取汁熬成膏生地黄三斤取 汁熬成膏等分一處濾過入蜜四之一再 熬成瓶收每日白湯㸃 服忌鐵器 醫方摘要 萱草 宋嘉 祐 釋名忘憂 說 文 療愁 綱 目 丹棘 古今 注 鹿葱 嘉 祐 鹿劍 土 宿 妓女 呉 普 宜男 時珍曰萱本作諼諼忘也詩云焉得諼草言 樹之背謂憂思不能自遣故欲樹此草玩味 以忘憂也呉人謂之療愁董子云欲忘人之憂則贈 之丹棘一名忘憂故也其苗烹食氣味如葱而鹿食 九種解毒之草萱乃其一故又名鹿葱周處風土記 云懐妊婦人佩其花則生男故名宜男李九華延夀 書云嫰苗為蔬食之動風令人昏然如醉因名忘憂 此亦一說也嵇康養生論神農經言中藥養性故合 歡蠲忿萱草忘憂亦謂食之也鄭樵通志 乃言萱草一名合歡者誤矣合歡見木部 集解 頌曰萱草處處田野有之俗名鹿葱五月採花 八月採根今人多採其嫰苗及花跗作葅食時 珍曰萱下濕地冬月叢生葉如蒲蒜輩而柔弱新舊 相代四時青翠五月抽莖開花六出四垂朝開暮蔫 至秋深乃盡其花有紅黄紫三色結實三角内有子 大如梧子黒而光澤其根與麥門冬相似最易繁衍 南方草木狀言廣中一種水葱狀如鹿葱其花或紫 或黄蓋亦此類也或言鹿葱花有斑文與萱花不同 時者謬也肥土所生則花厚色深有斑文起重臺開 有數月瘠土所生則花薄而色淡開亦不乆嵇含宜 男花序亦云荆楚之土號為鹿葱可以薦葅尤可 慿據今東人採其花跗亁而貨之名為黄花菜 苗花氣味甘涼無毒主治煮食治小便赤澀身體煩 熱除酒疸 大 明 消食利濕熱 時 珍 作葅利胸膈安五臟令 人好歡樂無憂輕身明目 蘇 頌 根主治沙淋下水氣酒疸黄色遍身者𢷬汁服 藏 器 大 熱衂血硏汁一大盞和生薑汁半盞細呷之 宗 奭 吹乳 乳癰腫痛擂酒服以滓封之 時 珍 發明 震亨曰萱屬水性下走隂分 一名宜男寧無微意存焉 附方 新 四 通身水腫 鹿葱根葉晒亁為末每服二錢入 席下塵半錢食前米飲服 聖恵 方 小便不通 萱草根煎水頻 飲 杏林摘要 大便後血 萱草根和生 薑油炒酒衝 服總聖 濟 録 食丹藥毒 萱草根研汁服 之 事林廣記 搥胡根 拾 遺 集解 藏器曰生江南川谷䕃地苗如萱 草根似天門冬凡用當抽去心 氣味甘寒無毒主治潤五臟止消渇除煩去熱明目 功如麥門冬 藏 器 淡竹葉 綱 目 釋名根名碎骨子 時珍曰竹葉象形 碎骨言其下胎也 集解 時珍口處處原野有之春生苗高數寸細莖緑 葉儼如竹米落地所生細竹之莖葉其根一窠 數十鬚鬚上結子與麥門冬一様但堅硬爾隨時採 之八九月抽莖結小長穂俚人採其根苗搗汁和米 作酒麫 甚芳烈 氣味甘寒無毒主治葉去煩熱利小便清心根能墮 胎催生 時 珍 鴨跖草 跖音隻補 宋嘉祐 釋名芩雞舌草 拾 遺 碧竹子 同 上 竹雞草 綱 目 竹葉菜 同 上 淡 竹葉 同 上 耳環草 同 上 碧蟬花 同 上 藍姑草 藏器曰鴨跖生 江東淮南平地 葉如竹高一二尺花深碧好為色有角如鳥嘴時珍 曰竹葉菜處處平地有之三四月生苗紫莖竹葉嫰 時可食四五月開花如蛾形兩葉如翅碧色可愛結 角尖曲如鳥喙實在角中大如小豆豆中有細子灰 黒而皺狀如蠶屎巧匠採其花取汁 作畫色及彩羊皮燈青碧如黛也 苗氣味苦大寒無毒主治寒熱瘴瘧痰飲丁腫肉癥 澀滯小兒丹毒發熱狂癎大腹痞滿身面氣腫熱痢 蛇犬咬癰疽等毒 藏 器 和赤小豆煑食下水氣濕痹利 小便 大 明 消喉痺 時 珍 附方 新 四 小便不通 竹雞草一兩車前草一兩搗汁 入蜜少許空心服之 集簡方 下 痢赤白 藍姑草即淡竹葉菜煎 湯日服之 活幼全書 喉痺腫痛 鴨跖草汁 㸃之 袖 珍 方 五痔腫痛 耳環草碧蟬兒花挼軟納患 處即効 危亦林得效方 葵 本經 上品 校正 自菜部 移入此 釋名露葵 綱 目 滑菜 時珍曰按爾雅翼云葵者揆也葵 葉傾日不使照其根乃智以揆之 也古人採葵必待露解故曰露葵今人呼為滑菜言 其性也古者葵為五菜之主今不復食之故移入此 集解 别録曰冬葵子生少室山𢎞景曰以秋種葵覆 養經冬至春作子者謂之冬葵入藥性至滑利 春葵子亦滑不堪藥用故是常葵耳術家取葵子微 炒熚灹音畢乍散著濕地遍踏之朝種暮生還不過 宿恭曰此即常食之葵也有數種皆不入藥用頌曰 葵處處有之苗葉作菜茹更甘美冬葵子古方入藥 最多葵有蜀葵錦葵黄葵終葵菟葵皆有功用時珍 曰葵菜古人種為常食今之種者頗鮮有紫莖白莖 二種以白莖為勝大葉小花花紫黄色其最小者名 鴨脚葵其實大如指頂皮薄而扁實内子輕虚如榆 莢仁四五月種者可留子六七月種者為秋葵八九 月種者為冬葵經年收採正月後種者為春葵然宿 根至春亦生按王貞農書云葵陽草也其菜易生郊 野甚多不拘肥瘠地皆有之為百菜之主備四時之 饌本豐而耐旱味甘而無毒可防荒儉可以葅腊其 枯卉可以榜族根子又能療疾咸無遺棄誠蔬茹之 要品民生之資益者也而 今人不復食之亦無種者 苗氣味甘寒滑無毒為百菜主其心傷人 别録宏景 曰葵葉尤 冷利不可多食頌曰作菜茹甚甘美但性滑利不益人 詵曰其性雖冷若熱食之令人熱悶動風氣四月食 之發宿疾天行病後食之令人失明霜葵生食動五 種留飲吐水凡服百藥忌食其心心有毒也黄背紫 莖者勿食之不可合鯉魚黍米鮓食害人時珍曰凡 被狂犬咬者永不可食食之即發食葵須用蒜無蒜 勿食之又 伏硫黄 主治脾之菜也宜脾利胃氣滑大腸 思 邈 宣 導積滯妊婦食之胎滑易生 蘇 頌 煑汁服利小腸治時 行黄病亁葉為末及燒灰服治金瘡出血 甄 權 除客熱 治惡瘡散膿血女人帶下小兒熱毒下痢丹毒並宜 食之 汪 頴 服丹石人宜食 孟 詵 潤燥利竅功與子同 同 上 發明 張從正曰凡乆病大便澀滯者宜食葵菜自然 通利乃滑以養竅也時珍曰按唐王燾外臺秘 要云天行斑瘡須㬰遍身皆戴白漿此惡毒氣也高 宗永徽四年此瘡自西域東流於海内但煑葵菜葉 以蒜虀啖之則止又聖恵方亦云小兒發斑用生葵 菜葉絞汁少少與服散惡毒氣按此即今痘瘡也今 之治者惟恐其大小二便頻數洩其元氣痘不起發 葵菜滑竅能利二便似不相宜而昔人賴之豈古今 運氣不同故治法 亦隨時變易與 附方 舊四 新三 天行斑瘡 方見 上 肉錐怪疾 有人手足忽長 倒生肉刺如錐 痛不可忍者但食葵菜 即愈 夏子益竒疾方 諸瘻不合 先以泔清温洗拭 淨取葵菜微火烘 暖貼之不過二三百葉引膿盡即 肉生也忌諸魚蒜房事 必效方 湯火傷瘡 葵菜為 末傅之 本食物 草 蛇蠍螫傷 葵菜搗汁服 之 千金方 誤吞銅錢 葵菜搗汁 冷飲 普 濟 方 丹石發動 口亁欬嗽者毎食後飲冬月葵 虀汁一盞便臥少時食療本草 根氣味甘寒無毒主治惡瘡療淋利小便解蜀椒毒 别 録 小兒吞錢不出煑汁飲之神妙 甄 權 治疳瘡出黄汁 孟 詵 利竅滑胎止消渇散惡毒氣 時 珍 附方 舊五 新七 二便不通 脹急者生冬葵根二斤搗汁三 合生薑四兩取汁一合和勻分 二服連用 即通也 消渇引飲 小便不利葵根五兩水三大盞 煑汁平旦服日服一服 並聖 恵 方 消中尿多 日夜尿七八升冬葵根五斤水五斗煮 三斗毎日平旦服二升 外臺秘要 漏胎下血 血盡子死葵根莖燒灰酒 服方寸匕日三 千金方 瘭疽惡毒 肉中 忽生 黤子大如豆粟或如梅李或赤或黒或白或青其黶 有核核有深根應心能爛筋骨毒入臟腑即殺人但 飲葵根汁可折其熱 毒 姚僧坦集騐方 妬乳乳癰 葵莖及子為末酒服 方寸匕日二 昝殷 産 寳 身面疳瘡 出黄汁者葵根燒灰和 猪脂塗之 食療本草 小兒蓐瘡 葵根 燒末 傅之 外臺 小兒緊唇 葵根燒灰酥調 塗之 聖恵方 口吻生瘡 用經年葵 根燒灰傅 之秘外 臺 要 蛇虺螫傷 葵根搗塗之 古今録騐 解防葵毒 葵根搗汁 飲之 千 金 方 冬葵子 别録曰十二月採之機曰子 乃春生不應十二月可採也 氣味甘寒滑無毒 黄芩為 之使 主治五臟六腑寒熱羸瘦 五癃利小便久服堅骨長肌肉輕身延年 本 經 療婦人 乳内閉腫痛 别 録 出癰疽頭 孟 詵 下丹石毒 宏 景 通大便消 水氣滑胎治痢 時 珍 發明 時珍曰葵氣味俱薄淡滑為陽故能利竅通乳 消腫滑胎也其根葉與子功用相同按陳自明 婦人良方云乳婦氣脈壅乳汁不行及經絡凝滯奶 房脹痛留蓄作癰毒者用葵菜子炒香縮砂仁等分 為末熱酒服二錢此藥滋氣脈通營 衛行津液極騐乃上蔡張不愚方也 附方 舊八新 一十二 大便不通 十日至一月者肘後方冬葵 子三升水四升煮取一升服 不瘥更服等聖恵用葵子 末人乳汁 分和服立通 闗格脹滿 大小便不通欲 死者肘後方用 葵子二升水四升煑取一升納猪脂一雞子頓服效 千金用葵子為末猪脂和丸梧子大毎服五十丸 止 小便血淋 葵子一升水三升煮 汁日三服 千金方 妊娠患淋 冬葵子 一升水 三升煮二升分 服 千金方 妊娠下血 方同 上 産後淋瀝 不通用葵 子一合朴 硝八分水二升煎八合 下消服之 集騐方 妊娠水腫 身重小便不利酒 淅惡寒起即頭眩 用葵子茯苓各三兩為糁飲服方寸匕日三服小 便利則愈若轉胞者加髮灰神效 金匱要畧 生 産困悶 冬葵子一合搗破水二升煑汁半升頓服少 時便産昔有人如此服之登厠立撲兒於厠 中 也 倒生口噤 冬葵子炒黄為末酒服 二錢立效 昝殷産寳 乳汁不通 方見 發明 胎死腹中 葵子為末酒服方寸匕若口噤不 開者灌之藥下即甦 千金方 胞衣不 下 冬葵子一合牛膝一兩水 二升煎一升服 千金方 血痢産痢 冬葵子為末 毎服二錢入 臘茶一錢沸湯調 服日三 聖恵方 痎瘧邪熱 冬葵子隂亁為末酒服 二錢午日取花挼手亦 去瘧方 聖恵 癰腫無頭 孟詵曰三日後取葵子二百粒水 吞之當日即開也 經騐方云只 吞一粒即破如吞 兩粒則有兩頭也 便毒初起 冬葵子末酒服二 錢 儒門事親 面上 皰瘡 冬葵子栢子仁茯苓𤓰瓣冬一兩為末 食後酒服方寸匕日三服 陶隠居方 解蜀椒 毒 冬葵子煑汁飲 之 千金方 傷寒勞腹 葵子二升梁米一升煑 粥食取汗立安 聖恵 蜀葵 宋嘉 祐 校正 自菜部移入此併入有 名未用别録呉葵花 釋名戎葵 爾 雅 呉葵 藏器曰爾雅云菺音堅戎葵也郭 璞注云今蜀葵也葉似葵花如木 槿花戎蜀其所自來因以名之時珍曰羅願爾雅翼 呉葵作胡葵云胡戎也夏小正云四月小滿後五日 吴葵花别録吴葵即此也而唐人不知退入有名未 用嘉祐本草重於菜部出蜀葵條蓋未讀爾雅註及 千金方吴葵一名蜀葵 之文故也今併為一 集解 頌曰蜀葵似葵花如木槿花有五色小花者名 錦葵功用更强時珍曰蜀葵處處人家植之春 初種子冬月宿根亦自生苗嫰時亦可茹食葉似葵 菜而大亦似絲𤓰葉有岐又過小滿後長莖髙五六 尺花似木槿而大有深紅淺紅紫黒白色單葉千葉 之異昔人謂其踈莖宻葉翠蕚艶花金粉檀心者頗 善狀之惟紅白二色入藥其實大如脂頭皮薄而扁 内仁如馬兠鈴仁及蕪荑仁輕虚易種其楷剥皮可 緝布作繩一種小者名錦葵即荆葵也爾雅謂之荍 音喬其花大如五銖錢粉紅色有紫縷文掌禹錫補 注本草謂此即戎葵 非矣然功用亦相似 苗氣味甘微寒滑無毒 思邈曰不可久食鈍人志性 若被狗齧者食之永不瘥也 李廷飛曰合猪 肉食人無顔色 主治除客熱利腸胃 思 邈 煮食治丹石發熱大人小兒 熱毒下痢 藏 器 作蔬食滑竅治淋潤燥易産 時 珍 搗爛塗 火瘡燒硏傅金瘡 大 明 根莖主治客熱利小便散膿血惡汁 藏 器 發明 宗奭曰蜀葵四時紅色單葉者根 隂乾治帶下排膿血惡物極騐也 附方 新 七 小便淋痛 葵花根洗剉水煎五七沸 服之如神 衛生寳鑑 小便血 淋 葵花根二錢車前子一錢小 水煮日服之 簡便單方 便尿血 葵莖無灰酒 服方寸匕日 三金 千 腸胃生癰 懐忠丹治内癰有敗血腥穢殊甚臍 腹冷痛用此排膿下血單葉紅蜀葵 根白芷各一兩白枯礬白芍藥各五錢為末黄蠟溶 化和丸梧子大毎空心米飲下二十丸待膿血出盡 服十宣散補之 坦仙皆效方 諸瘡腫痛 不可忍者葵花根去黒皮 搗爛入井華水調稠貼之 濟普 方 小兒吻瘡 經年欲腐葵根燒 硏傅之 聖恵方 小兒口瘡 赤葵莖 灸乾為 末蜜和含之 聖恵方 呉葵華 别 録 氣味鹹寒無毒 禹錫曰蜀葵 華甘冷無毒 主治理心氣 不足 别 録 小兒風疹痎瘧 嘉 祐 治帶下目中溜火和血潤 燥通竅利大小腸 時 珍 發明 張元素曰蜀葵花隂中之陽也赤者治赤帶白 者治白帶赤者治血燥白者治氣燥皆取其寒 滑潤利之功也又紫葵 花入染髭髮方中用 附方 舊二 新五 二便闗格 脹悶欲死二三日則殺人蜀葵 花一兩搗爛麝香半錢水一大 盞煎服根 亦可用 痎瘧邪熱 蜀葵花白者隂乾為末服之午 日取花挼手亦能去瘧 蘇頌 圖經 本草 婦人帶下 臍腹冷痛面色痿黄日漸虚困用葵 花一兩隂乾為末每空心温酒服二 錢用赤𢃄用赤葵白 帶 白葵 聖恵方 横生倒産 葵花為末酒服方 寸匕 千金方 酒 皶赤鼻 蜀葵花硏末臘猪脂和 勻夜傅旦洗 仁存方 誤吞鍼錢 葵花煮汁 服之 普 濟 方 蜂蠍螫毒 五月五日午時收蜀葵花石榴花艾心 等分隂亁為末水調塗之 肘後方 子氣味甘冷無毒主治淋澀通小腸催生落胎療水 腫治一切瘡疥并瘢疵赤靨 大 明 發明 時珍曰按楊士瀛直指方云蜀葵子炒入宣毒順 藥中最騐又催生方用子二錢滑石三錢為末 流水服五 錢即下 附方 舊一 新二 大小便閉 不通者用白花胡葵子為 末煮濃汁服之 千金方 石淋 破血 五月五日收葵子炒硏食前温 酒下一錢當下石出 聖恵方 癰腫無頭 蜀葵 子為 末水調傅之 經騐後方 菟葵 唐本 草 釋名天葵 圖 經 莃 音 希 雷丸草 外丹 本草 集解 恭曰菟葵苗如石龍芮而葉光澤花白似梅其 莖紫黒煮噉極滑所在下澤田間皆有人多識 之六月七月採莖葉曝乾入藥禹錫曰郭璞注爾雅 云菟葵似葵而小葉狀如藜有毛灼之可食而滑宗 奭曰菟葵緑葉如黄蜀葵其花似拒霜甚雅其形至 小如初開單葉蜀葵有檀心色如牡丹姚黄其葉則 蜀葵也唐劉夢得所謂菟葵燕麥動搖春風者是也 時珍曰按鄭樵通志云菟葵天葵也狀如葵菜葉大 如錢而厚面青背微紫生於崖石凡丹石之類得此 而後能神所以雷公炮灸論云如要形堅豈忘紫背 論其能堅鉛也此說得於天台一僧又按南宮從 嶁神書云紫背天葵出蜀中靈草也生於水際取自 然汁煮汞則堅亦能煮八石拒火也又按初虞世古 今録騐云五月五前齋戒看桑下有菟葵者至五日 午時至桑下呪曰繫黎乎俱當蘇婆訶㕨畢乃以手 摩桑隂一遍口齧菟葵及五葉草嚼熟以唾塗手熟 揩令遍再齋七日不得洗手後有蛇䖝蠍蠆咬傷者 以此手摩之即愈也時珍竊謂古有呪由一科此亦 其類但不知用菟葵取何義也若 謂其相制則治毒䖝之草亦多矣 苗氣味甘寒無毒主治下諸石五淋止虎蛇毒諸瘡 𢷬汁飲之塗瘡能解毒止痛 唐 本 黄蜀葵 宋嘉 祐 校正 自菜部 移入此 釋名 時珍曰黄蜀葵别是一種宜入草部而嘉祐本 草定入菜部為其與蜀葵同名而氣味主治亦 同故也今 移於此 集解 禹錫曰黄蜀葵花近道處處有之春生苗葉頗 似蜀葵而葉尖狭多刻缺夏末開花淺黄色六 七月採隂亁之宗奭曰黄蜀葵與蜀葵别種非是蜀 葵中黄者也葉心下有紫檀色摘下剔散日亁之不 爾即浥爛也時珍曰黄葵二月下種或宿子在土自 生至夏始長葉大如蓖麻葉深緑色開岐了有五尖 如人爪形旁有小尖六月開花大如椀鵞黄色紫心 六瓣而側旦開午收暮落人亦呼為側金盞花隨即 結角大如拇指長二寸許本大末尖六稜有毛老則 黒色其稜自綻内有六房如芝麻房其子累累在房 内狀如 麻子色黒其莖長 者六七尺剥皮可作繩索 花氣味甘寒滑無毒主治小便淋及催生治諸惡瘡 膿水久不瘥者作末傅之即愈為瘡家要藥 嘉 祐 消癰 腫浸油塗湯火傷 時 珍 附方 新 八 沙石淋痛 黄蜀葵花一兩炒為末毎米飲 服一錢名獨聖散 普濟方 難 産催生 如聖散治胎臟乾澀難産劇者併進三服良 乆腹中氣寛胎滑即下也用黄葵花焙硏末 熟湯調服二錢無花用子半合 硏末酒淘去滓服之 産寳鑑 胎死不下 即上方用 紅花酒下 癰疽腫毒 黄蜀葵花用鹽掺收甆器中宻封經年不 壊毎用傅之自平自潰無花用根葉亦可 指直 方 小兒口瘡 黄葵花燒末傅 之 肘後方 小兒木舌 黄蜀葵花 為末一錢 黄丹五分傅 之 直指方 湯火灼傷 用瓶盛麻油以筯就樹夾取 黄葵花收入瓶内勿犯人手 宻封收之遇有傷者以 油塗之甚妙 經騐方 小兒秃瘡 黄蜀葵花大黄黄 芩等分為末米泔 凈洗香油調 搽 普濟方 子及根氣味甘寒滑無毒主治癰腫利小便五淋水 腫産難通乳汁 時 珍 發明 頌曰冬葵黄葵蜀葵形狀雖各不同而性俱寒 滑故所主療不甚相逺時珍曰黄葵子古方少 用今為催生及利小便要藥或用入湯散皆宜蓋其 性滑與冬葵子同功故也花子與根性功相同可以 互用無花用 子無子用根 附方 舊二 新二 臨産催生 宗奭曰臨産時以四十九粒研 爛温水服之良乆即産 經騐 方用子焙研三錢井華 水服無子用根煎汁服 便癰初起 淮人用黄蜀葵子 七十粒皂角半挺 為末以石灰同醋調 塗之 永類鈐方 癰腫不破 黄葵子硏酒服一粒 則出頭神效 衛生 易簡 方 打撲傷損 黄葵子硏酒服 二錢 海上方 龍葵 唐本 草 校正 併入圖經老 鴉眼睛草 釋名苦葵 圖 經 苦菜 唐 本 天茄子 圖 經 水茄 綱 目 天泡草 綱 目 老 鴉酸漿草 綱 目 老鴉眼睛草 圖經時珍曰龍葵言其性 滑如葵也苦以菜味名茄 以葉形名天泡老鴉眼睛皆以子形名也與酸漿相 類故加老鴉以别之五爪龍亦名老鴉眼睛草敗醬 苦苣並名苦菜 名同物異也 集解 𢎞景曰益州有苦菜乃是苦蘵恭曰苦蘵即龍 葵也俗亦名苦菜非茶也龍葵所在有之闗河 間謂之苦菜葉圓花白子若牛李子生青熟黒但堪 煮食不任生噉頌曰龍葵近處亦稀惟北方有之人 謂之苦葵葉圓似排風而無毛花白色子亦似排風 子生青熟黒其赤者名赤珠亦可入藥又曰老鴉眼 睛草生江湖間葉如茄子葉故名天茄子或云即漆 姑草也漆姑即蜀羊泉已見本經草部人亦不能决 識之時珍曰龍葵龍珠一類二種也皆處處有之四 月生苗嫰時可食柔滑漸髙二三尺莖大如筯似燈 籠草而無毛葉似茄葉而小五月以後開小白花五 出黄蕋結子正圓大如五味子上有小蒂數顆同綴 其味酸中有細子亦如茄子之子但生青熟黒者為 龍葵生青熟赤者為龍珠功用亦相彷彿不甚遼逺 蘇頌圖經菜部既註龍葵復於外類重出老鴉眼睛 草蓋不知其即一物也又謂老鴉眼睛是蜀羊泉誤 矣蜀羊泉葉似菊開紫花子類枸杞詳見草部本條 楊慎丹鉛録謂龍葵即呉葵反指本草為誤引素問 千金四月呉葵華為證蓋不知千金方 言呉葵即蜀葵已自明白矣今並正之 苗氣味苦微甘滑寒無毒主治食之解勞少睡去虚 熱腫 唐 本 治風補益男子元氣婦人敗血 蘇 頌 消熱散血 壓丹石毒宜食之 時 珍 附方 舊 一 去熱少睡 龍葵菜同米煮作羹 粥食之 食醫心鏡 莖葉根氣味 同 苗 主治𢷬爛和土傅丁腫火丹瘡良 孟 詵 療癰疽腫毒跌撲傷損消腫散血 時 珍 根與木通胡荽 煎湯服通利小便 蘇 頌 附方 舊四 新八 通利小便 方見 上 從髙墜下 欲死者取老鴉 眼睛草莖葉搗 汁服以渣傅患處 唐瑶經騐方 火焰丹腫 老鴉眼睛草葉入醋細 硏傅之能消赤腫 蘇 頌圖經 本草 癰腫無頭 龍葵莖葉搗 傅 經騐方 發背癰疽 成瘡者蘇 頌圖經云 用龍葵一兩為末麝香一分研勻塗之甚善鴉袖珍 方云一切發背癰疽惡瘡用蝦蟇一箇同老 眼睛 草莖葉搗爛傅 之即散神效 諸瘡惡腫 老鴉眼睛草擂酒服 以渣傅之 普濟方 丁腫 毒瘡 黒色焮腫者乃服丹石毒也赤色者肉麫毒也 用龍葵根一握洗切乳香末黄連三兩杏仁六 十枚和搗作餅厚如三錢依瘡大小傅之覺痒即换 去痒不可忍切勿搔動候炊久瘡中似石榴子戢戢 然乃去藥時時以甘草湯温洗洗後以蠟貼之終身 不得食羊血如無龍葵以蔓菁根代之 聖濟總録 天泡濕瘡 龍葵苗葉 搗傅之 吐血不止 天茄子苗半兩人參 三錢半為末毎服二 錢新汲水下 聖濟總録 辟除蚤虱 天茄葉鋪於席 上次日盡死 多年惡瘡 天 茄 葉貼之或為末 貼 救急良方 産後腸出 不收老鴉酸漿草一把水 煎先熏後洗收乃止 救 急 方 子 七月 採之 主治丁腫 唐 本 明目輕身甚良 甄 權 治風益男子 元氣婦人敗血 蘇 頌 龍珠 拾 遺 釋名赤珠 頌曰龍葵子赤者 名赤珠象形也 集解 甄權曰龍葵赤珠者名龍珠挼去汁可食能變 白令黑藏器曰龍珠生道旁子圓似龍葵但熟 時正赤耳時珍曰龍珠葵雖以子之黒 赤分别其實一物二色强分為二也 苗氣味苦寒無毒主治能變白髮令人不睡主諸熱 毒石氣發動調中解煩 藏 器 發明 權曰龍珠服之變白令黒耐老若能生食得苦 者不食他菜十日後即有靈異也不與葱葅同 噉根亦 入藥用 子氣味 同 菜 主治丁腫 藏 器 酸漿 本經 中品 校正 菜部苦耽草部酸漿 燈籠草俱倂為一 釋名醋漿 本 經 苦葴 音 針 苦耽 嘉 祐 燈籠草 唐 本 皮弁草 食 寮 天 泡草 綱 目 王母珠 嘉 祐 洛神珠 同 上 小者名苦蘵 藏器曰爾 雅苦葴寒 漿也郭璞注云即今酸漿江東人呼為苦葴小者為 苦蘵亦呼為小苦耽崔豹古今注云蘵一名蘵子實 形如皮弁其子圓如珠時珍曰酸漿以子之味名也 苦葴苦耽以苗之味名也燈籠皮弁以角之形名也 王母洛神珠以子之形名也按楊慎巵言云本草燈 籠草苦耽酸漿皆一物也修本草者非一時一人故 重複耳燕京野果名紅姑孃外垂絳囊中含赤子如 珠酸甘可食盈盈遶砌與翠草同芳亦自可愛蓋姑 孃乃𤓰囊之訛古者𤓰姑同音孃囊之音亦相近耳 此說得之故今以本經酸漿唐本草燈籠草宋嘉祐 本草苦耽俱 倂為一焉 集解 别録曰酸漿生荆楚川澤及人家田園中五月 採隂乾宏景曰酸漿處處多有苗似水茄而小 葉亦可食子作房房中有子如梅李大皆黄赤色小 兒食之保昇曰酸漿即苦葴也根如葅芹白色絶苦 禹錫曰苦耽生故墟垣塹間髙二三尺子作角如撮 口袋中有子如珠熟則赤色闗中人謂之洛神珠一 名王母珠一名皮弁草一種小者名苦蘵爾雅謂之 黄蒢恭曰燈籠草所在有之枝榦髙三四尺有紅花 狀若燈籠有紅子根莖花實並入藥宗奭曰酸漿即 苦耽嘉祐重出苦耽條苗如天茄子開小白花結青 殻熟則深紅殻中子大如櫻亦紅色櫻中復有細子 如落蘓子有青草氣時珍曰龍葵酸漿一類二種酸 漿苦蘵一種二物但大為酸漿小為苦蘵耳敗醤亦 名苦蘵與此不同其龍葵酸漿苗葉一様但龍葵莖 光無毛五月入秋開小白花五出黄蕋結子無殻纍 纍數顆同枝子有蒂蓋生青熟紫黒其酸漿同時開 小花黄白色紫心白蕋其花如盃狀無瓣但有五尖 結一鈴殻凡五稜一枝一顆下懸如燈籠之狀殻中 一字狀如龍葵子生青熟赤以此分别便自明白按 庚辛玉冊云燈籠草四方皆有惟川陕者最大葉似 龍葵嫰時可食四五月開花結實有四葉盛之如燈 籠河北呼為酸漿據此及楊慎之說則燈龍酸漿之 為一物尤可證矣唐慎微以三葉酸草附於酸漿之 後蓋不知其名同物異也其草見草之八酢漿下 苗葉莖根氣味苦寒無毒 禹錫曰有小毒恭曰苦大 寒無毒時珍曰方 取汁 煮丹砂伏白 煮三黄煉消硫 主治酸漿治熱煩滿定志益氣利 小道 本 經 搗汁服治黄病多效 𢎞 景 燈籠草治上氣欬嗽 風熱明目根莖花實並宜 唐 本 苦耽苗子治傅尸伏連 鬼氣疰忤邪氣腹内熱結目黄不下食大小便澀骨 熱欬嗽多睡勞乏嘔逆痰壅痃癖痞滿小兒無辜癧 子寒熱大腹殺蟲落胎去蠱毒並煮汁飲亦生搗汁 服硏膏傅小兒閃癖 嘉 祐 發明 震亨曰燈籠草苦能除濕熱輕能治上焦故主 熱欬咽痛此草治熱痰欬嗽佛耳草治寒痰欬 𠻳也與片芩清金丸同用更效時珍曰酸漿利濕除 熱除熱故清肺治咳利濕故能化痰治疽一人病虚 乏咳嗽有痰愚以此 加入湯中用之有效 附方 新 三 熱欬咽痛 燈籠草為末白湯服名清心丸 仍以醋調傅喉外 丹溪纂要 喉 瘡作痛 燈籠草炒焦硏末酒 調呷之 醫學正傳 灸瘡不發 酸漿葉 貼之 子氣味酸平無毒 别録 曰寒 主治熱煩定志益氣利水道 産難吞之立産 别 録 食之除熱治黄病尤益小兒 蘇 頌 治 骨蒸勞熱尸疰疳瘦痰癖熱結與苗莖同功 嘉 祐 附方 新 二 酸漿實丸 治三焦腸胃伏熱婦人胎熱難産 用酸漿實五兩莧實三兩馬蕳子 炒大鹽榆白皮炒二兩柴胡黄芩栝樓根䕡茹各一 兩為末煉蜜丸梧子大毎服三十丸木香湯下 聖 濟總 録 天泡濕瘡 天泡草鈴兒生搗敷之亦可 為末油調敷 鄧才雜興方 蜀羊泉 本經 中品 釋名羊泉 别 録 羊飴 别 録 漆姑草 時珍曰諸名莫解能 治漆瘡故曰漆姑 集解 别録曰蜀羊泉生蜀郡山谷宏景曰方不復用 人無識者恭曰此草俗名漆姑葉似菊花紫色 子類枸杞子根如逺志無心有糝所在平澤有之生 隂濕地三月四月採苗葉隂乾藏器曰陶註杉材云 漆姑葉細細多生石邊能療漆瘡蘇云漆姑是羊泉 按羊泉乃大草漆姑草如鼠跡大生堦墀間隂處氣 辛烈挼付漆瘡亦主溪毒乃同名也頌曰或言老鴉 眼睛草即漆姑草漆姑乃蜀羊泉人不能决識時珍 曰漆姑有二種蘇恭所說是羊泉陶陳所說是小草 蘇頌所說老鴉眼睛草乃龍葵也又黄蜂作窠衘漆 姑草汁為蔕 即此草也 氣味苦微寒無毒主治秃瘡惡瘡熱氣疥瘙痂癬蟲 本 經 療齲齒女子隂中内傷皮間實積 别 録 主小兒驚生 毛髮搗塗漆瘡 蘇 恭 蚯蚓氣呵者搗爛入黄丹 之 時 珍 出摘 𤣥方 附方 新 一 黄疸疾 漆草一把搗汁和酒服不 過三五次即愈 摘𤣥方 鹿蹄草 綱 目 釋名小秦王草 綱 目 秦王試劍草 時珍曰鹿蹄象葉形 能合金瘡故名試劍 草又山慈姑亦名 鹿蹄與此不同 集解 時珍曰按軒轅述寳藏論云鹿蹄多生江廣平 陸及寺院荒處淮北絶少川陕亦有苗似堇菜 而葉頗大背紫色春生紫花結 青實如天茄子可制雌黄丹砂 氣味 缺 主治金瘡出血𢷬塗即止又塗一切蛇蟲犬 咬毒 時 珍 敗醬 本經 中品 釋名苦菜 綱 目 苦蘵 綱 目 澤敗 别 録 鹿腸 本 經 鹿首 别 録 馬草 别 録 宏景曰根作陳敗豆醬氣故以為名時珍曰南人採 嫩者暴蒸作菜食味微苦而有陳醬氣故又名苦菜 與苦蕒龍葵同名亦名苦蘵 與酸醬同名苗形則不同也 集解 别録曰敗醤生江夏川谷八月采根暴乾宏景 曰出近道葉似稀薟根形如柴胡恭曰此藥不 出近道多生岡嶺間葉似水茛及薇蓹叢生花黄根 紫作陳醤色其葉殊不似稀薟也頌曰江東亦有之 狀如蘇恭所說時珍曰處處原野有之俗名苦菜野 人食之江東人每采收儲焉春初生苗深冬始凋初 時葉布地生似松菜葉而狭長有鋸齒緑色面深背 淺夏秋莖髙二三尺而柔弱數寸一節節間生葉四 散如繖顛頂開白花成簇如芹花蛇牀子花狀結小 實成簇其根白紫頗似柴胡吴普言其根似桔梗陳 自明言其根似蛇 苺根者皆不然 根 苗 同 脩治 斆曰凡收得便粗杵入甘草葉相拌 對蒸從已至未去甘草葉焙乾用 氣味苦平無毒 别録曰鹹微寒權曰辛苦微寒 大明曰酸時珍曰微苦帶甘 主治暴熱火瘡赤氣疥瘙疽痔馬鞍熱氣 本 經 除癰腫 浮腫結熱風痺不足産後痛 别 録 治毒風 痺破多年 凝血能化膿為水産後諸病止腹痛餘疹煩渇 甄 權 治 血氣心腹痛破癥結催生落胞血運鼻衂吐血赤白 帶下赤眼障膜弩肉聤耳瘡癤疥癬丹毒排膿補瘻 大 明 發明 時珍曰敗醤乃手足陽明厥隂藥也善排膿破 血故仲景治癰及古方婦人科皆用之乃易得 之物而後人不知 用蓋未遇識者耳 附方 舊二 新三 腹癰有膿 薏苡仁附子敗醤湯用薏苡仁 十分附子二分敗醤五分搗為 末毎以方寸匕水二升煎一升頓服 小便當下即愈 張仲景金匱玉函 産後惡露 七八 日不 止敗醤當歸各六分續斷芍藥各八分芎藭竹茹各 四分生地黄炒十二分水二升煮取八分空心服 外臺 秘要 産後腰痛 乃血氣流入腰腿痛不可轉者敗醤 當歸各八分芎藭芍藥桂心各六分 水二升煮八合分二 服忌葱 廣濟方 産後腹痛 如錐刺者敗醤草五 兩水四升煮二升毎 服二合日三服良 衛生易蕳方 蠼螋尿瘡 遶腰者敗醬煎汁塗 之良 楊氏産乳 迎春花 綱 目 集解 時珍曰處處人家栽挿之叢生髙者二三尺方 莖厚葉葉如初生小椒葉而無齒面青背淡對 節生小枝一枝三葉正月初開 小花狀如瑞香花黄色不結實 葉氣味苦濇平無毒主治腫毒惡瘡隂乾硏末酒服 二三錢出汗便瘥 衛生易 簡方 欵冬花 本經 中品 釋名欵凍 郭 璞 顆凍 爾 雅 氏冬 别 録 鑽凍 衍 義 菟奚 爾 雅 槖吾 本 經 虎鬚 本經時珍曰按述征記云洛水至嵗末凝厲時 欵冬生于草氷之中則顆凍之名以此而得後 人訛為欵冬即欵凍爾欵者至也至冬而花也宗奭 曰百草中惟此不顧氷雪最先春也故世謂之鑚凍 雖在氷雪之下至時亦生芽春時人採以代蔬入藥 須㣲見花者良如已芬芳則都無氣力今人多使如 筯頭者恐 未有花也 集解 别録曰欵冬生常山山谷及上黨水旁十一月 採花隂乾宏景曰第一出河北其形如宿蓴未 舒者佳其腹裏有絲次出髙麗百濟其花乃似大菊 花次亦出蜀北部宕昌而並不如其冬月在氷下生 十二月正月旦取之恭曰今出雍州南山溪水及華 州山谷澗間葉似葵而大叢生花出根下頌曰今闗 中亦有之根紫色其葉似萆薢十二月開花黄青紫 蕚去土一二寸初出如菊花蕚通直而肥實無子則 陶氏所謂出髙麗百濟者近此類也又有紅花者葉 如荷而斗直大者容一升小者容數合俗呼為蜂斗 葉又名水斗葉則蘇氏所謂大如葵而叢生者是也 傅咸欵冬賦序云予曽逐禽登於北山于時仲冬之 月氷凌盈谷積雪被厓顧見 欵冬煒然始敷華艶是也 脩治 斆曰凡採得須去向裏褁花蘂殻并向裏實如 栗零殻者并校葉以甘草水浸一宿却取款冬 葉相拌裛一夜 曬乾去葉用 氣味辛温無毒 别録曰甘好古曰純陽入手太隂經 之才曰杏仁為之使得紫菀良惡皂 莢消石元参畏貝母辛夷 麻黄黄茋黄芩連翹青葙 主治欬逆上氣善喘喉痺 諸驚癎寒熱邪氣 本 經 消渇喘息呼吸 别 録 療肺氣心促 急熱勞欬連連不絶涕唾稠粘肺痿肺癰吐膿血 甄 權 潤心肺益五臟除煩消痰洗肝明目及中風等疾 大 明 發明 頌曰本經主欬逆古方用為温肺治欬之最崔 知悌療乆欬熏法毎旦取款冬花如雞子許少 蜜拌花使潤納一升鐵鐺中又用一瓦盌鑚一孔孔 内安一小筆管以麫泥縫勿令漏氣鐺下著炭火少 時烟從筒出以口含吸嚥之如胷中少悶須舉頭即 將指頭按住筒口勿使漏至煙盡乃止如是五日一 為之待至六日飽食羊内餺飥一頓永瘧宗奭曰有 人病嗽多日或教然款冬花三兩於無風處以筆管 吸其烟滿口則 嚥之數日果效 附方 新 二 痰嗽帶血 款冬花百合蒸焙等分為末蜜丸 龍眼大毎臥時嚼一丸薑湯下 濟生 方 口中疳瘡 款冬花黄連等分為細末用唾津調 成餅子先以蛇狀子煎湯漱口乃以 餅子傅之少頃痛住其瘡 立消也 楊誠經騐方 鼠麴草 校正 併入有名未用鼠耳及 束垣藥類法象佛耳草 釋名米麴 綱 目 鼠耳 别 録 佛耳草 法 象 無心草 别 録 香茅 拾 遺 黄 蒿 㑹 編 茸母 時珍曰麴言其花黄如麴色又可和米粉 食也鼠耳言其葉形如鼠耳又有白毛蒙 茸似之故北人呼為茸母佛耳則鼠耳之訛也今淮 人呼為毛耳朶則香茅之茅似當作毛按段成式雜 俎云蚍蜉酒草鼠耳也一名無 心草豈蚍蜉食此故有是名耶 集解 别録曰鼠耳一名無心生田中下地厚葉肥莖 藏器曰鼠麴草生平崗熟地高尺餘葉有白毛 黄花荆楚嵗時記云三月三日取鼠麴汁蜜和為丸 謂之龍舌䉽以壓時氣䉽音板米餅也山南人呼為 香茅取花雜櫸皮染褐至破猶鮮江西人呼為鼠耳 草也汪機曰佛耳草徽人謂之黄蒿二三月苗長尺 許葉似馬齒莧而細有微白毛花黄土人採莖葉和 米粉搗作粑果食時珍曰日華本草鼠麴即别録鼠 耳也唐宋諸家不知乃退鼠耳入有名未用中李杲 藥類法象用佛耳草亦不知其即鼠耳也原野間甚 多二月生苗莖葉柔軟葉長寸許白茸如鼠耳之毛 開小黄花成穂結細子楚人呼為米麴北人呼為茸 母故邵桂子甕天語云北方寒食采茸母草 和粉食宋徽宗詩茸母初生認禁煙者是也 氣味甘平無毒 别録曰鼠耳酸無毒杲曰佛耳草酸 性熱款冬花為之使宜少食之過則 損 目 主治鼠耳主痺寒寒熱止欬 别 録 鼠麴調中益氣止 洩除痰壓時氣去熱嗽雜米粉作糗食甜美 日 華 佛耳 治寒嗽及痰除肺中寒大升肺氣 李 杲 發明 震亨曰治寒痰𠻳宜用佛耳草熱痰嗽宜用燈 籠草時珍曰别録云治寒熱止欬東垣云治寒 嗽言其標也日華云治熱嗽言其本也大抵寒嗽多 是火鬱於内而寒覆於外也按陳氏經騐方云三竒 散治一切欬嗽不問久近晝夜無時用佛耳草五十 文款冬花二百文熟地黄二兩焙硏末毎用二錢於 爐中燒之以筒吸烟嚥下有涎吐去予家一獲久病 此醫治不效偶在沅州得一婢用此法兩服而愈也 决明 本經 上品 釋名 時珍曰此馬蹄决明也以明目之功而名又有 草决明石决明皆同功者草决明即青葙子陶 氏所謂萋 蒿是也 集解 别録曰决明子生龍門川澤十月十日採隂乾 百日宏景曰龍門在長安北今處處有之葉如 茳芒子形似馬蹄呼為馬蹄决明用之當搗碎又别 有草决明是萋蒿草在下品中頌曰今處處人家園 圃所蒔夏初生苗髙三四尺許根帶紫色葉似苜蓿 而大七月開黄花結角其子如青緑豆而銳十月採 之按爾雅薢茩决光郭璞釋云藥草决明也葉黄銳 赤華實如山茱萸或曰䔖也闗西謂之薢茩音皆茍 其說與此種頗不類又有一種馬蹄决明葉如江豆 子形似馬蹄宗奭曰决明苗髙四五尺春亦為蔬秋 深結角其子生角中如羊腎今湖南北人家所種甚 多或在村野成段蜀本圖經言葉似苜蓿而濶大者 甚為允當時珍曰决明有二種一種馬蹄决明莖髙 三四尺葉大於苜蓿而本小末奓晝開夜合兩兩相 帖秋開淡黄花五出結角如初生細豇豆長五六寸 角中子數十粒参差相連狀如馬蹄青緑色入眼目 藥最良一種茳芒决明救荒本草所謂山扁豆是也 苗莖似馬蹄决明但葉之本小末尖正似槐葉夜亦 不合秋開深黄花五出結角大如小指長二寸許角 中子成數列狀如黄葵子而扁其色褐味甘滑二種 苗葉皆可作酒麴俗呼為獨占釭但茳芒嫰苗及花 與角子皆可㵸茹及㸃茶食而馬蹄决明苗角皆靱 苦不可食也蘇頌言薢茩即 决明殊不類恐别一物也 子氣味鹹平無毒 别録曰苦甘微寒之才 蓍實為之使惡大麻子 曰主治青 盲目淫膚赤白膜眼赤淚出久服益精光輕身 本 經 療 脣口青 别 録 助肝氣益精以水調末塗腫毒熁太陽穴 治頭痛又貼胷心止鼻洪作枕治頭風明目甚於黒 豆 日 華 治肝熱風眼赤淚毎旦取一匙挼凈空心吞之 百日後夜見物光 甄 權 益腎解蛇毒 震 亨 葉作菜食利 五臟明目甚良 甄 權 發明 時珍曰相感志言圃中種决明蛇不敢入丹溪 朱氏言决明解蛇毒本於此也王旻山居録言 春月種决明葉生採食其花隂乾亦可食切忌泡茶 多食無不患風按馬蹄决明苗角皆靱而苦不宜於 食縱食之有利五臟明目之功何遂至于患風耶又 鎦䥊霏雪録言人家不可種决明生子多跛此迂儒 誤聴之說 也不可信 附方 舊一 新七 積年失明 决明子二升為末每食後粥 飲服方寸匕 外臺秘要 青 盲雀目 决明一升地膚子五兩為末米飲丸 梧子大毎米飲下二三十丸普濟方 補肝明 目 决明子一升蔓菁子二升以酒五升煮暴乾 為末每飲服二錢温水下日二服 聖恵方 目赤 腫痛 决明子炒研茶調傅兩太陽穴乾 則易之一夜即愈 醫方摘𤣥 頭風熱痛 方 同 上 鼻衂不止 方見 主治 癬瘡延蔓 决明子一兩為末入水 銀輕粉少許研不見星 擦破上藥立瘥此東坡 家藏方也 竒效良方 發背初起 草决明生用一升 搗生甘草一兩水 三升煮一升分二服大抵血滯則生瘡肝主藏 血决明和肝氣不損元氣也 許學士本事方 附録茳芒 拾遺藏器曰陶云决明葉如茳芒按茳芒 生道旁葉小于决明性平無毒火灸作飲 極香除痰止渇令人不睡調中隋稠禪師採作五色 飲以進煬帝者是也又有茳芏字従土音吐一名江 蘺子乃草似莞生海邊可為席者與决明葉不相類 時珍曰茳芒亦决明之一種故俗猶稱獨占缸說見 前集 解下 合明草 拾遺藏器曰味甘寒無毒主暴熱淋小 便赤濇小兒瘈病明目下水止血痢搗 絞汁服生下濕地葉如 四出花向夜葉即合 地膚 本經 上品 釋名地葵 本 經 地麥 别 録 落帚 日 華 獨帚 圖 經 王篲 爾 雅 王帚 郭 璞 掃帚 𢎞 景 益明 藥 性 涎衣草 唐 本 白地草 綱 目 鴨舌草 圖 經 千心 妓女 土宿本草時珍曰地膚地麥因其子形似也地 葵因其苗味似也鴨舌因其形似也妓女因其 枝繁而頭多也益明因其子功能明目 也子落則老莖可為帚故有帚篲諸名 集解 别録曰地膚子生荆州平澤及田野八月十月 採實隂乾宏景曰今田野間亦多皆取莖苗為 掃帚其子微細入補藥丸散用仙經不甚用恭曰田 野人名為地麥草北人名涎衣草葉細莖赤出熟田 中苗極弱不能勝舉今云堪為掃帚恐未之識也大 明曰地膚即落帚子也子色青似一眠起蠶沙之狀 頌曰今蜀川闗中近地皆有之初生薄地五六寸根 形如蒿莖赤葉青大似荆芥三月開黄白花結子青 白色八月九月採實神仙七精散云地膚子星之精 也或曰其苗即獨帚也一名鴨舌草陶宏景所謂莖 苗可為掃帚者蘇恭言其苗弱不勝舉二說不同而 今醫家皆以為獨帚宻州圖上者云根作叢生毎窠 有二三十莖莖有赤有黄七月開黄花其實地膚也 至八月而䕸幹成可採此正與獨帚相合恐西北出 者短弱故蘇說云耳時珍曰地膚嫰苗可作蔬茹一 科數十枝攅簇團團直上性最柔弱故將老時可為 帚耐用蘇恭云不可帚止言其嫰苗而已其子最繁 爾雅云葥王篲郭璞注云王帚也似藜可以為掃帚 江東呼為落 帚此說得之 子氣味苦寒無毒 時珍曰 甘寒 主治膀胱熱利小便補中 益精氣久服耳目聰明輕身耐老 本 經 去皮膚中熱氣 使人潤澤散惡瘡疝瘕强隂 别 録 治隂卵 疾去熱風 可作湯沐浴與陽起石同服主丈夫隂痿不起補氣 益力 甄 權 治客熱丹腫 日 華 發明 藏器曰衆病皆起于虚虚 而多熱者加地膚子甘草 附方 舊三 新七 風熱赤目 地膚子焙一升生地黄半斤取 汁和作餅曬乾硏末毎服三錢 空心酒服 聖恵方 目痛眯目 凡目痛及眯目中傷有熱瞑者 取地膚子白汁頻注目中 王 燾外臺 秘要 雷頭風腫 不省人事落帚子同生薑硏爛 熱冲酒服取汁即愈聖濟總録 脅 下疼痛 地膚子為末酒服方 寸匕 夀域神方 疝氣危急 地膚子即落 帚子炒香硏 末每服一錢酒 下 簡便方 狐疝隂 超越舉重卒得隂 及小 兒狐疝傷損生 並用地 膚子五錢白术二錢半桂心五分為末 飲或酒服三錢忌生葱桃李 必效方 久疹腰痛 積 年 有時發動六月七月取地膚子乾 末酒服方寸匕日五六服 肘後 血痢不止 地膚子 五兩地 榆黄芩各一兩為末毎服方 寸匕温水調下 聖恵方 妊娠患淋 熱痛酸楚手 足煩疼地膚 子十二兩水四升煎二 升半分服 子母秘録 肢體疣目 地膚子白礬等分 煎湯頻洗 夀域 神 方 苗葉氣味苦寒無毒 時珍曰甘苦燒灰煎霜制砒 石粉霜水銀硫黄雄黄硇砂 主治搗汁服主赤白痢燒灰亦善煎水洗目去熱暗 雀盲濇痛 别 録 主大腸泄瀉和氣濇腸胃解惡瘡毒 蘇 頌 煎水日服治手足煩疼利小便諸淋 時 珍 發明 時珍曰按虞摶醫學正傳云摶凡年七十秋間 患淋二十餘日百方不效後得一方取地膚草 搗自然汁服之遂通至賤之物有回生之功如此時 珍按聖恵方治小便不通用地麥草一大把水煎服 古方亦常用之此物能益隂氣通小腸無隂則陽無 以化亦東垣治小便不通用黄蘗知母滋腎之意 附方 新 一 物傷睛陷 弩肉突出地膚洗去土二兩搗絞 汁毎㸃少許冬月以乾者煮膿汁 聖恵 方 瞿麥 瞿音劬品 本經中 釋名蘧麥 爾 雅 巨句麥 本 經 大菊 爾 雅 大蘭 别 録 石竹 日 華 南天 竺草 綱目宏景曰子頗似麥故名瞿麥時珍曰按陸 佃解韓詩外傳云生于兩旁謂之瞿此麥之穂 旁生故也爾雅作蘧有渠衢二音日華本草云一名 燕麥一名杜姥草者誤矣燕麥即雀麥雀瞿二字相 近傳寫 之訛耳 集解 别録曰瞿麥生太山山谷立秋採隂乾宏景曰 今出近道一莖生細葉花紅紫赤色可愛合子 葉刈取之子頗似麥子有兩種一種微大花邊有乂 椏未知何者是也今市人皆用小者復一種葉莖相 似而有毛花晚而甚赤按經云採實其中子細燥熱 便脫盡矣頌曰今處處有之苗高一尺以來葉尖小 青色根紫黒色形如細蔓菁花紅紫赤色亦以映山 紅二月至五月開七月結實作穂子頗似麥河陽河 中府出者苗可用淮甸出者根細村民取作刷帚爾 雅謂之天菊廣雅謂之茈萎是也時珍曰石竹葉似 地膚葉而尖小又似初生小竹葉而細窄其莖纎細 有節高尺餘稍間開花田野生者花大如錢紅紫色 人家栽者花稍小而嫵媚有細白粉紅紫赤斑爛數 色俗呼洛陽花結實如燕麥内有小黒子其嫰苗煠 熟水淘 過可食 穂修治 斆曰凡使只用蕋殻不用莖葉若一時同使 即空心令人氣噎小便不禁也用時以蓳竹 瀝浸一伏 時漉曬 氣味苦寒無毒 别録曰苦權曰甘之才曰蓑草 牡丹為之使惡螵蛸伏丹砂 主治闗格諸癃結小便不通出刺决癰腫明目去翳 破胎墮子下閉血 本 經 養腎氣逐膀胱邪逆止霍亂長 毛髮 别 録 主五淋月經不通破血塊排膿 大 明 葉主治痔瘻并瀉血作湯粥食又治小兒蛔蟲及丹 石藥發并眼目腫痛及腫毒搗傅治浸淫瘡并婦人 隂瘡 大 明 發明 杲曰瞿麥利小便為君主之用頌曰古今方通 心經利小腸為最要宗奭曰八正散用瞿麥今 人為至要藥若心經雖有熱而小腸虚者服之則心 熱未退而小腸别作病矣蓋小腸與心為傳送故用 此入小腸本草並不治心熱若心無大熱止治其心 或制之不盡當求其屬以衰之可也時珍曰近古方 家治産難有石竹花湯治九孔出血 有南天竺飲皆取其破血利竅也 附方 舊六 新五 小便石淋 宜破血瞿麥子搗為末酒服方 寸匕日三服三日當下石 外 臺秘 要 小便不利 有水氣栝樓瞿麥丸主之瞿麥二錢 半栝樓根二兩大雞子一箇茯苓山 芋各三兩為末蜜和丸梧子大一服三丸日三未效 益至七八丸以小便利腹中温為止也 張仲景金 匱 方 下焦結熱 小便淋閟或有血出或大小便出血瞿 麥穂一兩甘草灸七錢五分山巵子仁 炒半兩為末毎服七錢連鬚葱頭七箇燈心五十莖 生薑五片水二盌煎至七分時時温服名立效散 千金 方 子死腹中 或産經數日不下以瞿麥 煮濃汁服之 千金方 九竅出血 服藥不止者南天竺草即瞿麥拇指大一把山巵子 仁三十箇生薑一塊甘草灸半兩燈草一小把大棗 五枚水煎服 聖濟總録 目赤腫痛 浸淫等瘡瞿麥炒黄為末以 鵞涎調塗眥頭即開或搗汁 塗之方 普濟 眯目生翳 其物不出者生膚翳者瞿麥乾薑 炮為末井華水調服二錢日二服 恵聖 方 魚臍疔瘡 瞿麥燒灰和油傅 之甚佳 崔氏方 咽喉骨哽 瞿麥為 末水服 一寸七日二 外臺秘要 竹木入肉 瞿麥為末水服方寸匕或 煮汁日飲三次 梅師方 箭 刀在肉 及咽喉胸膈諸隠處不出酒服瞿 麥末方寸匕日三服 千金方 王不留行 别録 上品 釋名禁宮花 日 華 剪金花 日 華 金盞銀臺 時珍曰此物性 走而不住雖有 王命不能留其行故名呉普 本草作一名不流行蓋誤也 集解 别録曰王不留行生太山山谷二月八月採宏 景曰今處處有之葉似酸漿子似菘子人言是 蓼子不爾多入癰瘻方用保昇曰所在有之葉似菘 藍其花紅白色子殻似酸漿其中實圓黒似菘子大 如黍粟三月收苗五月收子根苗花子並通用頌曰 今江浙及並河近處皆有之苗莖俱青髙七八寸已 來根黄色如薺根葉尖如小匙頭亦有似槐葉者四 月開花黄紫葉隨莖而生如菘子狀又似猪藍花五 月採苗莖曬乾用俗謂之剪金草河北生者葉圓花 紅與此小别時珍曰多生麥地中苗髙者一二尺三 四月開小花如鐸鈴狀紅白色結實如燈籠草子殻 有五稜殻内包一實大如豆實内細子大如菘子生 白熟黒正圓如細珠可愛陶氏言葉似酸漿蘇氏言 花如菘子狀者皆欠詳審以子為花葉狀也燈籠草 即酸漿也苗 子皆入藥 苗子脩治 斆曰凡採得拌渾濕蒸之從已 至未以漿水浸一宿焙乾用 氣味苦平無毒 普曰神農苦平岐伯雷公甘 元素曰甘苦平陽中之隂 主治金 瘡止血逐痛出刺除風痺内塞止心煩鼻衂癰疽惡 瘡瘻乳婦人難産久服輕身耐老増夀 别 録 治風毒通 血脈 甄 權 遊風風疹婦人血經不勻發背 日 華 下乳汁 元 素 利小便出竹木刺 時 珍 發明 元素曰王不留行下乳引導用之取其利血脈 也時珍曰王不留行能走血分乃陽明衝任之 藥俗有穿山甲王不留婦人服了乳長流之語可見 其性行而不住也按王執中資生經云一婦人患淋 臥久諸藥不效其夫夜告予予按既效方治諸淋用 剪金花十餘葉煎湯遂令服之明早來云病减八分 矣再服而愈剪金花一名禁宫花一名金盞銀臺一 名王不留行是也頌曰張仲景治金瘡有王不留行 散貞元廣利方治諸風痙 有王不留行湯皆最效 附方 舊一 新八 鼻衂不止 剪金花連莖葉隂乾濃煎 汁温服立效 指南方 糞後 下血 王不留行末水服 一錢 聖濟總録 金瘡亡血 王不留行散治身 被刀斧傷亡血用 王不留行十分八月八日採之蒴藋細葉十分七月 七日採之桑東南根白皮十分八月三日採之川椒 三分甘草十分黄芩乾薑芍藥厚朴各二分以前三 味燒存性後六味為散合之毎大瘡飲服方寸匕小 瘡但粉之産後亦可服 張仲景金匱要畧 婦人乳少 因氣鬱者涌泉散 王不留行穿山甲 炮龍骨瞿麥穂麥門冬等分為末毎服一錢熱酒調 下後食猪蹄羮仍以木梳梳乳一日三次 衛生寳 鑑 方 頭風白屑 王不留行香白芷等分為末 乾糝一夜篦去 聖恵方 癰疽諸瘡 王不留行湯治癰疽姤乳月蝕白秃及面上久瘡去 蟲止痛用王不留行東南桃枝東引茱萸根皮各五 兩蛇牀子牡荆子苦竹葉蒺藜子各三升大麻子 一升以水二斗半煮取一斗頻頻洗之 千金方 誤 吞鐵石 骨刺不下危急者王不留行黄蘖等分為末 湯浸蒸餠丸弹子大青黛為衣線穿掛風處 用一丸冷水化灌 之 百二選方 竹木鍼刺 在肉中不出疼痛以王 不留行為末熟水方寸 匕兼以根傅即 出 梅師方 疔腫初起 王不留行子為末蟾酥丸 黍米大毎服一丸酒下汗 出即愈 集簡方 剪春羅 綱 目 釋名剪紅羅 集解 時珍曰剪春羅二月生苗髙尺餘柔莖緑葉葉 對生抱莖入夏開花深紅色花大如錢凡六出 周迴如剪成可愛結實大如豆内有細子人家多種 之為玩又有剪紅紗花莖髙三尺葉旋覆夏秋開花 狀如石竹花而稍大四圍如剪鮮紅可愛結穂亦如 石竹穂中有細子方書不見用者計其功亦應利小 便主癰 腫也 氣味甘寒無毒主治火帶瘡遶腰生者採花或葉搗 爛蜜調塗之為末亦可 時珍出證 治要訣 金盞草 救荒 校正 倂入宋圖 經杏葉草 釋名杏葉草 圖 經 長春花 時珍曰金盞其花形 也長春言耐久也 集解 頌曰杏葉草一名金盞草生常州蔓延籬下葉 葉相對秋後有子如雞頭實其中變生一小蟲 脫而能行中夏採花周憲王曰金盞兒花苗髙四五 寸葉似初生萵苣葉厚而狭抱莖而生莖柔脆莖頭 開花大如指頭金黄色狀如盞子四時不絶其葉味 酸煠熟水浸過油鹽拌食時珍曰夏月結實在蕚内 宛如尺蠖蟲數枚蟠屈之狀 故蘇氏言其化蟲實非蟲也 氣味酸寒無毒主治腸痔下血久不止 蘇 頌 葶藶 本經 下品 釋名丁厯 别 録 蕇蒿 蕇音 典 大室 本 經 大適 本 經 狗薺 别録時 珍曰名 義不可 强解 集解 别録曰葶藶生藁城平澤及田野立夏後採實 隂乾宏景曰出彭城者最勝今近道亦有母即 公薺也子細黄至苦用之當熬頌曰今汴東陕西河 北州郡皆有之曹州者尤佳初春生苗葉髙六七寸 似薺根白色枝莖俱青三月開花微黄結角子扁小 如黍粒微長黄色月令孟夏之月靡草死許慎鄭𤣥 註皆云靡草葶藶之屬是也一說葶藶單莖向上葉 端出角粗且短又有一種狗芥草葉近根下作竒生 角細長取時必須分别此二種也斆曰凡使勿用赤 鬚子真相似只是味㣲甘苦耳葶藶子之苦入頂也 時珍曰按爾雅云蕇葶藶也郭璞注云實葉皆似芥 一名狗薺然則狗芥即是葶藶矣蓋葶藶有甜苦二 種狗芥味微甘即甜葶藶也或云甜 葶藶是菥蓂子攷其功用亦似不然 子脩治 斆曰凢使葶藶以糯米相合置 扵灶上㣲焙待米熟去米搗用 氣味辛寒無毒 别録曰苦大寒得酒良權曰酸有小 毒入藥炒用杲曰沈也隂中陽也張 仲景曰葶藶傅頭瘡藥氣入腦殺人之才曰榆皮 為之使得酒良惡白殭蠶石龍芮時珍曰宜大棗 主 治癥瘕積聚結氣飲食寒熱破堅逐邪通利水道 本 經 下膀胱水伏留熱氣皮間邪水上出面目浮腫身暴 中風熱疿癢利小腹久服令人虚 别 録 療肺壅上氣欬 嗽止喘促除胸中痰飲 甄 權 通月經 時 珍 發明 杲曰葶藶大降氣與辛酸同用以導腫氣本草 十劑云洩可去閉葶藶大黄之屬此二味皆大 苦寒一洩血閉一洩氣閉蓋葶藶之苦寒氣味俱厚 不减大黄又性過於諸藥以洩陽分肺中之閉亦能 洩大便為體輕象陽故也宗奭曰葶藶有甜苦二種 其形則一也經既言味辛苦即甜者不復更入藥也 大㮣治體皆以行水走泄為用故曰久服令人虚蓋 取苦泄之義藥性論不當言味酸震亨曰葶藶屬火 性急善逐水病人稍渉虚者宜逺之且殺人甚健何 必久服而後虚也好古曰苦甜二味主治不同仲景 㵼肺湯用苦餘方或有用甜者或有不言甜苦者大 扺苦則下泄甜則少緩量病人虚實用之不可不審 本草雖云治同而甜苦之味安得不異時珍曰甘苦 二種正如牽牛黒白二色急緩不同又如葫蘆甘苦 二味良毒亦異大抵甜者下泄之性緩雖泄肺而不 傷胃苦者下泄之性急既泄肺而易傷胃故以大棗 輔之然肺中水氣膹滿急者非此不能除但水去則 止不可過劑爾既不久服何至殺人淮南子云大㦸 去水葶藶愈脹用之不節 乃反成病亦在用之有節 附方 舊十四 新六 陽水暴腫 面赤煩渇喘急小便澀其效 如神甜葶藶一兩半炒硏末 漢防己末二兩以緑頭鴨血及頭合搗萬杵丸梧子 大甚者空腹白湯下十丸輕者五丸日三四服五日 止小便利為騐一加猪 苓末二兩 外臺秘要 通身腫滿 苦葶藶炒四兩為 末棗肉和丸梧子 大毎服十五丸桑白皮湯下日 三服此方人不甚信試之自騐 水腫尿澀 梅師方用 甜葶藶二 兩炒為末以大棗二十枚水一大升煎一升去棗入 葶藶末煎至可丸如梧子大每飲服六十丸漸加以 微利為度子崔氏方用葶藶三兩絹 飯上蒸熟搗 萬杵丸梧 大不須蜜和每服五丸漸加至七丸以 微利為佳不可多服令人不堪若氣發服之得利氣 下即止水氣無比蕭駙馬水腫服此得瘥 外科精 義治男婦大小頭面手足腫用苦葶藶炒硏棗肉和 丸小豆大毎服十丸煎麻子湯下日三服五七日小 便多則消腫也 忌鹽酸生冷 大腹水腫 肘後方用苦葶藶二升炒 為末割鵾雄雞血及頭合 搗丸梧子大毎小豆湯下十丸日三服當又方葶藶 二升春酒五升漬一夜稍服一合小便 利 又方 葶藶一兩杏仁二十枚並熬 黄色搗分十服小便去當瘥 腹脹積聚 葶藶子一升 熬以酒五升 浸七日日服三 合 千金方 肺濕痰喘 甜葶藶炒為末棗 肉丸服 摘元方 痰飲欬 嗽 含竒丸用曹州葶藶子一兩紙襯炒令黒知母一 兩貝母一兩為末棗肉半兩砂糖一兩半和丸弹 丸大每以新綿褁一丸含之嚥 津甚者不過三丸 箧中方 欬嗽上氣 不得臥或 遍體氣腫 或單面腫鼓足腫並主之葶藶子三升微火熬硏以 絹袋盛浸清酒五升中冬七日夏三日初服如桃許 大日三夜一冬月日二夜二量其氣力取微利下為 度如患急者不待日滿亦可絞服也 崔知悌方 肺壅喘急 不得臥葶藶大棗瀉肺湯主之葶藶炒黄 搗末蜜丸弹丸大毎用大棗二十枚水三 升煎取二升乃入葶藶一丸更煎取一升頓 服亦主攴飲不得息 仲景金匱玉函方 月水不 通 葶藶一升為末蜜丸弹子大綿褁納隂 中二寸一宿易之有汗出止 千金方 卒發顛狂 葶藶一升搗三千杵取白犬血和丸 麻子大酒服一丸三服取瘥 肘後 頭風疼痛 葶藶 子為 末以湯淋汁沭頭三 四度即愈 肘後方 疳蟲蝕齒 葶藶雄黄等分為末 臘月猪脂和成以綿 褁桃枝蘸㸃 金匱要畧 白秃頭瘡 葶藶末塗之 聖恵方 瘰癧已潰 葶藶 二合 豉一升搗作餠子如錢大厚二分安瘡孔上艾作炷 灸之令温熱不可破肉數易之而灸但不可灸初起 之瘡恐葶藶氣入腦 傷人也 永類方 馬汗毒氣 入腹葶藶子一兩炒 研水一升浸湯服取 下惡血方 續十全 車前 本經 上品 釋名當道 本 經 芣苡 音浮 以 馬舄 音 昔 牛遺 並别 録 牛舌 詩 疏 車 輪菜 救 荒 地衣 綱 目 蟇衣 别録時珍曰按爾雅云芣苡 馬舄牛遺車前陸機詩疏云 此草好生道邊及牛馬跡中故有車前當道馬舄牛 遺之名舄足履也幽州人謂之牛舌蝦蟇喜藏伏于 下故江東稱為 蟇衣又韓詩外傳言直曰車 前瞿曰芣苡恐亦强說也瞿乃生于兩旁者 集解 别録曰車前生真定平澤邱陵阪道中五月五 日採隂乾宏景曰人家及路邊甚多韓詩言芣 苡是木似李食其實宜子孫者謬矣恭曰今出開州 者勝頌曰今江湖淮甸近汴北地處處有之春初生 苗葉布地如匙面累年者長及尺餘中抽數莖作長 穂如鼠尾花甚細蜜青色微赤結實如葶藶赤黒色 今人五月採苗七月八月採實人家園圃或種之蜀 中尤尚北人取根日乾作紫花賣之甚誤所用陸機 言嫰苗作茹大滑今人不復噉之時珍曰王旻山居 録有種車前剪苗食法則昔人常以為疏矣今野人 猶採 食之 子脩治 時珍曰凡用須以水淘洗去泥沙曬乾入湯 液炒過用入丸散則以酒浸一夜蒸熟硏爛 作餠曬 乾焙硏 氣味甘寒無毒 别録曰鹹權曰甘平 大明曰常山為之使 主治氣癃止痛 利水道小便除濕痺久服輕身耐老 本 經 男子傷中女 子淋瀝不欲食養肺强隂益精令人有子明目療赤 痛 别 録 去風毒肝中風熱毒風衝眼赤痛障翳腦痛淚 出壓丹石毒去心胸煩熱 甄 權 養肝 蕭 炳 治婦人難産 陸 機 導小腸熱止暑濕瀉痢 時 珍 發明 宏景曰車前子性冷利仙經亦服餌之云令人 身輕能跳越岸谷不老長生也頌曰車前子入 藥最多駐景丸用車前兔絲二物蜜丸食下服古今 以為竒方也好古曰車前子能利小便而不走氣與 茯苓同功時珍曰按神仙服食經云車前一名地衣 雷之精也服之形化八月採之今車前五月子巳老 而云七八月者地氣有不同爾唐張籍詩云開州午 月車前子作藥人皆道有神慚愧文君憐病眼三千 里外寄閑人觀此亦以五月採開州者為良又可見 其治目之功大抵入服食須佐他藥如六味地黄丸 之用澤瀉可也若單用則泄太過恐非乆服之物歐 陽公常得暴下病國醫不能治夫人買市人藥一帖 進之而愈力叩其方則車前子一味為末米飲服二 錢匕云此藥利水道而不動氣水道利則清濁分而 穀藏自 止矣 附方 舊七 新五 小便血淋 作痛車前子曬乾為末每服二 錢車前葉煎湯下 普濟方 石淋作痛 車前子二升以絹袋盛水八升煮 取三升服之須臾石下 肘後方 老人淋 病 身體熱甚車前子五合綿褁煮汁入青粱 米四合煮粥食常服明目 燾親養老書 孕婦熱 淋 車前子五兩葵根切一升以水五升煎 取一升半分三服以利為度 梅師方 滑胎易産 車前子為末酒服方寸匕不飲酒者水調服詩云采 采芣苡能令婦人樂有子也陸機注云治婦人産難 故也方婦 人良 横産不出 車前子末酒服二 錢 子母秘録 隂冷悶疼 漸 入 囊内腫滿殺人車前子末飲 服方寸匕日二服 千金方 癮疹入腹 體腫舌强車 前子末粉之 良方千 金 隂下痒痛 車前子煮汁頻 洗 外臺秘要 久患内障 車前子 乾地黄 麥門冬等分為末蜜丸如梧子 大服之累試有效 聖恵方 補虚明目 駐景丸治 肝腎俱虚 眼昬黒花或生障翳迎風有淚久服補肝腎増目力 車前子熟地黄酒蒸焙三兩兔絲子酒浸五兩為末 煉蜜丸梧子大毎温酒下三 十丸日二服 和劑局方 風熱目暗 濇痛車前子 宣州黄連各 一兩為末食後温酒服 一錢日二服 聖恵方 草及根脩治 斆曰凡使須一窠有九葉内有蕊莖可 長一尺二寸者和蕊葉根去上子稱一 鎰者力全使葉勿使蕊莖 剉細於新瓦上攤乾用 氣味甘寒無毒 土宿真君曰可伏硫黄 結草砂伏五 粉霜 主治金瘡止 血衂鼻瘀血血瘕下血小便赤止煩下氣除小蟲 别 録 主隂㿉 之 才 葉主泄精病治尿血能補五臟明目利小 便通五淋 甄 權 發明 宏景曰其葉搗汁服療泄精甚騐宗奭曰陶說 大誤矣此藥甘滑利小便泄精氣有人作菜頻 食小便不禁 幾為所誤也 附方 舊四 新七 小便不通 車前草一斤水三升煎取一升 半分三服一方入冬𤓰汁一方 入桑葉汁 百一方 初生尿澀 不通車前搗汁入蜜少 許灌之 全幼心鑑 小便尿 血 車前搗汁五合空 心服 外臺秘要 鼻衂不止 生車前葉搗汁飲 之甚善圖經本草 金 瘡血出 車前葉搗傅 之 千金方 熱痢不止 車前葉搗汁入蜜一 合煎温服 聖恵方 産後血滲 入大小腸車前草汁一升入蜜一 合和煎一沸分二服 崔氏方 濕氣腰 痛 蟇草連根七科葱白連鬚七科棗七 枚煮酒一瓶常服終身不發 蕳便方 喉痺乳蛾 蟇衣鳳尾草擂爛入霜梅肉煮酒各少許冄研絞 汁以鵝翎刷患處隨手吐痰即消也 趙溍養疴漫 筆 目赤作痛 車前草自然汁調朴硝末臥時塗眼胞 上次早洗去 小兒目痛車前草汁和 竹瀝㸃之 聖濟總録 目中微翳 車前葉枸杞葉等分手中揉汁 出以桑葉兩重褁之懸隂處一 夜破桑葉取㸃不過 三五度 十便良方 狗舌草 唐本 草 集解 恭曰狗舌生渠塹濕地取生葉似車前而無 文理抽莖開花黄白色四月五月採莖暴乾 氣味苦寒有小毒主治蠱疥瘙瘡殺小蟲為末和塗 之即瘥 蘇 恭 馬鞭草 别録 下品 校正 倂入圖經 龍牙草 釋名龍牙草 圖 經 鳳頸草 恭曰穂類鞭鞘故名馬鞭藏 器曰此說未近乃其節生紫 花如馬鞭節耳時珍曰龍牙鳳頸皆因穂取名蘇頌 圖經外類重出龍牙今倂為一又今方士謬立諸草 為各色龍牙之名甚 為淆亂不足憑信 集解 宏景曰村墟陌甚多莖似細辛花紫色微似蓬 蒿也恭曰葉似狼牙及茺蔚抽三四穂紫花似 車前穂類鞭鞘都不似蓬蒿也保昇曰花白色七月 八月採苗葉日乾用頌曰今衡山廬山江淮州郡皆 有之苗類益母而莖圓高二三尺又曰龍牙草生施 州髙二尺以來春夏有苗葉至秋冬而枯採根洗淨 用時珍曰馬鞭下地甚多春月生苗方莖葉似益母 對生夏秋開細紫花作穂如車前穂其子如蓬蒿子 而細根白而小陶言花似蓬蒿 韓言花色白蘇言莖圓皆誤矣 苗葉氣味苦微寒無毒 保昇大明曰辛涼無毒權 曰苦有毒伏丹砂硫黄 主治下部䘌瘡 别 録 癥瘕血瘕久瘧破血殺蟲擣爛煎 取汁熬如飴每空心酒服一匕 藏 器 治婦人血氣肚脹月 候不勻通月經 大 明 治金瘡行血活血 震 亨 擣塗癰腫及蠼 螋尿瘡男子隂腫 時 珍 附方 舊五 新十 瘧痰寒熱 馬鞭草搗汁五合酒二 合分二服 千金方 鼓脹煩渴 身乾黒瘦馬鞭草細剉曝乾勿見火以酒或水同煮至 味出去滓温服以六月中旬雷鳴時採者有效衞生易 簡 方 大腹水腫 馬鞭草鼠尾草各十斤水一石煮取五斗 去滓再煎令稠以粉和丸大豆大每服二 三丸加至四五丸 神效 肘後方 男子隂腫 大如升核痛人所不能治 者馬鞭草搗塗之 集騐 方 婦人疝痛 名小腸氣馬鞭草一兩酒煎滚服 以湯浴身取汗甚妙 纂要竒方 婦人經 閉 結成瘕塊肋脹大欲死者馬鞭草根苗五斤剉細水 五斗煎至一斗去滓熬成膏每服半匙熱酒化下日 二服方 聖恵 酒積下血 馬鞭草灰四錢白芷灰一錢蒸餅丸 梧子大每米飲下五十丸 摘𤣥方 魚肉癥瘕 凡食魚鱠及生肉在胸隔不化成癥瘕 馬鞭草搗汁飲一升即消 千金方 馬喉 痺風 躁腫連頰吐血數者馬鞭草一握勿見 風截去兩頭搗汁飲之良 千金方 乳癰腫痛 馬鞭草一握酒一椀生薑一塊 擂汁服渣傅之 衛生易簡方 白癩風瘡 馬鞭草為末 每服一錢食 前荆芥薄荷湯下日三服 忌鐡器 太平聖恵方 人疥馬疥 馬鞭草不犯鐡器 搗自然汁半盞飲 盡十日内愈神效 董炳集騐方 赤白下痢 龍牙草五錢陳茶一撮 水煎服神效醫方摘要 發 背癰毒 痛不可忍龍牙草搗汁飲 之以滓傅患處 集簡方 楊梅惡瘡 馬鞭草煎 湯洗薫後 洗氣到便爽痛腫隨 減陳嘉謨本草蒙筌 根氣味辛濇温無毒主治赤白下痢初起焙搗羅末 每米飲服一錢匕無所忌 蘇 頌 蛇含 本經 下品 校正 倂入圖經 紫背龍牙 釋名蛇銜 本 經 威蛇 大 明 小龍牙 綱 目 紫背龍牙 恭曰陶氏 本草作蛇 合合乃含字之誤也含衘義同見古本草時珍曰按 劉敬叔異苑云有田父見一蛇被傷一蛇衘一草着 瘡上經日傷蛇乃去田父因取草治蛇瘡皆騐遂名 曰蛇衘草也其葉似龍牙而小背紫色故俗名小龍 牙又名紫背龍牙蘇頌圖經 重出紫背龍牙今併為一 集解 别録曰蛇含出益州山谷八月採隂乾宏景曰 蛇衘處處有之有兩種並生石上亦生黄土地 當用細葉有黄花者頌曰出興州今近處亦有生土 石上或下濕地蜀中人家亦種之辟蛇一莖五葉或 七葉有兩種八月採根隂乾日華子云莖葉俱用五 月採之又曰紫背龍牙生蜀中春夏生葉採無時時 珍曰此二種細葉者名蛇含大葉者名龍衘龍衘亦 入瘡膏用斆曰蛇衘只用葉曬乾勿犯火根莖不用 勿誤用有蘖尖葉者號竟命草其味酸 澀誤服令人吐血不止速服知時子解 氣味苦微寒無毒 權曰有毒頌曰紫 背龍牙辛寒無毒 主治驚癎寒熱 邪氣除熱金瘡疽痔鼠瘻瘡頭瘍 本 經 療心腹邪氣腹 痛濕痺養胎利小兒 别 録 治小兒寒熱丹疹 甄 權 止血協 風毒癰腫赤眼汁傅蛇虺蜂毒 大 明 紫背龍牙解一切 蛇毒治咽喉中痛含嚥之便效 蘇 頌 發明 藏器曰蛇含治蛇咬今以草納蛇口中縱傷人 亦不能有毒也種之亦令無蛇頌曰古今治丹 毒瘡腫方通用之古今録騐治赤疹用蛇衘草搗極 爛傅之即瘥赤疹由冷濕搏於肌中甚即為熱乃成 赤疹天熱則劇冷則减是也時珍曰按葛洪抱朴子 云蛇衘膏連已斷之指今攷葛洪肘後方載蛇衘膏 云治癰腫瘀血産後積血耳目諸病牛領馬鞍瘡用 蛇衘大黄附子芍藥大㦸細辛獨活黄芩當歸莽草 蜀椒各一兩薤白十四枚右為末以苦酒淹一宿以 猪膏二斤七星火上煎沸成膏收之每温酒服一彈 丸日再服病在外摩之傅之在耳綿褁塞之在目㸃 之若入龍衘藤一兩則名龍衘膏也所謂連㫁指者 不知即 此膏否 附方 舊二 新一 産後瀉痢 小龍牙根一握濃煎服之甚 效即蛇含是也 斗門方 金 瘡出血 蛇含草搗傅 之 肘後方 身面惡癬 紫背草入生礬硏傅 二三次斷根 直指 方 蜈蚣蠍傷 蛇衘挼傅之 古今録騐 女青 本經 下品 釋名雀瓢 本 經 集解 别録曰女青蛇衘根也生朱崖八月採隂乾𢎞 景曰若是蛇衘根不應獨生朱厓俗用者是草 其葉别是一物未詳孰是術云帶此一兩則疫癘不 犯彌宜識真者又云今市人用一種根形狀如續斷 莖葉至苦乃云是女青根出荆州恭曰此草即雀瓢 也生平澤葉似蘿摩兩相對子似瓢形大如棗許故 名雀瓢根似白微莖葉並臭其蛇衘都非其類又别 録云葉嫰時似蘿摩圓端大莖實黒莖葉汁黄白亦 與前說相似若是蛇衘根何得苗生益州根在朱厓 相去萬里餘也蘿摩葉似女青故亦名雀瓢藏器曰 蘿摩是白環藤雀瓢是女青二物相似不能分别終 非一物也璣曰蘿摩以子言女青以根言蛇衘以苗 言三者氣味功用大有不同諸註因其同名雀瓢而 疑為一物又因其各出州郡而復疑為二物本草明 言女青是蛇衘根豈可以根苗異地而致疑如靡蕪 芎藭所産不同亦將分為二物乎如赤箭徐長卿同 名鬼督郵亦將合為一物耶時珍曰女青有二一是 藤生乃蘇恭所說似蘿摩者一種草生則蛇衘根也 蛇衘有大小二種葉細者蛇衘用苗莖葉大者為龍 衘用根故王燾外臺秘要龍衘膏用龍衘根煎膏治 癰腫金瘡者即此女青也陳藏器言女青蘿摩不能 分别張楫廣雅言女青是葛類皆指藤生女青非此 女青也别録明說女青是蛇衘根一言可據諸家止 因其生朱厓致疑非矣方上各有相𫝊不同爾況又 不知有兩女青乎又羅浮山記云山有男 青以女青此則不知是草生藤生者也 根氣味辛平有毒 權曰苦無毒 蛇衘為使 主治蠱毒逐邪惡氣 殺鬼温瘧辟不祥 本 經 附方 舊二 新一 人卒暴死 搗女青屑一錢安咽中以水或 酒送下立活也 南岳魏夫人 内 傳 吐利卒死 及大人小兒卒腹皮青黒赤不能喘息 即急用女青末納口中酒送下 子母 秘 録 辟禳瘟疫 正月上寅日搗女青末三角絳 囊盛繫帳中大吉 肘後方 鼠尾草 别録 下品 釋名葝 音 勍 山陵翹 吳 普 烏草 拾 遺 水青 拾遺時珍曰鼠尾 以穂形命名爾雅 云葝鼠尾也可以染皂故名烏草又曰水青蘇 頌圖經謂鼠尾一名陵時者乃陵翹之誤也 集解 别録曰鼠尾生平澤中四月採葉七月採花隂 乾𢎞景曰田野甚多人採作滋染皂保昇曰所 在下濕地有之惟黔中人採為藥葉如蒿莖端夏生 四五穂穂若車前花有赤白種藏器曰紫花莖葉俱 可染 皂用 花葉氣味苦微寒無毒 藏器 曰平 主治鼠瘻寒熱下痢膿 血不止白花者主白下赤花者主赤下 别 録 主瘧疾水 蠱 時 珍 發明 𢎞景曰古方療痢多用之當濃煑令可丸服之 或煎如飴服今人亦用作飲或末服亦得日三 服 附方 舊一 新三 大腹水蠱 方見馬 鞭草下 久痢休息 時止時作鼠 尾草花搗末 飲服一錢 聖恵方 下血連年 鼠尾草地榆二兩水二升煮一 升頓服二十年者不過再服亦 可為末飲服 之 千金方 畨花惡瘡 内生惡肉如飯粒破之血出 隨生畨出于外鼠尾草根切 同猪脂搗傅 聖濟總録 狼把草 宋開 寳 校正 併入拾遺 郎耶草 釋名郎耶草 時珍曰此即陳藏器本草郎耶草也閩 人呼爺為郎罷則狼把當作郎罷乃通 又方士言此草即鼠尾草 功用亦近之但無的據耳 集解 藏器曰狼把草生山道旁與秋穂子並可染皂 又曰郎耶草生山澤間高三四尺葉作雁齒如 鬼針苗鬼針即鬼釵也其葉有椏如釵脚狀禹錫曰 狼把草出近道古方未見用者惟陳藏器言之而不 詳文宗黄帝御書記其主療血痢甚為 精至謹用書于本草圖經外類篇首 氣味苦平無毒主治黒人髮令人不老又云郎耶草 主赤白久痢小兒大腹痞滿丹毒寒熱取根莖煮汁 服 藏 器 狼把草主丈夫血痢不療婦人根治積年疳痢 取草二斤搗絞取汁一小升納白麫半雞子許和勻 空腹頓服極重者不過三服或收苗隂乾擣末蜜水 半盞服一方寸匕 圖 經 可染鬚髮治積年癬天隂即痒 搔出黄水者擣末摻之 時 珍 狗尾草 綱 目 釋名莠 音 酉 光明草 綱 目 阿羅漢草 時珍曰莠草秀而不 實故字從秀穂形象 狗尾故俗名狗尾其莖治目痛 故方士稱為光明草阿羅漢草 集解 時珍曰原野垣墻多生之苗葉似粟而小其穂 亦似粟黄白色而無實採莖筒盛以治目病惡 莠之亂苗 即此也 莖主治疣目貫髮穿之即乾㓕也凡赤眼拳毛倒睫 者翻轉目瞼以一二莖蘸水戞去惡血甚良 時 珍 鱧腸 唐本 草 釋名蓮子草 唐 本 旱蓮草 圖 經 金陵草 圖 經 墨煙草 綱 目 墨頭 草 綱 目 墨菜 綱 目 猢孫頭 必 用 猪牙草 時珍曰鱧烏頭也其 腸亦烏此草柔莖斷 之有墨汁出故名俗呼墨菜是 也細實頗如蓮房狀故得蓮名 集解 恭曰鱧腸生下濕地所在坑渠間多有苗似旋 覆二月八月採隂乾頌曰處處有之南方尤多 此有二種一種葉似栁面光澤莖似馬齒莧髙一二 尺開花細而白其實若小蓮房蘇恭謂似旋覆者是 也一種苗梗枯瘦頗似蓮花而黄色實亦作房而圓 南人謂之連翹者二種折其苗皆有汁出須臾而黒 俗謂之旱蓮子亦謂之金陵草時珍曰旱蓮有二種 一種苗似旋覆而花白細者是鱧腸一種花黄紫而 結房如蓮房者乃是小蓮翹 也爐火家亦用之見連翹條 草氣味甘酸平無毒主治血痢鍼灸瘡發洪血不可 止者傅之立已汁塗眉髮生速而繁 唐 本 烏髭髮益腎 隂 時 珍 止血排膿通小腸傅一切瘡并蠶瘑 大 明 膏㸃鼻 中添腦 蕭 炳 附方 舊一 新九 金陵煎 益髭髮變白為黒金陵草一秤六 月以後收採揀青嫰無泥土者不 用洗摘去黄葉爛搗新布絞取汁以紗絹濾過入通 油器鉢盛之日中煎五日又取生薑一斤絞汁白蜜 一斤合和日中煎以栁木箆攪勿停手待如稀餳藥 乃成矣毎日及午後各服一匙以温酒一盞化下如 欲作丸日中再煎令可丸大如梧子毎服三十丸 及時多合為佳其效甚速 孫真人千金月令方 烏 鬚固齒 攝生妙用方七月取旱蓮草連根一斤用無 灰酒洗淨青鹽四兩淹三宿同汁入油鍋中 炒存性硏末日用擦牙連津嚥之書又法旱蓮取汁 同鹽煉乾硏末擦牙 奉親養老 旱蓮散烏髭固 牙温尉云納合相公用此方年七十鬚髮不白懇求 始得後遇張經始傳分兩也旱蓮草一兩半麻姑餅 三兩升麻青鹽各三兩半訶子連核二十個皂角三 挺晚蠶沙二兩為末薄醋麫糊丸彈子大曬乾入泥 瓶中火煨令烟出存性 取出硏末日用揩牙 偏正頭痛 鱧腸草汁滴鼻 中 聖濟總録 一 切眼疾 瞖膜遮障凉腦治頭痛能生髪五月五日平 旦合之蓮子草一握藍葉一握油一斤同浸 蜜封四十九日毎臥時以鐵匙㸃藥摩 頂上四十九遍久久甚佳 聖濟總録 繫臂截瘧 旱 蓮 草搥爛男左女右置寸口上以古文錢壓定帛繫住 良久起小泡謂之天灸其瘧即止甚效 王執中資 生 經 小便溺血 金陵草一名墨頭草車前草各等分杵 取自然汁毎空心服三盃愈乃止 醫 學正 傳 腸風臟毒 下血不止旱蓮子草瓦上焙硏末 毎服二錢米飲下 家藏經騐方 痔 漏瘡發 旱蓮草一把連根鬚洗淨用石臼擂如泥以 極熱酒一盞衝入取汁飲之滓傅患處重者 不過三服即安太僕少卿王鳴鳳患此䇿杖方能 移歩服之得瘥累治有騐 劉松石保夀堂方 疔 瘡惡腫 五月五日收旱蓮草隂亁仍露一夜收遇疾 時嚼一葉貼上外以消毒膏䕶二三日疔脫 聖濟 總録 風牙疼痛 猢孫頭草入鹽少許于掌 心揉擦即止 集𤣥方 連翹 本經 下品 校正 併入有名未 用本經翹根 釋名連 爾 雅 異翹 爾 雅 旱蓮子 藥 性 蘭華 呉 普 三亷 别 録 根名連 軺 仲 景 竹根 别録恭曰其實似蓮作房翹出衆草故名 宗奭曰連翹亦不翹出衆草大山山谷間 甚多其子折之片片相比如翹應以此得名耳時珍 曰按爾雅云連異翹則是本名連又名異翹人因合 稱為連翹矣連軺亦作連苕即本經下品翹根是也 唐蘇恭修本草退入有名未用中今併為一旱蓮乃 小翹人以為鱧 腸者故同名 集解 别録曰連翹生太山山谷八月採隂亁𢎞景曰 處䖏有之今用莖連花實恭曰此物有两種大 翹小翹大翹生下濕地葉狭長如水蘇花黄可愛著 子似椿實之未開者作房翹出衆草其小翹生岡原 之上葉花實皆似大翹而小細山南人并用之今長 安惟用大翹子不用莖花也頌曰今近汴京及河中 江寜潤淄澤兖鼎岳利諸州南康軍皆有之有大小 二種大翹生下濕地或山岡上青葉狹長如榆葉水 蘓輩莖赤色髙三四尺獨莖梢間開花黄色秋結實 似蓮内作房瓣根黄如蒿根八月採房其小翹生岡 原之上花葉實皆似大翹而細南方生者葉狹而小 莖短纔髙一二尺花亦黄實房黄黒内含黒子如粟 粒亦名旱蓮南人用花葉今南方醫家說云連翹有 兩種一種似椿實之未開者殻小堅而外完無跗蕚 剖之則中解氣甚芳馥其實纔乾振之皆落不著莖 也一種乃如菡萏殻柔外有跗蕚抱之而無解脈亦 無香氣乾之雖久著莖不脫此甚相異此種江南下 澤間極多如椿實者乃自蜀中來入用勝似江南者 㨿本草則亦以蜀中者 為勝然未見其莖葉也 氣味苦平無毒 元素曰性涼味苦氣味俱薄輕清而 浮升也陽也手槎用之好古曰隂中 陽也入手足少陽手陽明經又 入手少隂經時珍曰㣲苦辛 主治寒熱鼠瘻瘰癧 癰腫惡瘡癭瘤結熱蠱毒 本 經 去白蟲 别 録 通利五淋小 便不通除心家客熱 甄 權 通小腸排膿治瘡癤止痛通 月經 大 明 散諸經血結氣聚消腫 李 杲 瀉心火除脾胃濕 熱治中部血證以為使 震 亨 治耳聾渾渾焞焞 好 古 莖葉主治心肺積熱 時 珍 發明 元素曰連翹之用有三瀉心經客熱一也去上 焦諸熱二也為瘡家聖藥三也杲曰十二經瘡 藥中不可無此乃結者散之之義好古曰手足少陽 之藥治瘡瘍瘤癭結核有神與柴胡同功但分氣血 之異爾與鼠粘子同用治瘡瘍别有神功時珍曰連 翹狀似人心兩片合成其中有仁甚香乃少隂心經 厥隂包絡氣分主藥也諸痛癢瘡瘍皆屬心火故為 十二經瘡家聖藥而兼治手足少陽手陽明三經氣 分之 熱也 附方 舊一 新二 瘰癧結核 連翹芝麻等分為末 時時食之 簡便方 項邊馬刀 屬少陽經用連翹二斤瞿麥一斤大黄三兩甘草半 兩毎用一兩以水一盌半煎七分食後熱服十餘日 後灸臨泣穴二七壮六十日 决效 張潔古活法機要 痔瘡腫痛 連翹煎湯熏 洗後以刀上 飛過緑礬入麝香 貼之 集騐方 翹根氣味甘寒平有小毒 普曰神農雷公甘有毒 李當之苦好古曰苦寒 主治下熱氣益隂精令人面恱好明目久服輕身耐 老 本 經 以作蒸飲酒病人 别 録 治傷寒瘀熱欲發黄 時 珍 發明 本經曰翹根生蒿髙平澤二月八月採𢎞景曰 方藥不用人無識者好古曰此即連翹根也能 下熱氣故張仲景治傷寒瘀熱在裏麻黄 連軺赤小豆湯用之注云即連翹根也 附方 新 一 癰疽腫毒 連翹草及根各一升水一斗六升 煮汁三升服取汗 外臺秘要 陸英 本經 下品 釋名 解見 下文 集解 别録曰陸英生熊耳川谷及寃句立秋採恭曰 此即蒴藋也古方無蒴藋惟言陸英後人不識 浪出蒴藋條此葉似芹及接骨花三物亦同一類故 芹名水英此名陸英又有接骨名木英樹此三英也 花葉並相以志曰蘇恭以陸英蒴藋為一物今詳陸 英味苦寒無毒蒴藋味酸温有毒既此不同難謂一 種蓋其類爾宗奭曰蒴藋與陸英性味及出産皆不 同治療又别自是二物斷無疑矣頌曰本草陸英生 熊耳川谷及寃句蒴藋不載所出州土但云生田野 所在有之春抽苗莖有節節間生枝葉大似水芹春 夏採葉秋冬採根莖陶蘇皆以為一物馬志以性味 不同疑非一種亦不能細别但爾雅木謂之華草謂 之榮不榮而實謂之秀榮而不實謂之英此物既有 英名當是其花故本經云立秋採正是其花時也時 珍曰陶蘇本草甄權藥性論皆言陸英即蒴藋必有 所據馬志冦宗奭雖破其說而無的據仍當是一物 分根莖花葉用 如蘇頌所云也 氣味苦寒無毒 權曰陸英一名蒴 藋味苦辛有小毒 主治骨間諸痺四 肢拘攣疼酸膝寒痛隂痿短氣不足脚腫 本 經 能將風 毒脚氣上衝心煩悶絶水氣虚腫風瘙皮肌惡痒煎 湯入少酒浴之妙 甄 權 蒴藋 音朔弔品 别録下 釋名堇草 别 録 芨 别 録 接骨草 集解 别録曰蒴藋生田野春夏採葉秋冬採莖根𢎞 景曰田野墟村甚多恭曰此陸英也剰出此條 爾雅云芨堇草郭璞注云烏頭苗也檢三堇别名亦 無此者别録言此一名堇草不知所出處宗奭曰蒴 藋花白子初青如緑豆顆毎朶如盞面大又平生有 一二百子十月方熟紅時珍曰毎枝五葉說見陸英 下 氣味酸温有毒 大明曰苦 凉無毒 主治風瘙癮疹身癢濕痺 可作浴湯 别 録 浴瘑癩風痺 大 明 附方 舊十二 新七 手足偏風 蒴藋葉火燎厚鋪牀上趂熱 眠扵上冷復易之冬月取根 舂碎熬熱用 外臺秘要 風濕冷痺 方同 上 寒濕腰痛 方同 上 脚氣脛 腫 骨疼蒴藋根硏碎和酒醋共三分根下合蒸熟 封褁腫上一二日即消亦治不仁 千金方 渾 身水腫 坐臥不得取蒴藋根去皮搗汁一合 和酒一合煖服當微吐利 梅師方 頭風作 痛 蒴藋根二升酒二升煮 服汗出止 千金方 頭風旋運 起倒無定蒴藋 獨活白石膏各 一兩枳實炒七錢半毎服三錢 酒一盞煎六分服 聖恵方 産後血運 心悶煩熱 用接骨草 即蒴藋破如筭子一握水一升煎半升分二 服或小便出血者服之亦瘥 衛生易簡方 産後惡 露 不除續骨木二十兩剉水一斗 煮三升分三服即下 千金方 瘧疾不止 蒴藋一 大握灸 令赤色以水濃煎一盞 欲發前服 斗門方 卒暴癥塊 堅如石作痛欲死 取蒴藋根一小束 洗淨細擘以酒二升漬三宿温服五合至一升日三 服若欲連用於熱灰中温出藥味服之此方無毒已 愈十六人矣神騐藥盡 再作之 古今録騐 鼈瘕堅硬 腫起如盆眠臥不 得蒴藋根白皮一 握搗汁和水 服 千金方 下部閉塞 蒴藋根一把搗汁水和絞去 滓强人毎服一升 外臺秘 要 一切風疹 蒴藋煮湯和少酒塗 之無不瘥 梅師方 小兒赤逰 上下逰 行至心 即死蒴藋煎汁洗 之 子母秘録 五色丹毒 蒴藋葉搗傅 之 千金方 癰腫惡肉 不消者蒴藋灰石灰各淋取汁合煎如膏傅之能蝕 惡肉亦去痣疵此藥過十日即不中用也 千金方 手足疣目 蒴藋子揉爛塗 目上 聖恵方 熊羆傷人 蒴藋一大把以 水一升漬須臾 取汁飲以滓封之 張文仲備急方 水英 宋圖 經 釋名魚津草 頌曰唐天寳單方圖言此草原生永陽 池澤及河海邊臨汝人呼為牛葒草河 北信都人名水節河内連内黄呼為水棘劍南遂寜 等郡名龍移草淮南諸郡名海荏嶺南亦有土地尤 宜莖葉肥大名海精木亦名魚津草時珍曰此草不 著形狀氣味無以考證芹菜亦名水英不知是此否 也 氣味 缺 主治骨風 蘇 頌 發明 頌曰蜀人採其花合面藥凡丈夫婦人無故兩 脚腫滿連膝脛中痛屈伸急强名骨風其疾不 宜針灸及服藥惟每日取此草五斤以水一石煮三 斗及熱浸并淋膝上日夜三四度不經五日即瘥數 用神騐其藥春取苗夏採葉及花冬用根腫甚者加 生椒目三升水二斗用畢即摩粉避風忌油膩生菜 猪油 等物 藍 本經 上品 釋名 時珍曰按陸佃埤雅云月令仲夏令民無刈藍 以染鄭𤣥言恐傷長養之氣也然則刈藍先王 有禁制字從 監以此故也 集解 别録曰藍實生河内平澤其莖葉可以染青𢎞 景曰此即今染䌝碧色用者以尖葉者為勝恭 曰藍有三種一種葉圓徑二寸許厚三四分者堪染 青色出嶺南太常名為木藍子陶氏所說乃是菘藍 其汁抨為澱甚青者本經所用乃是蓼藍實也其苗 似蓼而味不辛為澱惟作碧色爾頌曰藍處處有之 人家蔬圃作畦種至三月四月生苗髙三二尺許葉 似水蓼花紅白色實亦若蓼子而大黒色五月六月 采實但可染碧不堪作澱此名蓼藍即醫方所用者 也别有木藍出嶺南不入藥有菘藍可為澱亦名馬 藍爾雅所謂箴馬藍是也又揚州一種馬藍四時俱 有葉類苦蕒菜土人連根採服治敗血江寜一種呉 藍二月内生如蒿葉青花白亦解熱毒此二種雖不 類而俱有藍名且古方多用吳藍或恐是此故并附 之宗奭曰藍實即大藍實也謂之蓼藍者非是乃爾 雅所謂馬藍者解諸藥毒不可闕也實與葉兩用註 不解實只解葉為未盡時珍曰藍凡五種各有主治 惟藍實専取蓼藍者蓼藍葉如蓼五六月開花成穂 細小淺紅色子亦如蓼嵗可三刈故先王禁之菘藍 葉如白菘馬藍葉如苦蕒即郭璞所謂大葉冬藍俗 中所謂板藍者二藍花子並如蓼藍呉藍長莖如蒿 而花白吳人種之木藍長莖如决明髙者三四尺分 枝布葉葉如槐葉七月開淡紅花結角長寸許纍纍 如小豆角其子亦如馬蹄决明子而微小逈與諸藍 不同而作澱則一也别有甘藍可食見本條蘇恭以 馬藍為木藍蘇頌以菘藍為馬藍宗奭以藍實為大 葉藍之實皆非矣 今並開列扵下 藍實氣味苦寒無毒 權曰 甘 主治解諸毒殺蠱蚑疰鬼 螫毒久服頭不白輕身 本經兒蚑音 其小 鬼也 填骨髓明耳目 利五臟調六腑通闗節治經絡中結氣使人健少睡 益心力 甄 權 療毒腫 蘇 恭 藍葉汁 此蓼 藍也 氣味苦甘寒無毒主治殺百藥毒解狼 毒射罔毒 别録𢎞景曰解毒不得生 藍汁以青襟布漬汁亦善 汁塗五心止煩 悶療蜂螫毒 宏 景 斑蝥芫青樗雞毒朱砂砒石毒 時 珍 馬藍主治婦人敗血連根焙擣下節酒服一錢匕 蘇 恭 呉藍氣味苦甘冷無毒主治寒熱頭痛赤眼天行熱 狂丁瘡遊風熱毒腫毒風疹除煩止渇殺疳解毒藥 毒箭金瘡血悶毒刺蟲蛇傷鼻衂吐血排膿産後血 運小兒壯熱解金石藥毒狼毒射罔毒 大 明 發明 震亨曰藍屬水能使敗血分歸經絡時珍曰諸 藍形雖不同而性味不逺故能解毒除熱惟木 藍葉力似少劣藍子則専用蓼藍者也至扵用澱與 青布則是刈藍浸水入石灰澄成者性味不能不少 異不可與藍汁一㮣論也有人病嘔吐服玉壺諸丸 不效用藍汁入口即定蓋亦取其殺蟲降火爾如此 之類不可不知頌曰藍汁治蟲豸傷劉禹錫傳信方 著其法云取大藍汁一盌入雄黄麝香二物少許以 㸃咬處仍細服其汁神異之極也張薦員外住劒南 張延賞判官忽被斑蜘蛛咬頭上一宿咬處有二道 赤色細如箸繞項上從胷前下至心經兩宿頭而腫 疼大如數升盌肚漸腫㡬至不救張公出錢五百千 并薦家財又數百千募能療者忽一人應召云可治 張公甚不信之欲騐其方其人云不諳方但療人性 命爾遂取大藍汁一盌以蜘蛛投之至汁而死又取 藍汁加麝香雄黄更以一蛛投入隨化為水張公因 甚異之遂令㸃扵咬處 兩日悉平作小瘡而愈 附方 舊十一 新六 小兒赤痢 搗青藍汁二升分 四服 子母秘録 小兒中蠱 下血欲死搗青藍 汁頻服之聖恵方 隂陽易病 傷寒初愈交合隂陽必 病拘急手足拳小腹急 熱頭不能舉名隂陽易當汗之滿四日難治藍 一把雄鼠屎三七枚水煎服取汗 聖恵方 驚癎 發熱 乾藍凝水石等分為末 水調傅頭上 聖恵方 上氣欬嗽 呷呀息氣喉 中作聲唾粘 以藍葉水浸搗汁一升空腹頻服須臾以杏仁硏汁 煮粥食之一兩日將息依前法更服吐痰盡方瘥 梅師 方 飛血赤目 熱痛乾藍葉切二升車前草半兩淡 竹葉切三握水四升煎二升去滓温 洗冷即再煖以瘥 為度 聖濟總録 腹中鼈癥 藍葉一升搗以水三升 絞汁服一升日二次 千金 方 應聲蟲病 腹中有物作聲隨人語言名應聲蟲 病用板藍汁一盞分五服效 夏子 益竒 絶方 卒中水毒 搗藍青汁傅頭身 令匝 肘後方 服藥過劑 煩悶及 中毒煩 悶欲死搗藍汁服 數升 肘後方 卒自縊死 以藍汁灌之 千金方 毒箭傷人 藍青搗飲并傅之如無藍 以青布漬汁飲 肘後方 唇邊生瘡 連年不瘥以八 月藍葉一斤搗 汁洗之不過三 度瘥 千金方 齒䘌腫痛 紫藍燒灰傅之日 五度 聖恵方 白頭秃 瘡 糞藍煎汁頻 洗 聖濟録 天泡熱瘡 藍葉搗傅之 良 集簡方 瘡疹不快 板 藍 根一兩甘草一分為末毎服半錢或一錢取雄雞 冠血三二㸃同温酒少許調下 錢氏小兒方 藍澱 綱 目 釋名 時珍曰澱石殿也其滓澄殿在下也亦作淀俗 作靛南人掘地作坑以藍浸水一宿入石灰攪 至千下澄去水則青黒色亦可乾收用染青碧 其攪劉浮沫掠出隂乾謂之靛花即青黛見下 氣味辛苦寒無毒主治解諸毒傅熱瘡小兒秃瘡熱 腫 藏 器 止血殺蟲治噎膈 時 珍 發明 時珍曰澱乃藍與石灰作成其氣味與藍稍有 不同而其止血拔毒殺蟲之功似勝於藍按廣 五行記云唐永徽中絳州一僧病噎不下食數年臨 終命其徒曰吾死後可開吾胷喉視有何物苦我如 此及死其徒依命開視胷中得一物形似魚而有兩 頭遍體悉似肉鱗安鉢中跳躍不已戲投諸味雖不 見食皆化為水又投諸毒物亦皆銷化一僧方作藍 澱因以少澱投之即怖懼奔走須臾化成水世傳澱 水能治噎疾蓋本於此今方上或以 染 水飲人治噎膈皆取其殺蟲也 附方 新 四 時行熱毒 心神煩躁用藍澱一匙新 汲水一盞服 聖恵方 小兒熱 丹 藍澱傅之 秘録方 口鼻急疳 數日欲死以藍澱傅之令遍 日十度夜四度 千金方 誤吞水蛭 青靛調水飲即 瀉出 普濟方 青黛 宋開 寳 釋名靛花 綱 目 青蛤粉 時珍曰黛眉色也劉熈釋名云 滅去眉毛以此代之故謂之黛 集解 志曰青黛從波斯國來今以太原并廬陵南康 等處染澱甕上沬紫碧色者用之與青黛同功 時珍曰波斯青黛亦是外國藍靛花既不可得則中 國靛花亦可用或不得已用青布浸汁代之貨者復 以乾澱充之然有石灰 入服餌藥中當詳之 氣味鹹寒無毒 權曰 甘平 主治解諸藥毒小兒諸熱驚癎 發熱天行頭痛寒熱並水硏服之亦磨傅熱瘡惡腫 金瘡下血蛇犬等毒 開 寳 解小兒疳熱殺蟲 甄 權 小兒丹 熱和水服之同雞子白大黄末傅瘡癰蛇虺螫毒 藏 器 瀉肝散五臟鬱火解熱消食積 震 亨 去熱煩吐血咯血 斑瘡隂瘡殺惡蟲 時 珍 發明 宗奭曰青黛乃藍為之者有一婦人患臍下腹 上下連二隂遍生濕瘡狀如馬爪瘡他䖏並無 痒而痛大小便澀出黄汁食亦減身面微腫醫作惡 瘡治用鰻 魚 黎 魚松脂黄丹之藥塗之熱痛甚問其人 嗜酒食喜魚蟹發風等物急令洗其膏藥以馬齒莧 四兩杵爛入青黛一兩再硏勻塗之即時熱减痛痒 皆去仍以八正散日三服之分敗客熱藥乾即上如 此二日减三分之一五日减三分之二二十日愈此 蓋中下焦蓄風熱毒氣也若不出當作腸癰内 痔仍須禁酒色發風物然不能禁後果患内痔 附方 舊六 新七 心口熱痛 薑汁調青黛一錢 服之 醫學正傳 内熱吐血 青 黛 二錢新汲水 下 聖恵方 肺熱咯血 青餠子用青黛一兩杏仁以 牡蠣粉炒過一兩硏勻黄蠟 化和作三十餅子毎服一餠以乾柿半箇夾定濕 紙褁煨香嚼食粥飲送下日三服 華佗中藏經 小 兒驚癎 青黛量大小水硏 服之 生生編 小兒夜啼 方同 上 小兒疳痢 宮氣方歌云孩兒雜病變成疳不問强羸女與男煩 熱毛焦鼻口燥皮膚枮槁四肢癱腹中時時更下痢 青黄赤白一般般眼澀面黄鼻孔赤穀道開張 不可看此方便是青黛散孩兒百病服之安 耳疳 出汁 青黛黄蘗末乾 搽 談埜翁方 爛弦風眼 青黛黄連泡湯 日洗 明日方 産後 發狂 四物湯加青黛 水煎服 摘𤣥 傷寒赤斑 青黛二錢水研 服 活人書 豌豆 瘡毒 未成膿者波斯青黛一 束許水硏服 梅師方 瘰癧未穿 靛花馬齒莧 同搗日日塗 傅取効 簡便方 諸毒蟲傷 青黛雄黄等分硏末新汲 水服二錢 古今録騐 附録雀翹 别録有名未用曰味鹽益氣明目生藍中 葉細黄莖赤有刺四月實銳黄中黒五月 採隂乾一名去 母一名更生 甘藍 拾 遺 校正 自菜部 移入此 釋名藍菜 千 金 集解 藏器曰此是西土藍也葉濶可食時珍曰此亦 大葉冬藍之類也按胡洽居士云河東隴西羌 胡多種食之漢地少有其葉長大而厚煮食甘美經 冬不死春亦有英其花黄生角結子其功與藍相近 也 氣味甘平無毒主治久食大益腎填髓腦利五臟六 腑利闗節通經絡中結氣心下結伏氣明耳目健人 少睡益心力壯筋骨作葅經宿色黄和鹽食治黄毒 藏 器 子主治人多睡 思 邈 蓼 本經 中品 校正 自菜部 移入此 釋名 時珍曰蓼類皆高揚故 字從蓼音料髙飛貎 集解 别録曰蓼實生雷澤川澤宏景曰此類多人所 食有三種一是青蓼人家常用其葉有圓有尖 以圓者為勝所用即此也一是紫蓼相似而紫色一 是香蓼相似而香並不甚辛好食保昇日蓼類甚多 有青蓼香蓼水蓼馬蓼紫蓼赤蓼木蓼七種紫赤二 種葉小狭而厚青香二蓼葉亦相似而俱薄馬水二 蓼葉俱濶大上有黒㸃水蓼一名天蓼蔓生葉似柘 葉六蓼花皆紅白子皆大如胡麻赤黒而尖扁惟木 蓼花黄白子皮青滑諸蓼並冬死惟香蓼宿根重生 可為生菜頌曰木蓼亦有大小二種皆蔓生陶氏以 青蓼入藥餘亦無用三茅君傳有作白蓼醤方藥譜 無白蓼疑即青蓼也宗奭曰蓼實即草部下品水蓼 之子也彼言水蓼是用莖此言蓼實是用子也春初 以壺盧盛水浸濕高挂火上日夜使暖遂生紅芽取 為蔬以備五辛盤時珍曰韓保昇所說甚明古人種 蓼為蔬收子入藥故禮記烹雞豚魚鼈皆實蓼于其 腹中而和羮膾亦須切蓼也後世飲食不用人亦不 復栽惟造酒麯者用其汁耳今但以平澤所生香蓼 青蓼紫 蓼為良 實氣味辛温無毒 權曰多食吐 水壅氣損陽 主治明目温中耐風寒下水氣面浮腫癰瘍 本 經 歸鼻 除腎氣去癧瘍止霍亂治小兒頭瘡 甄 權 附方 舊一 新三 傷寒勞復 因交後卵腫或縮入腹痛蓼子 一把水挼汁飲一升 肘後方 霍亂煩渇 蓼子一兩香薷二兩毎 服二錢水煎服 聖恵 小兒頭瘡 蓼子為 末蜜和 雞子白同塗之蟲出 不作㾗 藥性論 蝸牛咬毒 毒行徧身者蓼子煎 水浸之立愈不可近 隂令弱也草 陳藏器本 苗葉氣味辛温無毒 思邈曰黄帝云食蓼過多有毒 發心痛和生魚食令人脫氣隂 核痛求死二月食蓼傷人胃扁鵲云久食令人寒熱 損髓减氣少精婦人月事來時食蓼蒜變為淋與大 麥麵 相宜 主治歸舌除大小腸邪氣利中益志 别 録 乾之釀酒主 風冷大良 宏 景 作生菜食能入腰脚煮湯捋脚治霍亂 轉筋煮汁日飲治痃癖擣爛傅狐尿瘡 藏 器 脚暴軟赤 蓼燒灰淋汁浸之以桑葉蒸罯立愈 大 明 殺蟲伏磇 時 珍 附方 舊四 新三 蓼汁酒 治胃脘冷不能飲食耳日不聰明 四肢有氣冬臥足冷八月三月取 蓼日乾如五升大六十把水六石煮取一石去滓拌 米飯如造酒法待熟日飲之十日後目明氣壯也 千金 方 肝虚轉筋 吐瀉赤蓼莖葉切三合水一盞酒 三合煎至四合分二服 聖恵方 霍 亂轉筋 蓼葉一升水三升煮取汁二升入香豉 一升更煮一升半分三服 藥性論 夏月 渇死 濃煮蓼汁一 盞服 外臺 小兒冷痢 蓼葉擣汁 服 千金 血氣攻心 痛 不 可忍蓼根洗剉 浸酒飲 斗門 惡犬咬傷 蓼葉擣泥 傅 肘後 水蓼 唐本 草 解名虞蓼 爾 雅 澤蓼 志曰生於淺水澤中故名水蓼時 珍曰按爾雅云薔虞蓼也山夾水 曰 虞 集解 恭曰水蓼生下濕水旁葉似馬蓼大于家蓼莖 赤色水挼食之勝于蓼子宗奭曰水蓼大㮣與 水葒相似但枝𤓰耳今造酒取葉以水浸汁和麫作 麯亦取其辛耳時珍曰此乃水際所生之蓼葉長五 六寸比水葒葉稍狭比家蓼葉稍大而功用 彷彿故冦氏謂蓼實即水蓼之子者以此故 莖葉氣味辛無毒 大明 曰冷 主治蛇傷搗傅之絞汁服之 止蛇毒入腹心悶又治脚氣腫痛成瘡水煮汁漬捋 之 唐 本 馬蓼 綱 目 釋名大蓼 綱 目 墨記草 時珍曰凡物大者皆以馬名之 俗呼大蓼是也髙四五尺有大 小二種但每葉中間有黒跡如 墨㸃記故方士呼為墨記草 集解 宏景曰馬蓼生下濕地莖斑葉大有黒㸃 亦有兩三種其最大者名龍薣即水葒也 莖葉氣味辛温無毒 時珍曰伏 丹砂雌黄 主治去腸中蛭蟲輕 身 本 經 葒草 别録 中品 校正 併入有名未 用别録天蓼 釋名鴻䕵 音 纈 蘢古 一作 鼓 遊龍 詩 經 石龍 别 録 天蓼 别 録 大蓼 時珍曰此蓼甚大而花亦繁紅故曰葒曰鴻鴻亦大 也别録有名未用草部中有天蓼云一名石龍生水 中陳藏器解云天蓼即水葒一名遊龍一名大蓼據 此則二條乃一指其實一指莖葉而言也今併為一 集解 别録曰葒生水旁如馬蓼而大五月採實宏景 曰今生下濕地甚多極是馬蓼而甚長大詩稱 隰有遊龍郭璞云即蘢古也頌曰葒即水葒也似蓼 而葉大赤白色髙丈餘爾雅云葒蘢古其大者蘬音 詭陸機云遊龍一名馬蓼然馬蓼自是一種也時珍 曰其莖粗如拇指有棗其葉大如商陸葉色淺紅成 穂秋深子成扁如酸棗仁而小其 色赤黒而肉白不甚辛炊煼可食 實氣味鹹微寒無毒主治消渇去熱明目益氣 别 録 附方 舊一 新一 瘰癧 水葒子不以多少一半微炒一半生 用同硏末食後好酒調服二錢日三 服已破者亦治久則效效 則止 冦宗奭本草衍義 癖痞腹脹 及堅硬如盃盌 者用水葒花子 一升另研獨顆蒜三十箇去皮新狗腦一箇皮硝四 兩石臼搗爛攤在患處上用油紙以長白束之酉時 貼之次日辰時取之未效再貼二三次倘有膿潰勿 怪仍看虚實日逐間服錢氏白餠子紫霜丸塌氣丸 消積丸利之磨之服至半月甚者一月無不瘥 矣以喘滿者為實不喘者為虚 藺氏經騐方 花主治散血消積止痛 時 珍 附方 新 三 胃脘血氣 作痛水葒花一大撮水二鍾煎一 鍾服百戸毛菊庄屢騐方也 董 炳避水 集騐方 心氣㽲痛 水葒花為末熱酒服二錢又法男 用酒水各半煎服女人用醋水各 半煎服一婦年三十病 此一服立效 摘元方 腹中痞積 水葒花或子一盌 以水三盌用桑柴 文武火煎成膏量痞大小攤貼仍以酒調膏 服忌腥葷油膩之物 劉松石保夀堂方 天蓼 别録時珍曰 此指莖葉也 氣味辛有毒主治惡瘡去痺氣 别 録 根莖除惡瘡腫水氣脚氣煮膿汁漬之 蘇 頌 附方 新 一 生肌肉 水葒花根煎湯淋洗仍以其葉晒乾 硏末撒瘡上毎月一次 談埜翁試 騐 方 毛蓼 拾 遺 集解 藏器曰毛蓼生山足似馬蓼葉上有毛冬根不 死時珍曰此即蓼之生于山麓者非澤隰之蓼 也 莖葉氣味辛温有毒主治癰腫疽瘻瘰癧杵碎納瘡 中引膿血生肌亦作湯洗兼濯足治脚氣 藏 器 海根 拾 遺 集解 藏器曰生會稽海畔山谷莖赤葉似馬 蓼根似菝葜而小胡人蒸而用之也 根氣味苦小温無毒主治霍亂中惡心腹痛鬼氣疰 忤飛尸喉痺蠱毒癰疽惡腫赤白逰疹蛇咬大毒酒 及水磨服并傅之 藏 器 火炭母草 宋圖 經 集觧 頌曰生恩州原野中莖赤而柔似細蓼葉端尖 近梗形方夏有白花秋實如椒青黒色味甘可 食 葉氣味酸平有毒主治去皮膚風熱流注骨節癰腫 疼痛不拘時采於坩器中搗爛以鹽酒炒傅腫痛處 經宿一易之 蘇 頌 三白草 唐本 草 釋名 宏景曰葉上有三白 㸃俗因以名又見下 集觧 恭曰三白草生池澤畔高尺許葉似水葒亦似 蕺又似菝葜葉上有三黒㸃非白也古人秘之 隠黒為白爾根如芹根黄白色而粗大藏器曰此草 初生無白入夏葉端半白如粉農人候之蒔田三葉 白則草便莠故謂之三白若云三黒㸃蘇未識矣其 葉如薯蕷亦不似水葒保昇曰今出襄州二月八月 采根用時珍曰三白草生田澤畔八月生苗高二三 尺莖如蓼葉如章陸及青葙四月其顛三葉而上三 次變作白色餘葉仍青不變俗云一葉白食小麥二 葉白食梅杏三葉白食黍子五月開花成穂如蓼花 狀而色白微香結細實根長白虚軟有節鬚狀如泥 菖蒲根造化指南云五月採花及根可制雄黄蘇恭 言似水葒有三黒㸃者乃馬蓼非三白 也藏器所說雖是但葉亦不似薯蕷 氣味甘辛寒有小毒主治水腫脚氣利大小便消痰 破癖除積聚消疔腫 唐 本 搗絞汁服令人吐逆除瘧及 胸膈熱痰小兒痞滿 藏 器 根療脚氣風毒脛腫擣酒服 亦甚有騐又煎湯洗癬瘡 時 珍 蠶繭草 拾 遺 集解 藏器曰生濕地如蓼大 莖赤花白東土亦有之 氣味辛平無毒主治諸蟲如蠶類咬人恐毒入腹煮 服之亦擣傅諸瘡 藏 器 蛇繭草 拾 遺 集解 藏器曰生平地葉似苦枝而小節赤髙一二尺 種之辟蛇又一種草莖圓似芋亦傅蛇毒慎微 曰按百一方云闗東有草狀如芋莖方節赤按傅 蛇毒如摘却然名蛇繭草又有鼠繭草即後莽草 氣味 缺 主治蛇虺毒蟲等螫取根葉搗傅咬處當下 黄水 藏 器 虎杖 别録 中品 釋名苦杖 拾 遺 大蟲杖 藥 性 斑杖 日 華 酸杖 時珍曰杖言其 莖虎言其斑也 或云一名杜牛膝者非也一種 斑杖似蒻頭者與此同名異物 集解 宏景曰田野甚多狀如大馬蓼莖斑而葉圓保 昇曰所在有之生下濕地作樹髙丈餘其莖赤 根黄二月三月採根日乾頌曰今出汾州越州滁州 處處有之三月生苗莖如竹笋狀上有赤斑㸃初生 便分枝子葉似小杏葉七月開花九月結實南中出 者無花根皮黒色破開即黄似栁根亦有髙丈餘者 爾雅云蒤虎杖郭璞注云似葒草而粗大有細刺可 以染赤是也宗奭曰此草藥也蜀本言作木髙丈餘 者非矣大率皆似寒菊然花葉莖蕋差大為異仍莖 葉有淡黒斑六七月旋旋開花至九月中方已花片 四出其色如桃花差大而外微深陕西山麓水次甚 多斆曰凡使勿誤用天藍及斑袖根二味根形味皆 相似也機曰諸註或云似葒似杏似寒菊各不相侔 豈所産有不同耶時珍曰其莖似葒蓼其葉圓似杏 其枝黄似栁其花狀似菊色似 桃花合而觀之未嘗不同也 根脩治 斆曰採得細剉却用 葉包一夜晒乾用 氣味微温 權曰甘平無毒宗奭曰味微苦今天下暑 月多煎根汁為飲不得甘草則不堪飲本 文不言味藥性論云甘是 甘草之味非虎杖味也 主治通利月水破留血癥 結 别 録 漬酒服主暴瘕 宏 景 風在骨節間及血瘀煮作酒 服之 藏 器 治大熱煩躁止渇利小便壓一切熱毒 甄 權 治 産後血運惡血不下心腹脹滿排膿主療癤撲損瘀 血破風毒結氣 大 明 燒灰貼諸惡瘡焙硏煉蜜為丸陳 米飲服治腸痔下血 蘇 頌 硏末酒服治産後瘀血血痛 及墜撲昬悶有效 時 珍 發明 權曰暑月以根和甘草同煎為飲色如琥珀可 愛甚甘美瓶置井中令冷潵如氷時人呼為冷 飲子啜之且尊於茗極解暑毒其汁染米作糜糕益 美搗末浸酒常服破女子經脈不通有孕人勿服時 珍曰孫真人千金方治女人月經不通腹内積聚虚 脹雷鳴四肢沉重亦治丈夫積聚有虎杖煎取髙地 虎杖根剉二斛水二石五斗煮取一斗半去滓入醇 酒五升煎如餳毎服一合以知為度又許學士本事 方治男婦諸般淋疾用苦杖根洗淨剉一合以水五 合煎一盞去滓入乳香麝香少許服之鄞縣尉耿夢 得内人患沙石淋已十三年毎漩痛楚不可忍溺器 中小便下沙石剥剥有聲百方不效偶得此方服之 一夕而愈乃 予目擊者 附方 舊三 新三 小便五淋 苦杖為末毎服二錢 用飯飲下 集騐方 月水不利 虎杖三兩凌霄花没藥一兩為末熱酒毎服一錢頭 又方治月經不通腹大如甕氣短死虎杖一斤去 暴乾切土𤓰根汁牛膝汁二斗水一斛浸虎杖一宿 煎取二斗入二汁同煎如餳每酒服一合日再夜一 宿血當下 聖恵方 時疫流毒 攻手足腫痛欲㫁用虎杖 根剉煮汁漬之 肘後方 腹中 暴癥 硬如石痛刺不治百日内死取虎杖根勿令影入 臨水上可得石餘洗乾搗末稌米五升炊飯納 攪之好酒五斗漬之封候藥消飯浮可飲一升半勿 食鮭魚及鹽但取一斗乾者薄酒浸飲從少起日三 服亦佳癥當下也此方治癥 大勝諸藥也 外臺秘要 氣奔怪病 人忽遍身皮 底混混如波 浪聲痒不可忍抓之血出不能解謂之氣奔以苦杖 人参青鹽細辛各一兩作一服水煎細飲盡便愈 夏子益 竒疾方 消渇引飲 虎杖燒過海浮石烏賊魚骨丹砂 等分為末渇時以麥門冬湯服二 錢日三次忌酒色魚麫鮓 醤生冷 衛生家寳方 蕕 拾 遺 校正 併入有名未 用别録馬唐 釋名馬唐 别 録 馬飯 别 録 羊麻 别 録 羊粟 别 録 蔓于 爾 雅 軒于 藏 器 曰馬食之如餹如飯故名馬唐馬飯時珍曰羊亦食 之故曰羊麻羊粟其氣㾞臭故謂之蕕蕕者㾞也朽 木臭也此草莖頗似蕙而臭故左傳云一薫一蕕十 年尚猶有臭是也孫升談圃以為香薷者誤矣即别 録馬唐也 今併為一 集解 别録曰馬唐生下濕地莖有節生根五月採藏 器曰生南方廢稻田中節節有根著土如結縷 草堪飼馬又曰蕕生水田中 狀如結縷草而葉長馬食之 氣味甘寒無毒 藏器曰 大寒 主治馬唐調中明耳目 别 録 煎 取汁明目潤肺又曰蕕消水氣濕痺脚氣頑痺虚腫 小腹急小便赤澀並合赤小豆煮食勿與鹽絞汁服 止消渇搗葉傅毒腫 藏 器 萹蓄 音楄畜品 本經下 釋名扁竹 宏 景 扁辨 呉 普 扁蔓 吳 普 粉節草 綱 目 道生草 時珍 曰許 慎說文作扁筑與竹同音節間有粉多 生道旁故方士呼為粉節草道生草 集解 别録曰萹蓄生東萊山谷五月採隂乾宏景曰 處處有之布地而生花節間白葉細緑人呼為 扁竹頌曰春中布地生道旁苗似瞿麥葉細緑如竹 赤莖如釵股節間花出甚細微青黄色根如蒿根四 五月採苗隂乾蜀圖經云二月日乾郭璞注爾雅云 似小藜赤莖節好生道旁可食殺蟲是也或云爾雅 王芻即此也時珍曰其葉似落帚葉而不尖弱莖引 蔓促節三月開細紅花如蓼藍花結細子爐火家燒 灰煉霜用一種水扁 筑名 音督出說文 氣味苦平無毒 權曰 甘濇 主治浸淫疥瘙疽痔殺三蟲 本 經 療女子隂蝕 别 録 煮汁飲小兒療蚘蟲有騐 甄 權 治霍亂 黄疸利小便小兒鬾病 時 珍 附方 舊六 新三 熱淋濇痛 扁竹煎湯頻 飲 生生編 熱黄疸疾 扁竹搗 汁頓服 一升多年者日再 服之 藥性論 霍亂吐利 扁竹入豉汁中下五味 煑根食 食醫心鏡 丹石衝眼 服丹石人毒發衝眼腫痛扁竹根 一握洗搗汁服之 食療本草 蚘咬心 痛 食療治小兒蚘咬心痛面青口中沫出臨死者 扁竹十斤剉以水一石煎至一斗去滓煎如餳 隔宿勿食空心服一升蟲即下也仍常煮汁作飯 食 海上歌云心頭急痛不能當我有仙人海上 方萹蓄醋煎通口嚥 管教時刻便安康 蟲食下部 蟲狀如蝸牛食下部 作痒取萹竹一把水 二升煮熟五嵗兒空腹 服三五合 楊氏産乳 痔發腫痛 扁竹搗汁服一升 一二服未瘥再服 亦取汁和麫作餺飥煮 食日三次 藥性論 惡瘡痂痒 作痛扁竹搗封痂 落即瘥 肘後方 藎草 音燼品本 經下 釋名黄草 吳 普 菉竹 唐 本 菉蓐 唐 本 䓞草 綱 目 盭草 音 戾 王芻 爾 雅 鴟脚莎 時珍曰此草緑色可染黄故曰黄曰緑也䓞 盭乃北人呼緑字音轉也古者貢草入染人 故謂之王芻而進忠者謂之藎臣也詩云終朝採緑 不盈一掬許慎說文云䓞草可以染黄漢書云諸侯 盭緩晋灼注云盭草出瑯琊似艾可染因以名綬皆 謂此草也禹錫曰爾雅菉王芻孫炎注云即菉蓐草 也今呼為䲭脚莎詩 云菉竹猗猗是也 集解 别録曰藎草生青衣川谷九月十月採可以染 作金色普曰生太山山谷恭曰青衣縣名在益 州西今處處平澤溪澗側皆有葉似竹而細薄莖 亦圓小荆襄人煮以染黄色極鮮好俗名箓蓐草 氣味苦平無毒 權曰神農雷公苦 之才曰畏鼠負 主治久欬上氣喘 逆久寒驚悸痂疥白秃瘍氣殺皮膚小蟲 本 經 治身熱 邪氣小兒身熱 吳 普 洗一切惡瘡有效 大 明 蒺蔾 本經 上品 釋名茨 爾 雅 旁通 本 經 屈人 本 經 止行 本 經 休羽 本 經 升推 宏景 曰多 生道上及牆上葉布地子有刺狀如菱而小長安最 饒人行多著木履今軍家乃鑄銕作之以布敵路名 鐵蒺蔾易云據于蒺䔧言其凶傷詩云墻有茨不可 掃也以刺梗穢方用甚稀時珍曰蒺疾也䔧利也茨 刺也其刺傷人甚疾而利也 屈人止行皆因其傷人也 集解 别録曰蒺䔧子生馮翊平澤或道旁七月八月 採實暴乾頌曰冬月亦採之黄白色郭璞註爾 雅云布地蔓生細葉子有三角刺人是也又一種白 蒺䔧今生同州沙苑牧馬草地最多而近道亦有之 緑葉細蔓綿布沙上七月開花黄紫色如豌豆花而 小九月結實作莢子便可採其實味甘而㣲腥褐緑 色與蠺種子相類而差大又與馬薸子酷相類但馬 薸子微大不堪入藥須細辨之宗奭曰蒺䔧有二等 一等杜蒺䔧即今之道旁布地而生者開小黄花結 芒刺一種白蒺䔧出同州沙苑牧馬處子如羊内腎 大如黍粒補腎藥今人多用風家惟用刺蒺䔧也時 珍曰蒺䔧葉如初生皂莢葉整齊可愛刺蒺䔧狀如 赤根菜子及細菱三角四刺實有仁其白蒺䔧結莢 長寸許内子大如脂麻狀如羊腎而帶緑色今人謂 之沙苑蒺䔧 以此分别 子脩治 斆曰凡使揀浮蒸之從午至酉日乾木臼舂 令刺盡用酒拌冄蒸從午至酉日乾用大明 曰入藥不計丸 散並炒去刺用 氣味苦温無毒 别録曰辛微温權曰甘有小毒志曰 其性宣通久服不冷而無壅熱當以 性温為是之才 曰烏頭為之使 主治惡血破癥積聚喉痺乳難久服 長肌肉明目輕身 本 經 身體風癢頭痛欬逆傷肺肺痿 止煩下氣小兒頭瘡癰腫隂㿉可作摩粉 别 録 治諸風 癧瘍療吐膿去燥熱 甄 權 治奔豚腎氣肺氣胸膈滿催 生墮胎益精療水藏冷小便多止遺瀝泄精溺血腫 痛 大 明 痔漏隂汗婦人發乳帶下 蘇 頌 治風袐及蚘蟲心 腹痛 時 珍 白蒺䔧氣味甘温無毒主治補腎治腰痛泄精虚損 勞乏 時 珍 發明 頌曰古方皆用有刺者治風明目最良神仙方 亦有單服蒺䔧法云不問黒白但取堅實者舂 去刺用時珍曰古方補腎治風皆用刺蒺䔧後世補 腎多用沙苑蒺䔧或以熬膏和藥恐其功亦不甚相 逺也刺蒺䔧炒黄去刺磨 麫作餅或蒸食可以救荒 附方 舊九 新八 服食法 蒺䔧子一碩七八月熟時收取日 乾舂去刺杵為末每服二錢新汲 水調下日三服勿令中絶㫁穀長生服之一年以後 冬不寒夏不熱二年老者復少髮白復黒齒落更生 服之三年身輕長 生 神仙秘㫖 腰脊引痛 蒺䔧子搗末蜜和丸胡 豆大酒服二丸日三服 外臺 秘要 通身浮腫 杜蒺䔧日日煎湯 洗之 聖恵方 卒中五尸 蒺䔧子 搗末蜜 丸胡豆大每服二丸 日三服 肘後方 大便風秘 蒺䔧子炒一兩猪牙 皂莢去皮酥炙五錢 為末毎服一錢鹽 茶湯下 普濟方 月經不通 杜蒺䔧當歸等分為末 米飲毎服三錢 儒門 事 親 催生下衣 難産胎在腹中并包衣不下及胎死者 蒺䔧子貝母各四兩為末米湯服三錢 少頃不下再 服 梅師方 蚘蟲心痛 吐清水七月七日採蒺䔧子 隂乾方寸匕日三服 外臺 秘 要 萬病積聚 七八月收蒺䔧子水煮熟曝乾蜜丸梧 子大每酒服七丸以知為度其汁煎如 飴服 之 三十年失明 補肝散用蒺䔧子七月七日收隂 乾搗散食後水服方寸匕日二 外䑓 秘要 牙齒動搖 疼痛及打動者土蒺䔧去角生硏五 錢淡醤水半盌蘸水入鹽温漱甚效 或以根燒灰貼牙即 牢固也 御藥院方 牙齒出血 不止動揺白蒺䔧末 旦旦擦之 道藏經 打動牙疼 蒺䔧子或根為末日 日揩之 瑞竹堂方 鼻塞出水 多年不聞 香臭蒺䔧 二握當道車碾過以水一大盞煮取半盞仰臥先滿 口含飯以汁一合灌鼻中不過再灌嚏出一両箇息 肉 愈 赤蛹蟲即 聖恵方 面上瘢㾗 蒺䔧子山巵子各一合為 末醋和夜塗旦洗 救急 方 白癜風疾 白蒺䔧子六兩生擣為末每湯服二錢 日二服一月絶根服至半月白處見紅 㸃神效忌孫 真人食 一切丁腫 蒺䔧子一升熬搗以醋和 封頭拔根 外臺秘要 花主治隂乾為末温酒服二三錢治白癜風 宗 奭 苗主治煮湯洗疥癬風瘡作癢 時 珍 附方 舊二 新一 鼻流清涕 蒺䔧苗二握黄連二兩水二升 煎一升少少灌鼻中取嚏不過 再服方 聖恵 諸瘡腫毒 蒺䔧蔓洗三寸截之以水五升煮 取二升去滓納銅器中又煮取一 升納小器中煮如飴狀 以塗腫處 千金方 蠼螋尿瘡 遶身匝即死以蒺 䔧葉搗傅之無葉 用子方 備急 糓精草 宋開 寳 釋名戴星草 開 寳 文星草 綱 目 流星草 時珍曰穀田餘氣 所生故曰穀精志 曰白花似星故 有戴星諸名 集觧 頌曰處處有之春生於穀田中葉莖俱青根花 並白色二月三月採花用花白小圓似星可餧 馬令肥主蟲顙毛焦病又有一種莖梗長有節根㣲 赤出秦隴間時珍曰此草收穀後荒田中生之江湖 南北多有一科叢生葉似嫰穀秧抽細莖髙四五寸 莖頭有小白花㸃㸃如亂星九月採花隂乾云二三 月採者 誤也 花氣味辛温無毒 藏器曰甘平大明曰 可結水銀成砂子 主治喉痺齒 風痛諸瘡疥 開 寳 頭風痛目盲翳膜痘後生翳止血 時 珍 發明 時珍曰穀精體輕性浮能上行陽明分野凡治 目中諸病加而用之甚良明目退翳之功似在 菊花之 上也 附方 舊一 新七 腦痛眉痛 穀精草二錢地龍三錢乳香一 錢為末每用半錢燒煙筒中隨 左右熏鼻 聖濟録 偏正頭痛 集騐方用穀精草一兩為末以 白麫糊調攤紙花上貼痛處乾 换一聖濟方用穀精草末銅緑 各 錢硝石半分隨左右㗜鼻 鼻衂不止 穀精草為 末熟麫湯 服二錢 聖恵方 目中翳膜 穀精草防風等分為末米 飲服之甚騐 明目方 痘後 目翳 隠澀淚出久而不退用穀精草為末以柿或猪 肝片蘸食一方加蛤粉等分同入猪肝内煮熟 日食之又方見夜明 沙邵真人濟急方 小兒雀盲 至晚忽不見物用羯 羊肺一具不用水洗 竹刀剖開入穀精草一撮瓦罐煮熟日食之屢效忌 鐵器如不肯食炙熟搗作丸緑豆大每服三十丸茶 下衛生 家寳方 小兒中暑 吐泄煩渇穀精草燒存性用器 覆之放冷為末每冷米飲服半 錢大保 㓜 全 海金沙 宋嘉 祐 釋名竹園荽 時珍曰其色黄如細沙也謂之海者 神異之也俗名竹園荽象葉形也 集解 禹錫曰出黔中郡湖南亦有生作小株髙一二 尺七月收其全科於日中暴之小乾以紙襯承 以杖擊之有細沙落紙上且暴且擊以盡為度時珍 曰江浙湖湘川陕皆有之生山林下莖細如線引於 竹木上髙尺許其葉細如園荽葉而甚薄背面皆青 上多皺文皺處有沙子狀如蒲黄粉黄赤色不開花 細根堅强其沙及草皆可入藥 方士采其草取汁煮砂縮賀 氣味甘寒無毒主治通利小腸得巵子馬芽消蓬沙 療傷熱狂或丸或散 嘉 祐 治濕熱腫滿小便熱淋膏淋 血淋石淋莖痛解熱毒氣 時 珍 發明 時珍曰海金沙小腸膀胱血分 藥也熱在二經血分者宜之 附方 舊一 新五 熱淋急痛 海金沙草隂乾為末煎生甘草 湯調服二錢此陳總領方也一 加滑石 夷堅志 小便不通 臍下滿悶海金沙一兩臘南茶半 兩搗碎毎服三錢生薑甘草煎湯 下日二服亦可末 服 圖經本草 膏淋如油 海金沙滑石各一兩甘 草梢二錢半為末毎服 二錢麥門冬煎湯服 日二次 仁存方 血淋痛澀 但利水道則清濁自 分海金沙末新汲水 或砂餹水服一 錢 普濟方 脾濕腫滿 腹脹如鼓喘不得臥海金 沙散用海金沙三錢白术 四兩甘草半兩黒牽牛頭末一兩為末毎服一 錢煎倒流水調下得利為妙 東垣蘭室秘藏 痘瘡 變黒 歸腎用竹園荽草煎酒傅 其身即發起 直指方 地楊梅 拾 遺 集解 藏器曰生江東濕地苗如沙 草四五月有子似楊梅也 氣味辛平無毒主治赤白痢取莖子煎湯服 藏 器 水楊梅 綱 目 釋名地椒 集解 時珍曰生水邊條葉甚多生子如楊梅狀庚辛 玉册云地椒一名水楊梅多生近道隂濕處荒 田野中亦有之叢生苗葉似菊莖端開黄花實 類椒而不赤實可結伏三黄白礬制丹砂粉霜 氣味辛温無毒主治疔瘡腫毒 時 珍 地蜈蚣草 綱 目 集解 時珍曰生村落堘野間左蔓延右右蔓延左其 葉宻而對生如蜈蚣形其穂亦長俗呼過路蜈 蚣其延上樹者呼飛 天蜈蚣根苗皆可用 氣味苦寒無毒主治解諸毒及大便不通搗汁療癰 腫搗塗并末服能消毒排蜈蚣傷者入鹽少許搗塗 或末傅之 時 珍 附方 新 一 一切癰疽 及腸癰奶癰赤腫未破或已破而 膿血不散發熱痛疼能食者並宜 排膿托裏散用地蜈蚣赤芍藥當歸甘草 等分為末每服二錢温酒下 和劑局方 半邊蓮 綱 目 集解 時珍曰半邊蓮小草也生隂濕堘塹邊就地細 梗引蔓節節而生細葉秋開小花淡紅紫色止 有半邊如蓮花狀 故名又呼急解索 氣味辛平無毒主治蛇蚘傷搗汁飲以滓圍塗之又 治寒齁氣喘及瘧疾寒熱同雄黄各二錢搗泥盌内 覆之待色青以飯丸梧子大每服九丸空心鹽湯下 時珍方 夀域 紫花地丁 綱 目 釋名箭頭草 綱 目 獨行虎 綱 目 羊角子 秘 韞 米布袋 集解 時珍曰處處有之其葉似栁而㣲細夏開紫花 結角平地生者起莖溝壑邉生者起蔓普濟方 云鄉村籬落生者夏秋開小白花如鈴兒倒垂葉 微似木香花之葉此與紫花者相戾恐别一種也 氣味苦辛寒無毒主治一切癰疽發背疔腫瘰癧無 名腫毒惡瘡 時 珍 附方 新 入 黄疸内熱 地丁末酒服三 錢 乾坤秘韞 稻芒粘咽 不得出 者箭頭 草嚼嚥下 同上方 癰疽惡瘡 紫花地丁連根同倉耳葉等分 搗爛酒一鍾攪汁服 楊誠經 騐 方 癰疽發背 無名諸腫貼之如神紫花地丁草三服 時收以白麫和成鹽醋浸一夜貼之昔 有一尼發背夢得此方數 日而痊 孫天仁集効方 一切惡瘡 紫花地丁根日 乾以罐盛燒烟 對瘡熏之出黄水取 盡愈 衛生易簡方 瘰癧丁瘡 發背諸腫紫花地丁 根去粗皮同白蒺䔧 為末油和塗神 効 乾坤秘韞 丁瘡腫毒 千金方用紫花地丁草搗 汁服雖極者亦効 楊氏 方用紫花地丁草葱頭生蜜共 搗貼之若瘤瘡加新黒牛屎 喉痺腫痛 箭頭草葉 入醬少許 研膏㸃入取 吐 普濟方 鬼針草 拾 遺 釋名 藏器曰生池畔方莖葉有椏子作釵脚著 人衣如針北人謂之鬼針南人謂之鬼釵 氣味苦平無毒主治蜘蛛蛇咬杵汁服倂傅 藏 器 塗蠍 蠆傷 時 珍 附方 新 一 割甲傷肉 不愈鬼針草苗鼠粘子根 搗汁和臘猪脂塗 千金 獨用將軍 唐本 草 集解 恭曰生林野中節節穿葉心生 苗其葉似楠不時采根葉用 氣味辛無毒主治毒腫乳癰解毒破惡血 恭 附方 新 一 下痢禁口 獨將軍草根有珠如豆者取珠搗 汁三匙以白酒半盃和服 簡便 方 附録留軍待 恭曰生劍州山谷葉似楠而細長采無 時味辛温無毒主肢節風痛折傷瘀血 五緩 攣痛 見腫消 宋圖 經 集解 頌曰生筠州春生苗葉莖紫色髙一二 尺葉似桑而光面青紫赤色采無時 氣味酸澀有㣲毒主治消癰腫及狗咬擣葉貼之 蘇 頌 附方 新 一 一切腫毒 及傷寒遺毒發于耳之前後及項 下腫硬用見腫消草生白及生白 歛土大黄生大薊根野苧麻根搗成餠入芒消一錢 和貼留頭乾即易之若加金線重樓及山慈姑尤妙 傷寒 藴要 攀倒甑 圖 經 釋解 頌曰生宜州郊野莖葉如薄荷一名斑杖一名 接骨時珍曰斑杖名同虎杖接骨名同蒴藋不 知是一 類否 氣味苦寒無毒主治解利風熱煩渇狂躁擣汁服甚 效 頌 水甘草 圖 經 集解 頌曰生荺州多在水旁春生苗莖青葉如 栁無花土人十月八月採單用不入衆藥 氣味甘寒無毒主治小兒風熱丹毒同甘草煎飲 蘇 頌 本草綱目卷十六
欽定四庫全書 本草綱目卷十七 草之六 毒草類四十七種 大黄 本經 商陸 本經 狼毒 本經 防葵 本經 狼牙 本經 䕡茹 本經 大㦸 本經 澤漆 本經 甘遂 本經 續隨子 開寳 莨菪 本經子即 天仙 雲實 本經 蓖麻 唐本附博 落迴 常山蜀漆 本經紅吐莖山 土 山附 藜蘆 本經 果根 山慈石附參 馬腸根 木藜蘆 拾遺 附子 本經 已上卷十七上 天雄 本經 側子 别錄 漏籃子 綱目 烏頭 本經 白附子 别錄 虎掌天南星 本經 由跋 本經 蒟蒻 開寳附菩 薩草 半夏 本經 蚤休 本經 鬼臼 本經 射干 本經 鳶尾 本經 玉簪 綱目 鳳仙 綱目 坐拏草 圖經附押 不蘆 曼陀羅花 綱目 羊躑躅 本經不山躑躅 羊 嚙草附 芫花 本經 蕘花 本經 醉魚草 綱目 莽草 本經 茵蕷 本經 石龍芮 本經菜即 胡椒 毛茛 拾遺附 每薑 牛扁 本經附風 建草 蕁麻 圖經 格注草 唐本 海芋 綱目附透 山根 鉤吻 本經 已上卷十七下 右附方舊一百三十四新四百九十五 本草綱目巻十七目錄
欽定四庫全書 本草綱目卷十七上 明 李時珍 撰 草之六 毒草類一 十七種 大黄 本經 下品 釋名黄良 本 經 將軍 當 之 火參 呉 普 膚如 呉普𢎞景曰大黄 其色也將軍之號 當取其駿快也杲曰推陳致新如戡 定禍亂以致太平所以有將軍之號 集解 别錄曰大黄生河西山谷及隴西二月八月采 根火乾普曰生蜀郡北郡或隴西二月卷生黄 赤其葉四四相當莖高三尺許三月花黄五月實黒 八月采根根有黄汁切片隂乾𢎞景曰今采益州北 部汶山及西山者雖非河西隴西好者猶作紫地錦 色味甚苦濇色至濃黒西川隂乾者勝北部日乾亦 有火乾者皮小焦不如西耐蛀堪久此藥至勁利粗 者便不中服恭曰葉子莖並佀羊蹄但莖高六七尺 而脆味酸堪生啖葉粗長而厚根紅者亦佀宿羊蹄 大者乃如盌長二尺其性濕潤而易蛀壞火乾乃佳 作時燒石使熱横寸截著石上煿之一日微燥以繩 穿眼乾今出宕州涼州西羌蜀地者皆佳幽并以北 者漸細氣力不及蜀中者陶言蜀地不及隴西誤矣 藏器曰凡用當分别之若取和厚深沈能攻病者可 用蜀中佀牛舌片緊硬者若取㵼洩駿快推陳去熱 者當取河西錦文者頌曰今蜀川河東陜西州郡皆 有之以蜀川錦文者佳其次秦隴來者謂之土畨大 黄正月内生青葉佀蓖麻大者如扇根如芋大者如 盌長一二尺其細根如牛蒡小者亦如芋四月開黄 花亦有青紅佀蕎麥花者莖青紫色形如竹二八月 采根去黑皮切作横片火乾蜀大黄乃作緊片如牛 舌形謂之牛舌大黄二者功用相等江淮出者曰土 大黄二月開花結細實時珍曰宋祁益州方物圖言 蜀大山中多有之赤莖大葉根巨若盌藥市以大者 為枕紫地錦文也今人以莊浪出者為 最莊浪即古涇原隴西地與别錄相合 正誤 頌曰鼎州出一種羊蹄大黄治疥瘙甚效初生 苗葉累年長大即葉佀商陸而狹尖四月内抽 條出穗五七莖相合花葉同色結實如蕎麥而輕小 五月熟即黄色呼為金蕎麥三月采苗五月采實隂 乾九月采根破之亦有錦文亦呼為土大黄時珍曰 蘇説即老羊蹄根也因其佀大黄故謂之羊蹄大黄 實非一類又一種酸模乃山大黄也狀佀羊蹄而 生山上所謂土大黄或指此非羊蹄也俱見本條 根修治 雷曰凡使細切以丈如水旋斑緊重者剉片 蒸之從已至未晒乾又洒臘水蒸之從未至 亥如此凡七次晒乾却洒淡蜜水再蒸一伏時其大 黄必如烏膏様乃晒乾用藏器曰凡用有蒸有生有 熟不得一㮣用之承曰大黄采時皆以火石煿 乾貨賣更無生者用之亦不須更多炮炙蒸煮 氣味苦寒無毒 别錄曰大寒普曰神農雷公苦有毒 扁鵲苦無毒李當之大寒元素曰味 苦氣寒氣味俱厚沈而降隂也用之須酒浸煨熟者 寒因熟用酒浸入太陽經酒洗入陽明經餘經不用 酒杲曰大黄苦峻下走用之于下必生用若邪氣在 上非酒不至必用酒浸引上至高之分驅熱而下如 物在高巔必射以取之也若用生者則遺至高之邪 熱是以愈後或目赤或㗋痺或頭腫或膈上熱疾生 也時珍曰凡病在氣分及胃寒血虚并姙娠産後並 勿輕用其性苦寒能傷元氣耗隂血故也之才曰黄 芩為之使無所畏權 曰忌冷水惡乾漆 主治下瘀血血閉寒熱破癥瘕 積聚留飲宿食蕩滌腸胃推陳致新通利水穀調中 化食安和五臟 本 經 平胃下氣除痰實腸間結熱心腹 脹滿女子寒血閉脹小腹痛諸老血留結 别 錄 通女子 經候利水腫利大小腸貼熱腫毒小兒寒熱時疾煩 熱蝕膿 甄 權 通宣一切氣調血脈利關節泄壅滯水氣 温瘴熱瘧 大 明 瀉諸實熱不通除下焦濕熱消宿食瀉 心下痞滿 元 素 下痢赤白裏急腹痛小便淋瀝實熱燥 結潮熱譫語黄疸諸火瘡 時 珍 發明 之才曰得芍藥黄芩牡蠣細辛茯苓療驚恚怒 心下悸氣得消石紫石英桃仁療女子血閉宗 奭曰張仲景治心氣不足吐血衂血瀉心湯用大黄 黄芩黄連或曰心氣既不足而不用補心湯更用瀉 心何也答曰若心氣獨不足則當不吐衂也此乃邪 熱因不足而客之故令吐衂以苦泄其熱以苦補其 心葢一舉而兩得之有是證者用之無不效惟在量 其虚實而已震亨曰大黄苦寒善泄仲景用之瀉心 湯者正因少隂經不足本經之陽亢甚無輔以致隂 血妄行飛越故用大黄瀉去亢甚之火使之平和則 血歸經而自安夫心之隂氣不足非一日矣肺與肝 俱各受火而病作故黄芩救肺黄連救肝肺者隂之 主肝者心之母血之合也肝肺之火既退則隂血復 其舊矣冦氏不明説而云邪熱客之何以明仲景之 意而開悟後人也時珍曰大黄乃足太隂手足陽明 手足厥隂五經血分之藥凡病在五經血分者宜用 之若在氣分用之是謂誅伐無過矣瀉心湯治心氣 不足吐血衂血者乃真心之氣不足而手厥隂心包 絡足厥隂肝足太隂脾足陽明胃之邪火有餘也雖 曰瀉心實瀉四經血中之伏火也又仲景治心下痞 滿按之軟者用大黄黄連瀉心湯主之此亦瀉脾胃 之濕熱非瀉心也病發于隂而反下之則作痞滿乃 寒傷營血邪氣乘虚結于上焦胃之上脘在于心故 曰瀉心實瀉脾也素問云太隂所致為痞滿又云濁 氣在上則生䐜脹是矣病發於陽而反下之則成結 胸乃熱邪陷入血分亦在上脘分野仲景大陷胸湯 丸皆用大黄亦瀉脾胃血分之邪而降其濁氣也若 結胸在氣分則只用小陷胸湯痞滿在氣分則用半 夏瀉心湯矣成無已註釋傷寒詢亦不知分别此義 成無已曰熱淫所勝以苦泄之大黄之苦以蕩滌瘀 熱下燥結而泄胃強頌曰本草稱大黄推陳致新其 效最神故古方下積滯多用之張仲景治傷寒用處 尤多古人用毒藥攻病必隨人之虛實寒熱而處置 非一切輕用也梁武帝因發熱欲服大黄姚僧坦曰 大黄乃是快藥至尊年高不可輕用帝弗從幾至委 頓梁元帝常有心腹疾諸醫咸謂宜用平藥可漸宣 通僧坦曰脈洪而實此有宿妨非用大黄無瘥理帝 從之遂愈以此言之今醫用一毒藥而攻衆病其偶 中便謂此方神竒其差誤則 不言用藥之失可不戒哉 附方 舊十四新 三十七 吐血衂血 治心氣不足吐血衂血者 瀉心湯主之大黄二兩黄 連黄芩各一兩水三升煮一升 熱服取利 張仲景金匱玉函 吐血刺痛 川大黄一 兩為散每 服一錢以生地黄汁一合水半盞 煎三五沸無時服 簡要濟衆方 傷寒痞滿 病發於 隂而反 下之心下滿而不痛按之濡此為痞也大黄黄連瀉 心湯主之大黄二兩黄連一兩以麻沸湯二升漬之 須臾絞汁分作二次 温服 仲景傷寒論 熱病譫狂 川大黄五兩剉炒微 赤為散用臘雪水五 升煎如膏每服半匙 冷水下 聖惠方 傷寒發黄 方同上水氣壯者大 黄一兩 二升漬一 宿平旦煎汁一升入芒消一兩 緩服須臾當利下 傷寒類要 腰脚風氣 作痛大黄 二兩切如 碁子和少酥炒乾勿令焦搗篩每用二錢空心以水 三大合入薑三片煎十餘沸取湯調服當下冷膿惡 物即痛止方崔 元亮海上 一切壅滯 經騐方治風熱積壅化痰 涎治痞悶消食化氣導血 用大黄四兩牽牛子半炒生四兩為末煉蜜丸如梧 子大每服十丸白湯下並不損人如要微利加一二 十丸全衛生寳鑑用皂筴熬膏和丸名墜痰丸 又名 真丸金宣宗服之有騐賜名保安丸 痰為 百病 滚痰丸治痰為百病惟水瀉胎前産後不可服 用大黄酒浸蒸熟切晒八兩生黄芩八兩沈香 半兩青礞石二兩以焰消二兩同入砂鑵固濟煅紅 研末二兩右各取末以水和丸梧子大常服一二十 丸小病五六十丸緩病七八十丸急病一百二十丸 温水吞下即卧勿動候藥逐上焦痰滯次日先下糟 粕次下痰涎未下再服王隱君歳合 四十餘斤愈疾數萬也 養生主論 男女諸病 無極 丸治 婦人經血不通赤白帶下崩漏不止腸風下血五淋 産後積血癥瘕腹痛男子五勞七傷小兒骨蒸潮熱 等證其效甚速宜六癸日合之用錦紋大黄一斤分 作四分一分用童尿一盌食鹽二錢浸一日切晒一 分用醇酒一盌浸一日切晒再以巴豆仁三十五粒 同炒豆黄去豆不用一分用紅花四兩泡水一盌浸 一日切晒一分用當歸四兩入淡醋一盌同浸一日 去歸切晒為末煉蜜丸梧子大每服五十丸空心温 酒下取下惡物為騐未下再服此武 當高士孫碧雲方也 醫林集要 心腹諸疾 三物 備急 丸治心腹諸疾卒暴百病用大黄巴豆乾薑各一兩 搗篩蜜和搗一千杵丸小豆大每服三丸凡中客卒 忤心腹脹滿痛如錐刀氣急口噤停尸卒死者以暖 水或酒服之或灌之未知更服三丸腹中鳴轉當吐 下便愈若口已噤者折齒灌之入喉即瘥此乃仲 景方司空裴秀改為散用不及九也 圖經本草 腹 中痞塊 大黄十兩為散醋三升蜜兩匙和煎丸梧子 大每服三十丸生薑湯下吐利為度 外臺 秘 要 腹脇積塊 風化石灰末半斤瓦器炒極熱稍冷入 大黄末一兩炒熱入桂心末半兩畧炒 下米醋攪成膏攤布貼之貼又方大黄二兩朴消一 兩為末以大蒜同搗膏和 之或加阿魏一兩尤妙 心丹溪 法 久患積聚 二便不利上搶心腹脹滿害食大 黄白芍各二兩為末水丸梧子大 每湯下四十丸日三 以知為度 千金方 脾癖疳積 不拘大人小兒錦紋 大黄三兩為末醋一 盞沙鍋内文武火熬成膏傾瓦上日晒夜露三日再 研用舶上硫黄一兩形如琥珀者官粉一兩同研勻 十歳以下小兒半錢大人一錢半米飲下忌一切生 冷魚肉只食白粥半月如一服不愈半月之後再服 若不忌口不如勿 服 聖濟總錄 小兒無辜 閃癖瘰癧或頭乾黄聳 或乍痢乍瘥諸狀多者 大黄煎主之大黄九兩錦紋新實者若微朽即不中 用削去皮搗篩為散以好米醋三升和置瓦盌中於 大鐺内浮湯上炭火慢煮候至成膏可丸乃貯器中 三嵗兒一服七九梧子大日再服以下出青赤膿為 度若不下或下少稍稍加丸若下多又須減之病重 者七八劑方盡根大人亦可用之此藥惟下宿膿不 令兒利也須禁食毒物乳母亦禁 之一加木香一兩半 崔知悌方 小兒諸熱 大黄煨 熟黄芩 各一兩為末煉蜜丸麻子大每服五丸至十 丸蜜湯下加黄連名三黄丸 錢氏小兒方 骨蒸積 熱 漸漸黄瘦大黄四分以童子小便五六合煎取四 合去滓空腹分為二服如人行五里再服 廣利 方 赤白濁淋 好大黄為末每服六分以雞子一個破 頂入藥攪勻蒸熟空心食之不過三服 愈方簡 便 相火秘結 大黄末一兩牽牛頭末半兩每服 三錢有厥冷者酒服無厥冷五心 煩蜜湯服集劉 河間保命 諸痢初起 大黄煨熟當歸各二三錢 壯人各一兩水煎服取利 或加檳榔 集簡方 熱痢裏急 大黄一兩浸酒半日 煎服取利 集簡方 忽喘悶絶 不能語言涎流吐逆牙齒動揺氣出轉大絶而復蘇 名傷寒併熱霍亂大黄人參各半兩水二盞煎一盞 熱服可安方 危氏得效 食已即吐 胸中有火也大黄一兩甘草 二錢半水一升煮半升温服 匱仲景金 玉函方 婦人血癖 作痛大黄三兩酒二升煮 十沸頓服取利 千金翼 産後 血塊 大黄末一兩頭醋半升熬膏丸梧子大每 服五丸温酒化下良久當下 千金方 乾血 氣痛 錦丸大黄酒浸晒乾四兩為末好醋一升熬成 膏 芡子大卧時酒化一丸服大便利一二行 紅漏自下乃調經仙藥也 或加香附 董氏集騐方 婦人嫁痛 小户腫痛也大 黄一兩酒一升 煮一沸頓服 千金方 男子偏墜 作痛大黄末和醋塗 之乾則易 梅師方 濕熱眩 運 不可當者酒炒大黄為末茶清服 二錢急則治其標也 丹溪纂要 小兒腦熱 常欲 閉目 大黄一分水三合浸一夜一歳兒服半合 餘者塗頂上乾即再上 姚和衆至寳方 暴赤目痛 四物湯加大黄酒煎 服之 傳信適用方 胃火牙痛 口含氷水一口以紙 撚蘸大黄末隨左右 㗜鼻立止 儒門事親 風熱牙痛 紫金散治風熱積壅一切牙 痛去口氣大有竒效好大黄 瓶内燒存性為末早晚楷牙潄去都下一家專貨此 藥兩宮常以數千贖之其門如市也 千金家藏方 風蟲牙痛 齦常出血漸至崩落口臭極效大黄米泔 浸軟生地黄各旋切一片合定貼上一夜 即愈未愈再貼忌説話 恐引入風 本事方 口瘡糜爛 大黄枯礬等分為 末擦之吐涎 聖 惠 方 鼻中生瘡 生大黄杏仁搗勻猪脂和塗為又方生 大黄黄連各一錢麝香少許 末生油 調搽方 聖惠 仙茅毒發 舌脹出口方 見仙茅下 傷損瘀血 三因方雞 鳴散治從 高墜下木石壓傷及一切傷損瘀凝積痛不可忍並 以此藥推陳致新大黄酒蒸一兩杏仁去皮三七粒 細研酒一盌煎六分雞鳴時服至曉取下瘀血即愈 和濟方治跌壓瘀血在内脹滿大黄當歸等分炒 研每服四錢温酒 服取下惡物愈 打撲傷㾗 瘀血滚注或作潮熱者 大黄末薑汁調塗一夜 黒者紫二夜紫者白 也 瀕湖集簡方 杖瘡腫痛 大黄末醋調塗之童 尿亦可調 醫方摘 𤣥 金瘡煩痛 大便不利大黄黄芩等分為末蜜丸 先食水下十丸日三服 千金方 凍 瘡破爛 大黄末水調塗 之 衛生寳鑑 湯火傷灼 莊浪大黄生研蜜 調塗之不惟止痛 又且減瘢此乃金山寺神 人所傳方 洪邁夷堅志 灸瘡飛蝶 因艾灸訖火痂 便退瘡内鮮肉 片飛如蝶形而去痛不可忍是火毒也大黄朴 消各半兩為末水服取利即愈 張杲醫説 蠼螋 咬瘡 大黄末塗 之 醫説 火丹赤腫 遍身者大黄磨水 頻刷之 急救方 腫毒初 起 大黄五倍子黄蘖等分為末新 汲水調塗日四五次 簡便方 癰腫焮熱 作痛大 黄末醋 調塗之燥即易不過數易即 退甚驗神方也 肘后方 乳癰腫毒 金黄散用川 大黄粉草各 一兩為末好酒熬成膏收之以絹攤貼瘡上仰卧仍 先以温酒服一大匙明日取下惡物 婦人經騐方 大風癩瘡 大黄煨一兩皂莢刺一兩為末每服方寸 匕空心温酒下取出惡毒物如魚腦狀未 下再服即取下如亂髮之蟲取盡乃服雄 黄花蛇藥名通天再造散 十便良方 葉氣味酸寒無毒主治置薦下辟虱蟲 相感 志 商陸 本經 下品 釋名蓫 音逐 湯 當陸 開 寳 章栁 圖 經 白昌 開 寳 馬尾 廣 雅 夜呼 本經時珍曰此物能逐蕩水氣故曰蓫䓪訛為商陸 又訛為當陸北音訛為章栁或云枝枝相值葉葉相 當故曰當陸或云 多當陸路而生也 集解 别錄曰商陸生咸陽川谷如人形者有神恭曰 此有赤白二種白者入藥用赤者見鬼神甚有 毒保昇曰所在有之葉大如牛舌而厚脆赤花者根 赤白花者根白二月八月采根日乾頌曰俗名章栁 根多生於人家園圃中春生苗高三四尺青葉如牛 舌而長莖青赤至柔脆夏秋開紅紫花作朶根如蘿 葡而長八九月采之爾雅謂之蓫 廣雅謂之馬尾 易經謂之莧陸斆曰一種赤昌苗葉絶相類不可服 之有傷筋骨消腎之毒惟花白年多者仙人采之作 脯可下酒也時珍曰商陸昔人亦種之為蔬取白根 及紫色者擘破作畦栽之亦可種子根苗莖並可洗 蒸食或用灰汁煮過亦良服丹砂乳石人食之尤利 其赤與黄色者有毒不可食按周憲王救荒本草云 章栁幹粗似雞冠花幹微有線楞色微紫赤極易生 植 根修治 斆曰取花白者根銅刀刮去皮薄切以東流 水浸兩宿漉出架甑蒸以黑豆葉一重商陸 一重如此蒸之從午至亥取出去 豆葉暴乾剉用無豆葉以豆代之 氣味辛平有毒 别錄曰酸權曰甘有大毒忌犬肉大 明曰白者苦冷得大蒜良赤者有毒 能伏硇砂砒石雌黄拔錫恭曰赤者但可貼腫服之 傷人痢血不已殺人令人見鬼神張仲景曰商陸以 水服殺人杲曰商陸有毒陽中之隂其 味酸辛其形類人其用療水其效如神 主治水腫疝 瘕痺熨除癰腫殺鬼精物 本 經 療胸中邪氣水腫痿痺 腹滿洪直䟽五臟散水氣 别 錄 瀉十種水病喉痺不通 薄切醋炒塗喉外良 甄 權 通大小腸瀉蠱毒墮胎㶸腫 毒傅惡瘡 大 明 發明 𢎞景曰方家不甚用惟療水腫切生根雜鯉魚 煮作湯服道家乃散用之及煎釀服皆能去尸 蟲見鬼神其實子亦入神藥花名䓪花尤良頌曰古 方術家多用之亦可單服五月五日采根竹 盛掛 屋東北角隂乾百日搗篩井華水調服云神仙所秘 法也時珍曰商陸苦寒沈也降也隂也其性下行専 於行水與大㦸甘遂葢異性而同功胃氣虛弱者不 可用方家治腫滿小便不利者以赤根搗爛入射香 三分貼于臍心以帛束之得小便利即腫消又治濕 水以指盡肉上隨散不成文者用白商陸香附子炒 乾出火毒以酒浸一夜日乾為末每服三錢米飲下 或以大蒜同商陸煮汁服亦可其莖葉作蔬食亦治 腫疾嘉謨曰古讃云其味酸辛其形類 人療水貼腫其效如神斯言盡之矣 附方 舊九 新六 濕氣脚軟 樟栁根切小豆大煮熟更以綠 豆同煮為飯每日食之以瘥為 度最效 斗門方 水氣腫滿 外臺秘要用白商陸根去皮切 如豆大一大盞以水二升煮一 升更以粒米一大盞同煮成粥每日空心服之取微 利不得雜食 千金髓用白商陸六兩取汁半合和 酒半升看人與服當利下水取效升梅師方用白商 陸一升羊肉六兩水一斗煮取六 去滓和葱豉作 臛食 之 腹中暴癥 有物如石痛刺啼呼不治百日死多 取商陸根搗汁或蒸之以布藉腹上 安藥勿覆冷即易晝夜 勿息 孫真人千金方 痃癖如石 在脇下堅硬生商 陸根汁一升杏仁 一兩浸去皮搗如泥以商陸汁絞杏泥火煎如餳每 服棗許空腹熱酒服以利下惡物為度 聖惠方 産後腹大 堅滿喘不能卧白聖散用樟栁根三兩大 㦸一兩半甘遂炒一兩為末每服二三錢 熱湯調下大便宣利為度此乃 主水聖藥也 潔古保命集 五尸注痛 腹痛脹急 不得喘息 上攻心胸旁攻兩脇痛或磥塊涌起用商 陸根熬以囊盛更互熨之取效 肘後方 小兒痘毒 小兒將痘發熱失表忽作腹痛及膨脹弩氣乾霍亂 由毒氣與胃氣相搏欲出不得出也以商陸根和葱 白搗傅臍上斑止痘出 方免無虞 摘𤣥方 耳卒熱腫 生商陸削尖納入 日再易 聖濟錄 喉卒攻痛 商陸切根炙熱隔布熨之 冷即易立愈 圖經本草 瘰癧喉痺 攻痛 生商 陸根搗作餅置癧上以艾炷于 上炙三四壯良 外臺秘要 一切腫毒 商陸根和 鹽少許搗 傅日再易之方 孫真人千金 石癰如石 堅硬不作膿者生商陸根 搗擦之燥即易取軟為度 亦治濕漏諸癤 張文仲方 瘡傷水毒 商陸根搗炙布裹熨之 冷即易之 千金方 花主治人心昏塞多忘喜卧取花隂乾百日搗末 日暮水服方寸匕乃卧思念所欲事即於眠中醒悟 也 蘇 頌 狼毒 本經 下品 釋名 時珍曰觀其 名知其毒矣 集解 别錄曰狼毒生秦亭山谷及奉高二月八月采 根隂乾陳而沈水者良𢎞景曰宕昌亦出之乃 言止有數畝地生蝮蛇食其根故為難得亦用太山 者今用出漢中及建平云與防葵同根但置水中沈 者是狼毒浮者是防葵俗用亦稀為療腹内要藥耳 恭曰今出秦州成州秦亭原在二州之界秦隴地寒 元無蝮蛇此物與防葵都不同類生處又别太山漢 中亦不聞有陶説謬矣志曰狼毒葉似商陸及大黄 莖葉上有毛根皮黄肉白以實重者為良輕者為力 劣秦亭在隴西奉高是太山下縣陶云沈者是狼毒 浮者是防葵此不足為信假使防葵秋冬采者堅實 得水皆沈狼毒春夏采者輕虛得水皆浮且二物全 别不可比類此與麻黄橘皮半夏枳實呉茱萸為六 陳也保昇曰根似𤣥參惟虛浮者為劣也頌曰今陜 西州郡及遼石州亦有之狀如馬志所説時珍曰狼 毒出秦晉地今人往往以草䕡茹為之誤矣見䕡茹 下 也 根氣味辛平有大毒 大明曰苦辛有毒之才曰大豆 為之使宜醋炒惡麥句薑畏古 斯蜜陀 僧也 主治欬逆上氣破積聚飲食寒熱水氣惡瘡 鼠瘻疽蝕鬼精蠱毒殺飛鳥走獸 本 經 除胸下積僻 别 錄 治痰飲癥瘕亦殺鼠 大 明 合野葛納耳中治聾 抱朴 子 附方 舊四 新六 心腹連痛 作脹用狼毒二兩附子半兩搗 篩蜜丸梧子大一日服一丸二 日二丸三日三丸止又從一丸起 至三丸止以瘥為度 肘後方 九種心痛 一蟲二 蛀三風 四悸五食六飲七冷八熱九氣也又治連年積冷流 注心胸及落馬墮車瘀血中惡等證九痛丸用狼毒 炙香呉茱萸湯泡巴豆去心炒取霜乾薑炮人參各 一兩附子泡去皮三兩為末煉蜜丸梧子大每空心 温酒下一丸 和劑局方 腹中冷痛 水穀隂結心下停痰兩脇痞 滿按之鳴轉逆害飲食用狼 毒三兩附子一兩旋覆花三兩搗末蜜丸梧子 大每服三丸食前白湯下日三服 肘後方 隂疝 欲死 丸縮入腹急痛欲死狼毒四兩防風二兩附子 三兩燒以蜜丸梧子大每服三丸日夜三度白 湯下方 肘后 兩脇氣結 方同腹中 冷痛方 一切蟲病 川狼毒杵末 每服一錢用 餳一皂子大沙糖少許以水化開卧時 空腹服之次早即下蟲也 集效方 乾濕蟲疥 狼 毒 不拘多少搗爛以猪油馬油調搽患處方睡勿以被 蒙頭恐藥氣傷面此維揚潘氏所傳方 簡氏經騐 方 積年疥癩 狼毒一兩一半生研一半炒硏輕粉三 合水銀三錢以茶末少許於瓦器内以 津液擦化為末同以清油浸藥高一寸三日待藥沈 油清遇夜不見燈火燕油塗瘡上仍以口鼻於藥盞 上吸氣取效 永類方 積年乾癬 生痂搔之黄水出每逢隂雨 即痒用狼毒末塗之 聖恵 方 惡疾風瘡 狼毒秦芃等分為末每服方寸 匕温酒下日一二服 千金方 防葵 本經 上品 釋名房苑 别 錄 梨葢 本 經 利茹 呉普又名爵離方葢農果 恭曰根葉似葵花子根香 味似防風 故名防葵 集解 别錄曰防葵生臨淄川谷及嵩高太山少室三 月三日采根暴乾普曰莖葉如葵上黒黄二月 生根根大如桔梗根中紅白六月花白七月八月實 白三月采根恭曰此物亦稀有襄陽望楚山東及興 州西方有之興州者乃勝南者為隣蜀地也頌曰今 惟出襄陽地他郡不聞也其葉似葵每莖三葉一本 十數莖中發一幹其端開花如葱花景天輩而色白 六月開花即結實根似防風香味亦如之依時采者 乃沈水今乃用枯朽狼毒當之極為謬矣時珍 曰唐時隴西成州貢之蘇頌所説詳明可據 正誤 𢎞景曰防葵今用建平者本與狼毒同根猶如 三建其形亦相似但置水中不沈爾而狼毒陳 久者亦不能沈矣斆曰凡使防葵勿誤用狼毒緣真 相似而騐之有異效又不能切須審之恐誤人疾其 防葵在葵州沙上中生采得二十日便生蟲用之惟 輕為妙恭曰狼毒與防葵都不同類生處亦别藏器 曰二物一是上品善惡不同形質又别陶氏以浮沈 為别後人因而用之將以防葵破堅積為下品之物 與狼毒同功今古因循 遂無甄别殊為謬誤 根修治 斆曰凡使須揀去蟲末用甘草湯浸一宿漉 出暴乾用黄精自然汁一二升拌了土器中 炒至汁 盡用 氣味辛寒無毒 别錄曰甘苦普曰神農辛寒桐君扁 鵲無毒岐伯雷公黄帝辛苦無毒權 曰有 小毒 主治疝瘕腸洩膀胱熱結溺不下欬逆濕瘖癲 癎驚邪狂走久服堅骨髓益氣輕身 本 經 療五臟虚氣 小腹支䐽臚脹口乾除腎邪強志中火者不可服令 人恍惚見鬼 别 錄 久服主邪氣驚狂 蘇 恭 主痃癖氣塊膀 胱宿水血氣瘤大如盌者悉能消散治鬼瘧百邪鬼 魅精怪通氣 甄 權 發明 時珍曰防葵乃神農上品藥黄帝岐伯桐君雷 公扁鵲呉普皆言其無毒獨别錄言中火者服 之令人恍惚見鬼陳延之小品方云防葵多服令人 迷惑恍惚如狂按難經云重陽者狂脱陽者見鬼是 豈上品養性所宜乎是豈寒而無毒者乎不然則本 經及蘇恭所列者是防葵功用而别錄所列者乃似 防葵之狼毒功用非防葵也狼毒之亂防葵其來亦 逺矣不可不辨古方治蛇瘕鼈瘕大方中多用防葵 皆是狼 毒也 附方 舊一 新二 腫滿洪大 防葵研末温酒服一刀圭至二 三服身瞷及小不仁為效 肘 后 方 癲狂邪疾 方同 上 傷寒動氣 傷寒汗下後臍左有動 氣防葵散用防葵一兩 木香黄芩柴胡各半兩每服半兩水一 盞半煎八分温服 雲岐子保命集 狼牙 本經 下品 釋名牙子 本 經 狼齒 别 錄 狼子 别 錄 犬牙 呉 普 抱牙 呉 普 支蘭 李 當 之𢎞景曰其牙似獸 之齒牙故有諸名 集解 别錄曰狼牙生淮南川谷及寃句八月采根暴 乾中濕腐爛生衣者殺人普曰葉青根黄赤六 七月華八月實黒正月八月采根保昇曰所在有之 苗似蛇苺而厚大深綠色根黒若獸之牙三月八月 采根日乾頌曰今江東汴東州郡多有之時 珍曰范子計然云出建康及三輔色白者善 根氣味苦寒有毒 别錄曰酸普曰神農黄帝苦有毒 桐君辛岐伯雷公扁鵲苦無毒之 才曰蕪荑為之 使惡地榆棗肌 主治邪氣熱氣疥瘙惡瘍瘡痔去白 蟲 本 經 治浮風瘙痒煎汁洗惡瘡 甄 權 殺腹臟一切蟲止 赤白痢煎服 大 明 附方 舊六 新四 金瘡出血 狼牙草莖葉熟搗 貼之 肘后方 小便溺血 金 粟 狼牙草焙乾入蚌粉炒槐花百藥煎等分為末每 服三錢米泔空心調服亦治酒病 衛生易簡方 寸 白諸蟲 狼牙五兩搗末蜜丸麻子大隔宿不食明 旦以漿水下一合服盡即瘥 外臺秘要 蟲 瘡瘙癢 六月以前采狼牙葉以後用根生㕮咀以木 葉裹之煻火炮熟於瘡上熨之冷即止 楊 炎南 行方 小兒隂瘡 狼牙草濃煮汁 洗之 千金方 婦人隂癢 狼牙二兩 蛇牀子三 兩煎水熱洗 外臺秘要 婦人隂蝕 瘡爛者狼牙湯用狼牙三兩 水四升煮取半升以筯纒綿 浸湯瀝洗日四五遍 張仲景金㡭玉函 聤耳出汁 狼牙研末綿裹日 塞之 聖惠方 毒 蛇傷螫 獨莖狼子根或葉搗爛臘 猪脂和塗立瘥 崔氏方 射工中人 有瘡狼 牙冬取 根夏取葉搗汁飲四五 合并傳之 千金方 䕡茹 本經 下品 釋名離婁 别 錄 掘据 音結 居 白者名草䕡茹 時珍曰䕡茹 本作藘蕠其 根牽引之貌掘据當作拮据詩 云子手拮据手口共作之狀也 集解 别錄曰䕡茹生代郡川谷五月采根隂乾黒頭 者良普曰草高四五尺葉圓黄四四相當四月 華五月實黑根黄有汁亦黄色三月采葉四月五月 采根𢎞景曰今第一出高麗色黄初斷時汁出凝黑 如漆故云漆頭次出近道名草䕡茹色白皆燒鐵爍 頭令黒以當漆非真也頌曰今河陽淄齊州亦有之 二月生苗葉似大㦸而花黄色根如蘿蔔皮赤黄肉 白初斷時汁出凝黒如漆三月開淺紅花亦淡黄色 不箸子陶隱居謂出高麗者此近之又有一種草䕡 茹色白古方兩用之故姚僧坦治癰疽生惡肉有白 䕡茹散傅之看肉盡便停止但傅諸膏藥若不生肉 又傅黄茋散惡肉仍不盡者可以漆頭赤皮䕡茹為 散半錢和白䕡茹散三錢和傅之觀此則赤白皆可 用也時珍曰范子計然云藘茹出武都黄色者善草 䕡茹出建康白色今亦處處有之生山原中春初生 苗高二三尺根長大如蘿蔔蔓菁壯或有岐出者皮 黄赤肉白色破之有黄漿汁莖葉如大㦸而葉長微 濶不甚尖折之有白汁抱莖有短葉相對團而出尖 葉中出莖莖中分二三小枝二三月開細紫花結實 如豆大一顆三粒相合生青熟黒中有白仁如續隨 子之狀今人往往皆呼其根為狼毒誤 矣狼毒葉似商陸大黄輩根無漿汁 根氣味辛寒有小毒 别錄曰酸普曰神農辛岐伯酸 鹹有毒李當之大寒之才曰甘 草為之使 惡門冬 主治蝕惡肉敗瘡死肌殺疥蟲排膿惡血 除大風熱氣善忘不寐 本 經 去熱痺破癥瘕除息肉 别 錄 發明 宗奭曰治馬疥尤善服食方用至少時珍曰素 問治婦人血枯痛用烏鰂骨藘茹二物丸服方 見烏鰂魚下王氷言藘茹取其散惡血又齊書云郡 王子隆年二十身體過充徐嗣伯合藘茹丸服之自 消則藘茹亦可服食但要斟酌爾孟詵必効方治甲 疽生于脚趾邊腫爛用䕡茹三兩黄茋二兩苦酒浸 一宿以猪脂五合合煎取膏三合日三塗之即 消又聖惠方治頭風旋眩䲭頭丸中亦用之 附方 舊二 新二 緩疽腫痛 䕡茹一兩為散温水 服二錢匕 聖惠方 傷寒咽痛 毒攻作腫真䕡茹爪甲大納口嚼汁 嚥之當微覺為佳 張文仲備急方 中焦熱痞 善忘 不禁 䕡茹二分甘草炙二兩消石為末每服一 錢雞鳴時温酒下以知為度 聖惠方 疥瘡瘙癢 䕡茄末入輕粉香油 調傅之 多能鄙事 大㦸 本經 下品 釋名卭鉅 爾 雅 下馬仙 綱目時珍曰其根辛苦㦸人咽 喉故名今俚人呼為下馬仙言 利人甚速也郭璞注爾 雅云蕎卭鉅即大㦸也 集解 别錄曰大㦸生常山十二月采根隂乾保昇曰 苗似甘遂而高大葉有白汁花黄根似細苦參 皮黄肉黄白五月采苗二月八月采根用頌曰近道 多有之春生紅芽漸長叢高一尺以來葉似初生楊 栁小團三月四月開黄紫花團圓似杏花又似蕪荑 根似細苦參秋冬采根隂乾淮甸出者莖圓高三四 尺葉黄莖至心亦如百合苗江南生者葉似芍藥時 珍曰大㦸生平澤甚多直莖高二三尺中空折之有 白漿葉長狹如栁葉而不團其梢葉宻攅而上杭州 紫大㦸為上江南土大㦸次之北方綿大㦸色白其 根皮柔韌如綿甚峻利能傷人 弱者服之或至吐血不可不知 根修治 斆曰凡使勿用附生者誤服令人洩氣不禁 即煎薺苨湯解之采得後于槐砧上細剉與 海芋葉拌蒸從已至申去芋葉晒乾用時珍曰凡采 得以漿水煮軟去骨晒乾用海芋葉麻而有毒恐不 可用 也 氣味苦寒有小毒 别錄曰甘大寒權曰苦辛有大毒 元素曰苦甘辛隂中微陽㵼肺損 真氣時珍曰得棗即不損脾之才曰反甘草用菖蒲 解之恭曰畏菖蒲蘆葦鼠屎大明曰赤小豆為之使 惡薯 預 主治蠱毒十二水腹滿急痛積聚中風皮膚疼 痛吐逆 本 經 頸腋癰腫頭痛發汗利大小便 别 錄 瀉毒藥 泄天行黄病温瘧破癥結 大 明 下惡血癖塊腹内雷鳴 通月水墮胎孕 甄 權 治隱疹風及風毒脚腫並煮水日 日熱淋取愈 蘇 頌 發明 成無已曰大㦸甘遂之苦以泄水者腎所主也 好古曰大㦸與甘遂同為泄水之藥濕勝者苦 燥除之也時珍曰痰涎之為物隨氣升降無處不到 入于心則迷竅而成癲癎妄言妄見入于肺則塞竅 而成欬唾稠粘喘急背冷入于肝則留伏蓄聚而成 脇痛乾嘔寒熱往來入于經絡則麻痺疼痛入于筋 骨則頸項胸背腰脇手足牽引隱痛陳無擇三因方 並以控涎丹主之殊有竒效此乃治痰之本痰之本 水也濕也得氣與火則凝滯而為痰為飲為涎為涕 為癖大㦸能泄臟腑之水濕甘遂能行經隧之水濕 白芥子能散皮裏膜外之痰氣惟善用者能收竒功 也又錢仲陽謂腎為真水有補無瀉而復云痘瘡變 黑歸腎一證用百祥膏下之以瀉腎非瀉腎也瀉其 腑則臟自不實愚按百祥惟用大㦸一味大㦸能行 水故曰瀉其腑則臟自不實腑者膀胱也竊謂百祥 非獨瀉腑正實則瀉其子也腎邪實而瀉其肝也大 㦸味苦濇浸水色青綠肝膽之藥也故百祥膏又治 𠻳而能吐青綠水夫青綠者少陽風木之色也仲景 亦云心下痞滿引脇下痛乾嘔短氣者十棗湯主之 其中亦有大㦸夫乾嘔脇痛非肝膽之病乎則百祥 之瀉肝膽也明矣肝乃東方宜瀉不宜補况瀉青瀉 黄皆瀉其子同一瀉也何獨腎只瀉腑乎潔古老人 治變黑歸腎證用宣風散代百祥膏亦是瀉子之意 蓋毒勝火熾則水益涸風挾火勢則土受虧故津血 内竭不能化膿而成青黒乾陷之證瀉其風火之毒 所以救腎扶脾也或云脾虚腎旺故瀉腎扶脾者非 也腎之真水不可瀉 瀉其陷伏之邪毒爾 附方 新一 十一 百祥膏 治𠻳而吐青綠水又治痘瘡歸腎 紫黒乾陷不發寒者宜下之不黒 者慎勿下紅芽大㦸不拘多少隂乾漿水煮極軟去 骨日乾復納原汁盡焙為末水丸粟米大每服一二 十丸研赤脂麻湯下結潔古活法機要棗變百祥丸 治痘瘡變黒大便閉 用大㦸一兩棗三枚水一盌 同煮暴乾去大㦸以棗肉焙 丸服從少至多以利為度 控涎丹 治痰涎留在胸 膈上下變為諸 病或頸項胸背腰脇手足胯髀隱痛不可忍筋骨牽 引釣痛走易及皮膚麻痺似乎癱瘓不可誤作風氣 風毒及瘡疸施治又治頭痛不可舉或睡中流涎或 欬唾喘息或痰迷心竅並宜此藥數服痰涎自失諸 疾尋愈紫大㦸白甘遂白芥子微炒各一兩為末薑 汁打麫糊丸梧子大每服七丸或二十丸以津液嚥 下若取利則服五 六十丸 三因方 水腫喘急 小便濇及水蠱大㦸炒 二兩乾薑炮半兩為散 每服三錢薑湯下大小 便利為度 聖濟總錄 水病腫滿 不問年月淺深大 㦸當歸橘皮各一 兩切以水二升煮取七合頓服利下水二三升勿怪 至重者不過再服便瘥禁毒食一年永不復作此方 出張尚客集李 絳兵部手 水氣腫脹 大㦸一兩廣木香半兩為 末五更酒服一錢半取下 碧水後以粥補之忌鹹物酒簡便方用 大㦸燒存性研末每空心 服一錢匕 水腫腹大 如 鼓 或遍身浮腫用棗一斗入鍋内以水浸過用大㦸根 苗葢之瓦盆合定煮熟取棗無時食之棗盡决愈 又大㦸散用大㦸白牽牛木香等分為末每服一錢 以猪腰子一對批開慘末在内濕紙煨熟空心食之 左則塌左右則塌右 張潔古活法機要 牙齒揺痛 大㦸咬於痛處 良 生生編 中風 發熱 大㦸苦參四兩白酢漿一斗 煮熟洗之寒乃止 千金方 澤漆 本經 下品 釋名漆莖 本 經 貓兒眼睛草 綱 目 綠葉綠花草 綱 目 五鳳草 𢎞景曰是大㦸苗生時摘葉有白 汁故名澤漆亦嚙人 餘見下 集解 别錄曰澤漆大㦸苗也生太山川澤三月三日 七月七日采莖葉隂乾大明曰此即大㦸花也 川澤中有莖梗小花黄色葉似嫩菜五月采之頌曰 今冀州鼎州明州及近道皆有之時珍曰别錄陶氏 皆言澤漆是大㦸苗日華子又言是大㦸花其苗可 食然大㦸苗洩人不可為菜今考土宿本草及寳藏 論諸書並云澤漆是貓兒眼睛草一名綠葉綠花草 一名五鳳草江湖原澤平陸多有之春生苗一科分 枝成叢柔莖如馬齒莧綠葉如苜蓿葉葉圓而黄綠 頗似貓睛故名貓兒眼莖頭凡五葉中分中抽小莖 五枝每枝開細花青綠色復有小葉承之齊整如一 故又名五鳳草綠葉綠花草掐莖有白汁粘人其根 白色有硬骨或以此為大㦸苗者誤也五月采汁煮 雄黄伏鍾乳結草砂據此則澤漆是貓兒眼睛草非 大㦸苗也今方家用治水蠱脚氣有效尤與神農本 文相合自漢人集别錄誤以為大㦸苗故諸家襲之 爾用者 宜審 莖葉氣味苦微寒無毒 别錄曰辛大明曰冷有小毒 之才曰小豆為之使惡薯蕷 主治皮膚熱大腹水氣四肢面目浮腫丈夫隂氣不 足 本 經 利大小腸明目輕身 别 錄 主蠱毒 蘇 恭 止瘧疾消痰 退熱 大 明 發明 時珍曰澤漆利水功類大㦸故人見其莖有白 汁遂誤以為大㦸然大㦸根苗皆有毒洩人而 澤漆根硬不可用苗亦無毒可作 菜食而利丈夫隂氣盛不相侔也 附方 舊二 新六 肺欬上氣 脈沈者澤漆湯主之澤漆三斤 以東流水五斗煮取一斗五升 去滓入半夏半升紫參白前生薑各五兩甘草黄芩 人參桂心各三兩煎取五升每服五合日三服 張 仲景金匱 要畧方 心下伏瘕 大如盃不得食者澤漆四兩大 黄葶藶熬三兩搗篩蜜丸梧子 大每服二丸日三 服 葛洪肘後方 十腫水氣 澤漆十斤夏月取嫩莖 葉入水一斗研汁約二 斗於銀鍋内慢火熬如稀餳入瓶内收每日 空心温酒調下一匙以愈為度 聖惠方 水氣蠱 病 生鮮貓眼睛草晒乾為末棗肉丸彈子大每服二 丸白湯化下日二服覺腹中暖小便利為度 乾 坤秘 韞 脚氣赤腫 行步脚痛貓兒眼睛草鷺鷥藤蜂窠 等分每服一兩水五碗煎三碗薰洗 之簡衛生 易 方 牙齒疼痛 貓兒眼睛草一搦研爛湯泡取 汁含潄吐涎 衛生易簡方 男婦瘰癧 貓兒眼睛草一二綑井水二桶五月五日 午時鍋内熬至一桶去滓澄清再熬至一 碗瓶收每以椒葱槐枝煎湯洗瘡浄 乃搽此膏數次愈 便民圖纂方 癬瘡有蟲 貓兒 眼睛 草晒乾為末香油調 搽之 衛生易簡方 甘遂 本經 下品 釋名甘藁 别 錄 陵藁 呉 普 陵澤 别 錄 甘澤 呉 普 重澤 别 錄 苦澤 呉 普 白澤 呉 普 主田 别 錄 鬼醜 呉普時珍曰諸 名義多未詳 集解 别錄曰甘遂生中山川谷二月采根隂乾普曰 八月采𢎞景曰中山在代郡第一本出太山江 東比來用京口者大不相似赤皮者勝白皮者都下 亦有名草甘遂殊惡葢贋偽者也恭曰甘遂苗似澤 漆其根皮赤肉白作連珠實重者良草甘遂乃是蚤 休療體全别苗亦不同俗名重臺葉似鬼臼蓖麻根 皮白色大明曰西京者上汴滄呉者次之形似和皮 甘草節頌曰今陜西江東亦有之苗似澤漆莖短小 而葉有汁根皮赤肉 白作連珠大如指頭 根修治 斆曰凡采得去莖於槐砧上細剉用生甘草 湯薺苨自然汁二味攪浸三日其水如黒汁 乃漉出用東流水淘六七次令水清為度漉出于土 器中熬脆用之時珍曰今人多以麫煨熟用以去其 毒 氣味苦寒有毒 别錄曰甘大寒普曰神農桐君苦有 毒岐伯雷公甘有毒元素曰純陽也 之才曰𤓰蒂為之 使惡逺志反甘草 主治大腹疝瘕腹滿面目浮腫留 飲宿食破癥堅積聚利水穀道 本 經 下五水散膀胱留 熱皮中痞熱氣腫滿 别 錄 能瀉十二種水疾去痰水 甄 權 瀉腎經及隧道水濕脚氣隂囊腫墜痰迷癲癎噎膈 痞塞 時 珍 發明 宗奭曰此藥專于行水攻决為用元素曰味苦 氣寒苦性泄寒勝熱直達水氣所結之處乃泄 水之聖藥水結胸中非此不能除故仲景大陷胸湯 用之但有毒不可輕用時珍曰肾主水凝則為痰飲 溢則為腫脹甘遂能泄腎經濕氣治痰之本也不可 過服但中病則止可也張仲景治心下留飲與甘草 同用取其相反而立功也劉河間保命集云凡水腫 服藥未全消者以甘遂末塗腹遶臍令滿内服甘草 水其腫便去又王璆百一選方云脚氣上攻結成腫 核及一切腫毒用甘遂末水調傳腫處即濃煎甘草 汁服其腫即散二物相反而感應如此清流韓 詠病脚疾用此一服病去七八再服而愈也 附方 舊三新 一十九 水腫腹滿 甘遂炒二錢二分黑牽牛一 兩半為末水煎時時呷之 普濟 方 膜外水氣 甘遂末大麥麵各半兩水和作 餅燒熟食之取利 聖濟總錄 身面 洪腫 甘遂二錢生研為末以豶猪腎一枚分為七臠 入末在内濕紙包煨令熟食之日一服至四五 服當覺腹鳴小便利 是其效也 肘后方 腎水流注 腿膝攣急四肢腫痛 即上方加木香四錢 每用二錢煨熟温酒嚼下當 利黄水為驗 御藥院方傳 正水脹急 大小不利欲 死甘草五錢 半生半炒胭脂坏子十文研勻每以一錢白麫四兩 水和作碁子大水煮令浮淡食之大小便利後用平 胃散加熟附子每以 二錢煎服 普濟方 小兒疳水 珠子甘遂炒青橘皮 等分為末三歳用一 錢以麥芽湯下以利為度忌酸 鹹三五日名水寳散 總㣲論 水蠱喘脹 甘遂大㦸 各一兩慢 火炙研每服一字水半盞煎三 五沸服不過十服 聖濟錄 水腫喘急 大小便不 通十棗丸 用甘遂大㦸莞花等分為末以棗肉和丸梧子大每 服四十丸侵晨熱湯下利去黄水為度否則次午再 服方三 因 妊娠腫滿 氣急小腹滿大小便不利已服猪 苓散不瘥者用太山赤皮甘遂二 兩搗篩白蜜和丸梧子大每服五十丸得微下仍服 猪苓散不下再服之猪苓散見猪苓下 小品方 心下留飲 堅滿脈伏其人欲自利反快甘遂半夏湯 用甘遂大者三枚半夏十二個以水一升 煮半升去滓入芍藥五枚甘草一節水二升煮半升 去滓以蜜半升同煎八合頓服取利 張仲景金匱 玉 函 脚氣腫痛 腎臟風氣攻注下部瘡痒甘遂半兩木 鼈子仁四個為末猪腰子一個去皮膜 切片用藥四錢摻在内濕紙包煨熟空心食之米飲 下服後便伸兩足大便行後吃白粥二三日為妙 本事 方 二便不通 甘遂末以生麫糊調傅臍中及丹田 内仍艾三壯飲甘草湯以通為度又 太山赤皮甘遂末一兩煉蜜和勻 分作四服日一服取利 聖惠方 小便轉脬 甘遂末 一錢猪 苓湯調下立通 筆峯雜興方 疝氣偏腫 甘遂茴香等分為末酒 服二錢 儒門事親 婦 人血結 婦人少腹滿如敦狀小便微難而不渇此為 水與血俱結在血室大黄二兩甘遂阿膠各 一兩水一升半煮半升頓 服其血當下 張仲景方 膈氣哽噎 甘遂麪煨五錢 南木香一錢為 末壯者一錢弱者五分 水酒調下 怪病竒方 痞證發熱 盜汗胸背疼痛甘 遂麪包漿水煮十 沸去麪以細糠火炒黄為末大人三錢小兒 一錢冷蜜水卧時服忌油膩魚肉 普濟方 消渴引 飲 甘遂麩炒半兩黄連一兩為末蒸餅丸綠豆 大每薄荷湯下二丸忌甘草 楊氏家藏方 癲癎 心風 遂心丹治風痰迷心癲癎及婦人心風血邪用 甘遂二錢為末以猪心取三管血和藥入猪心 内縛定紙裏煨熟取末入辰砂末一錢分作四丸每 服一丸將心煎湯調下大便下惡物為效不下再服 生濟 方 馬脾風病 小兒風熱喘促悶亂不安謂之馬脾 風甘遂麪包煮一錢半辰砂水飛二 錢半輕粉一角為末每服一字漿水少許滴油一小 㸃抄藥在上沈下去漿灌之名無價散 全幼心鑑 麻木疼痛 萬靈膏用甘遂二兩蓖麻子仁四兩樟腦 一兩搗作餅貼之内飲甘草湯 摘𤣥方 耳卒聾閉 甘遂半寸綿裹挿入兩耳内口中嚼 少甘草耳卒自然通也 永類方 續隨子 宋開 寳 釋名千金子 開 寳 千兩金 日 華 菩薩豆 日 華 拒冬 開 寳 聨步 頌 曰 葉中出葉數數相續而生故 名冬月始長故又名拒冬 集解 志曰續隨子生蜀郡處處亦有之苗如大㦸頌 曰今南中多有北土産少苗如大㦸初生一莖 莖端生葉葉中復出葉花亦類大㦸自葉中抽幹而 生實青有殻人家園亭中多種以為飾秋種冬長春 秀秋實時珍曰莖中 亦有白汁可結水銀 修治 時珍曰凡用去殻取色白 者以紙包壓去油取霜用 氣味辛温有毒主治婦人血結月閉瘀血癥瘕痃癖 除蠱毒鬼疰心腹痛冷氣脹滿利大小腸下惡滯物 開 寳 積聚痰飲不下食嘔逆及腹内諸疾研碎酒服不 過三顆當下惡物 蜀 本 宣一切宿滯治肺氣水氣日服 十粒瀉多以酸漿水或薄醋粥喫即止又塗疥癬瘡 大 明 發明 頌曰續隨下水最速然有毒損人不可過多時 珍曰續隨與大㦸澤漆甘遂莖葉相似主療亦 相似其功皆長于利水惟 在用之得法亦皆要藥也 附方 舊二 新四 小便不通 臍腹脹痛不可忍諸藥不效者 不過再服用續隨子去皮一兩 鈆丹半兩同少蜜搗作團瓶盛埋隂處臘月至春末 取出研蜜丸梧子大每服二三十丸木通湯下化破 尤妙病急亦可 旋合 聖濟錄 水氣腫脹 聨步一兩去殻研壓去油 重研分作七服每治一人 用一服丈夫生餅子酒下婦人荆芥湯五更服之當 下利至曉自止後以厚朴湯補之頻喫益善忌鹽醋 一百日乃不復作聨步 即續隨子也 斗門方 陽水腫脹 續隨子炒去油二 兩大黄一兩為末 酒水丸綠豆大每白湯下五 十丸以去陳莝 摘𤣥方 涎積癥塊 續隨子三十 枚膩粉二錢 青黛炒一錢研勻糯米飯丸芡子大每服一丸打破 以大棗一枚燒熟去皮核同嚼冷茶送下半夜後取 下積聚惡物為 效 聖濟錄 蛇咬腫悶 欲死用重臺六分續隨子 仁七粒搗篩為散酒服方 寸匕兼唾和少許塗咬處 立效 崔元亮海上方 黑子疣贅 續隨子熟時塗 之自落 普濟 方 葉及莖中白汁主治剝人面皮去䵟 開 寳 傅白癜癧 瘍 大 明 搗葉傅蠍螫立止 時 珍 莨菪 音浪蕩品 本經下 釋名天仙子 圖 經 横唐 本 經 行唐 時珍曰莨菪一作 𦿆 其子服之令人狂狼放 宕故 名 集解 别錄曰莨菪子生海濵川谷及雍州五月采子 𢎞景曰今處處有之子形頗似五味核而極小 保昇曰所在皆有之葉似菘藍莖葉皆有細毛花白 色子殻作罌狀結實扁細若粟米大青黄色六月七 月采子日乾頌曰處處有之苗莖高二三尺葉似地 黄王不留行紅藍等而濶如三指四月開花紫色莖 莢有白毛五月結實有殻作罌子狀如小石榴房中 子至細青白色如粟米粒斆曰凡使勿用蒼蓂子其 形相似只是微赤服之無效時人多以雜之時珍曰 張仲景金匱要畧言菜中有水莨菪葉圓而光有毒 誤食令人狂亂狀如中風 或吐血以甘草汁解之 子修治 斆曰修事莨菪子十兩以頭醋一鎰煮乾為 度却用黄牛乳汁浸一宿至明日乳汁黒即 是真者晒 乾搗篩用 氣味苦寒無毒 别錄曰甘權曰苦辛微熱有大毒藏 器曰性温不寒大明曰温有毒服之 熱發以綠豆汁甘草升麻犀角並解之斆曰有大毒 誤服之衝人心大煩悶眼生暹火頌曰本經言性寒 後人多云大熱而史記淳于意𫝊云淄川王美人懷 子不乳飲以浪藥一撮以酒飲旋乳且不乳豈熱藥 所治又古方主卒顛狂亦 多單用莨菪豈果性寒耶 主治齒痛出蟲肉痺拘急 久服輕身使人健行走及奔馬强志益力通神見鬼 多食令人狂走 本 經 療癲狂風癎顛倒拘攣 别 錄 安心定 志聰明耳目除邪逐風變白主痃癖取子洗晒隔日 空腹水下一指捻亦可小便浸令泣盡暴乾如上服 勿令子破破則令人發狂 藏 器 炒焦研末治下部脱肛 止冷痢主蛀牙痛咬之蟲出 甄 權 燒熏蟲牙及洗隂汗 大 明 發明 𢎞景曰入療顛狂方用然不可過劑久服自無 嫌通伸健行足為大益而仙經不見用權曰以 石灰清煮一伏時掬出去芽暴乾以附子乾薑陳橘 皮桂心厚朴為丸服去一切冷氣積年氣痢甚温暖 也不可生服傷人見鬼拾鍼狂亂時珍曰莨菪之功 未見如所説而其毒有甚焉煮一二日而芽方生其 為物可知矣莨菪雲實防葵赤商陸皆能令人狂惑 見鬼者昔人未有發其義者葢此類皆有毒能使痰 迷心竅蔽其神明以亂其視聽故耳唐安祿山誘奚 契丹飲以莨菪酒醉而坑之又嘉靖四十三年二月 陜西遊僧武如香挾妖術至昌黎縣民張柱家見其 妻美設飯間呼其全家同坐將紅散入飯内食之少 頃舉家昏迷任其奸汚復將魘法吹入柱耳中柱發 狂惑見舉家皆是妖鬼盡行殺死凡一十六人並無 血迹官司執柱囚之十餘日柱吐痰二椀許問其故 乃知所殺者皆其父母兄嫂妻子姊姪也柱與如香 皆論死世宗肅皇帝命榜示天下觀此妖藥亦是莨 菪之流爾方其痰迷之時視人皆鬼矣解之之法可 不知 乎 附方 舊二新 二十 卒發顛狂 莨菪三升為末以酒一升漬 數日絞去滓煎令可丸如小 豆三丸日三服當見面急頭中如有蟲行額及手足 有赤豆處如此並是瘥候也未知再服取盡神良 陳延之 小品方 風痺厥痛 天仙子三錢炒大草烏頭甘草半 兩五靈脂一兩為末糊丸梧子大 以螺青為衣每服十丸男子菖蒲 酒下女子莞花湯下 聖濟錄 久𠻳不止 有濃血 莨菪子 五錢淘去浮者煮令芽出炒研真酥一雞子大大棗 七枚同煎令酥盡取棗日食三枚 又方莨菪子三 撮吞之日五六度光祿李丞 服之神驗 孟詵必效方 年久呷𠻳 至三十年者 莨菪子木香 熏黄等分為末以羊脂塗青紙上撒末于 上卷作筒燒烟熏吸之 崔行功纂要方 水腫蠱脹 方見獸部 麢羊下 積冷痃癖 不思飲食羸困者莨菪子三分 水淘去浮者大棗四十九個水 三升煮乾只取棗去皮核每空心食 一個米飲下覺熱即止 聖濟錄 水瀉日久 青州 乾棗 十個去核入莨菪子填滿札定燒 存性每粟米飲服一錢 聖惠方 冷疳痢下 莨菪子 為末臘 猪脂和丸綿裹棗許導下部因痢出更 納新者不過三度瘥 孟詵必效方 赤白下痢 腹 痛 腸滑後重大黄煨半兩莨菪子炒黑一 撮為末每服一錢米飲下 普濟方 久痢不止 變 種 種痢兼脱肛莨菪丸用莨菪子一升淘去浮者煮令 芽出晒乾炒黄黒色青州棗一升去皮核釅醋二升 同煮搗膏丸梧子大每服二 十丸食前米飲下 聖惠方 腸風下血 莨菪煎用莨 菪實一升暴 乾搗篩生薑半斤取汁銀鍋中更以無灰酒二升捜 之上火煎如稠餳即旋杸酒度用酒可及五升即止 慢火煎令可丸大如梧子每旦酒飲通下三丸增至 五七丸止若丸時粘手則以兎絲粉襯隔之火候忌 緊藥焦則失力也初服微熱勿怪疾甚者服過 三日當下利疾去利亦止絶有效 篋中方 脱肛 不收 莨菪子炒研傅 之 聖惠方 風牙蟲牙 瑞竹堂方用天仙子 一撮入小口瓶内燒 烟竹筒引烟入蟲孔内熏之即死永不發令普濟方 用莨菪子入瓶内以熱湯淋下口含瓶口 氣熏之 冷更作盡三合乃止有涎津可去甚效效備 急方用莨菪子數納孔中以蠟封之亦 牙齒宣 落 風痛莨菪子末綿裹咬 之有汁勿嚥 必效方 風毒咽腫 嚥水不下及瘰 癧咽腫水服莨 菪子末兩錢匕神 驗 外臺秘要 乳癰堅硬 新莨菪子半匙清水一 盞服之不得嚼破 外 臺秘 要 石癰堅硬 不作濃者莨菪子為末醋和 𫝊瘡頭根即拔出 千金方 惡瘡似 癩 十年不愈者莨菪子 燒研傅之 千金方 打撲折傷 羊脂調莨菪子末 傅之 千金方 惡犬咬傷 莨菪子七枚吞之 日三服 千金方 根氣味苦辛有毒主治邪瘧疥癬殺蟲 時 珍 附方 新 六 瘧疾不止 莨菪根燒灰水服一合 量人强弱用 千金方 惡癬有蟲 莨菪根搗爛蜜和 傅之 千金翼 趾間肉刺 莨菪根搗汁塗之生雷 公炮炙論序云脚 肉 刺裩繫菪根謂 繫于裩帶上也 狂犬咬人 莨菪根和鹽搗傅日 三上 外臺秘要 惡刺 傷人 莨菪根水煮汁浸之冷 即易神方也 千金方 箭頭不出 萬聖神應丹 端午前一日 不語尋見莨菪科根本枝葉花實全好者道云先生 你却在這裹道罷用柴灰自東南起圍了以木椑子 掘取根下周迴土次日日未出時依前不語用钁頭 取出洗淨勿令雞犬婦人見于淨室中以石臼搗如 泥丸彈子大黄丹為衣以紙袋封懸高處隂乾遇有 箭頭不出者先以象牙末貼瘡口後用緋帛袋盛此 藥放臍中綿兜肚繫了當便 出也 張子和儒門事親方 雲實 本經 上品 釋名員實 别 錄 雲英 别 錄 天豆 呉 普 馬豆 圖 經 羊石子 圖 經 苗名 草雲母 唐 本 臭草 圖 經 粘刺 綱目時珍曰員亦音雲其義 未詳豆以子形名羊石當作 羊矢其子 肖之故也 集解 别錄曰雲實生河間川谷十月采暴乾普曰莖 高四五尺大葉中空葉如麻兩兩相值六月花 八月九月實十月采𢎞景曰處處有之子細如葶藶 子而小黑其實亦類莨菪燒之致鬼未見其法術恭 曰雲實大如黍及大麻子等黄黑似豆故名天豆叢 生澤旁高五六尺葉如細槐亦如苜蓿枝間微刺俗 謂苗為草雲母陶云似葶藶者非也保昇曰所在平 澤有之葉似細槐花黄白色其莢如豆其實青黄色 大若麻子五月六月采實頌曰葉如槐而狹長枝上 有刺苗名臭草又名羊石子草實名馬豆三月四月 采苗十月采實過時即枯落也時珍曰此草山原甚 多俗名枯刺赤莖中空有刺高者如蔓其葉如槐三 月開黄花纍然滿枝莢長三寸許狀如肥皂莢内有 子五六粒正如鵲豆兩頭微尖有黄黑班紋厚殻白 仁咬之極堅 重有腥氣 實修治 斆曰凡采得粗搗相對拌渾 顆橡實蒸一日㨂出暴乾 氣味辛温無毒 别錄曰苦普曰神農辛 小温黄帝鹹雷公苦 主治泄痢腸 澼殺蟲蠱毒去邪惡結氣止痛除寒熱 本 經 消渇 别 錄 治 瘧多用 蘇 頌 主下䘌膿血 時 珍 附方 新 一 䘌下不止 雲實女萎各一兩桂半兩川烏頭 二兩為末蜜丸梧子大每服五丸 水下日三服 肘后方 花主治見鬼精多食令人狂走久服輕身通神明 本 經 殺精物下水燒之致鬼 别 錄 發明 時珍曰雲實花既能令人見鬼發狂 豈有久服輕身之理此古書之訛也 根主治骨哽及咽喉痛研汁嚥之 時 珍 蓖麻 蓖音卑 唐本草 釋名 頌曰葉似大麻子形宛如牛蜱故名時珍曰 蓖亦作螕螕牛虱也其子有麻㸃故名蓖麻 集解 恭曰此人間所種者葉似大麻葉而甚大結子 如牛蜱今胡中來者莖赤高丈餘子大如皂莢 核用之亦良保昇曰今在處有之夏生苗葉似葎草 而大厚莖赤有節如甘蔗高丈餘秋生細花隨便結 實殻上有刺狀類巴豆青黄班褐夏采莖葉秋采實 冬采根日乾用時珍曰其莖有赤有白中空其葉大 如瓠葉每葉凡五尖夏秋間椏裏抽出花穗纍纍黄 色每枝結實數十顆上有刺攅族如蝟毛而軟凡三 四子合成一顆枮時劈開狀如巴豆殻内有子大如 豆殻有班㸃狀如牛螕再去班殻中有仁嬌白如續 隨子仁有油可作印色及油 紙子無刺者良子有刺者毒 子修治 斆曰凡使勿用黑天赤利子緣在地蔞上是 顆兩頭尖有毒其蓖麻子節節有黄黑班凡 使以鹽湯煮半日去皮取子研用時珍曰取蓖麻油 法用蓖麻仁五升搗爛以水一斗煮之有沫撇起待 沫盡乃止去水以沫煎至 㸃燈不泎滴水不散為度 氣味甘辛平有小毒 時珍曰凡服蓖麻者一生不得 食炒豆犯之必脹死其油能伏 丹砂 粉霜 主治水癥以水研二十枚服之吐惡沫加至三 十枚三日一服瘥則止又主風虚寒熱身體瘡痒浮 腫尸疰惡氣榨取油塗之 唐 木 研傅瘡痍疥癩塗手足 心催生 大 明 治瘰癧取子炒熟去皮每卧時嚼服二三 枚漸加至十數枚有効 宗 奭 主偏風不遂口眼喎斜失 音口噤頭風耳聾舌脹喉痺齁喘脚氣毒腫丹瘤湯 火傷鍼刺入肉女人胎衣不下子腸挺出開通關竅 經絡能止諸痛消腫追膿拔毒 時 珍 發明 震亨曰蓖麻屬隂其性善收能追膿取毒亦外 科要藥能出有形之滯物故取胎産胞衣剰骨 膠血者用之時珍曰蓖麻仁甘辛有毒熱氣味頗近 巴豆亦能利人故下水氣其性善走能開通諸竅經 絡故能治偏風失音口噤口目喎斜頭風七竅諸病 不止于出有形之物而已葢鸛鶘油能引藥氣入内 蓖麻油能拔病氣出外故諸膏多用之一人病偏風 手足不舉時珍用此油同羊脂麝香鯪鯉甲等藥煎 作摩膏日摩數次一月餘漸復兼服捜風化痰養血 之劑三月而愈一人病手臂一塊腫痛亦用蓖麻搗 膏貼之一夜而愈一人病氣鬰徧頭痛用此同乳香 食鹽搗㶸太陽穴一夜痛止一婦産後子腸不收搗 仁貼其丹田一夜而上此藥外用累奏竒勛但内服 不可輕率爾或言搗膏以筯㸃于鵞馬六畜舌根下 即不能食或㸃肛内即 下血死其毒可知矣 附方 舊九新 二十九 半身不遂 失音不語取蓖麻子油一升 酒一斗銅鍋盛油著酒中一 日煮之令熟細細 服之 外臺秘要 口目喎斜 蓖麻子仁搗膏左貼右 右貼左即正 婦人良 方用蓖麻子仁七七粒研作餅右喎安在左手心左 喎安在右手心却以銅盂盛熱水坐藥上冷即換五 六次即正也粒一方用蓖麻子仁七七 粒巴豆十九 麝香五分作餅如上用 風氣頭痛 不 可 忍者乳香蓖麻仁等分搗餅隨左右貼太陽穴解髮 出氣甚驗 德生堂方用蓖麻油紙剪花貼太陽亦 効紙又方蓖麻仁半兩棗肉十五枚搗 塗 上捲筒插入鼻中下清涕即止 八種頭風 蓖 麻 子剛子各四十九粒去殻雀腦芌一大塊搗如泥糊 丸彈子大線穿掛風處隂乾用時先將好末茶調成 膏子塗盞内後將灰火燒前藥烟起以盞覆之待烟 盡以百沸葱湯㸃盞内茶藥服之後以綿被裹頭卧 汗出避風 袖珍方 鼻窒不通 蓖麻子仁三百粒大棗去皮一 枚搗勻綿裹塞之一日一易三 十日聞香臭 也 聖濟錄 天柱骨倒 小兒疳疾及諸病後天柱骨 倒乃體虚所致宜生筋散貼 之木鼈子六箇去殻蓖麻子六十粒去殻研勻先 包頭擦頂上令熱以津調藥貼之 鄭氏小兒方 五 種風癎 不問年月逺近用蓖麻子仁二兩黄連一兩 石膏末一盌文武火煮之乾即添水三日兩 夜取出黄連只用蓖麻風乾勿令見日以竹刀每個 切作四段每服二十段食後荆芥湯下日二服終身 忌食豆犯之必腹 脹死 衛生寳鑑 舌上出血 蓖麻子油紙撚燒烟熏 鼻中自止 摘𤣥方 舌脹塞口 蓖麻仁四十粒去殻研油塗紙上作撚燒 烟熏之未退再熏以愈為度有人舌腫出 口外一邨人用此法 而愈 經驗良方 急喉痺塞 牙關緊急不通用此 即破以蓖麻子仁研 爛紙卷作筒燒烟熏吸即通或 只取油作撚尤妙名聖烟筒 咽中瘡腫 杜任方用 蓖麻子仁 一枚朴硝一錢同研新汲水服之連進二三服效嚥 三因方用蓖麻仁荆芥穗等分為末蜜丸綿包噙 之金 千 水氣腫滿 蓖麻子仁研水解得三合清旦一頓 服盡日中當下青黄水也或云壯人 止可服五粒 外臺秘要 脚氣作痛 蓖麻子七粒去殻研爛同蘇 合香丸貼足心痛即止也 外臺 秘要 小便不通 蓖麻仁三粒研細入紙撚内 插入莖中即通 摘𤣥方 齁喘咳 𠻳 蓖麻子去殻炒熟㨂甜者食之須多服 見效終身不可食炒豆 衛生簡易方 催生下胞 崔元亮海上集驗方取蓖麻子七粒去殻研膏塗脚 心若胎及衣下便速洗去不爾則子腸出即以此膏 塗頂則腸自入也各肘后方云産難取蓖 麻子十四枚每手 把七枚須㬰立下也 子宮脱下 蓖麻子仁枯礬等分為末安紙上托入仍以 蓖麻子仁十四枚研膏塗頂心即入 摘𤣥 盤腸生 産 塗頂方 同上 催生下胎 不拘生胎死胎蓖麻二個巴豆 二個麝香一分研貼臍中并足 心温又下生胎一月一 粒 酒吞下 集簡方 一切毒腫 痛不可忍蓖麻子 仁搗傅即止也 肘后 方 癘風鼻塌 手指攣曲節間痛不可忍漸至斷落 用蓖麻子一兩去皮黄連一兩剉豆 大以小瓶子入水一升同浸春夏二日秋冬五日後 取蓖麻子一枚劈破面東以浸藥水吞之漸加至四 五枚微利不妨瓶中水盡更添兩月後喫大蒜猪肉 試之如不發是效也若發動再服直侯不發乃止 杜任 方 小兒丹瘤 蓖麻子五個去皮研入麪一匙 水調塗之甚效 修真秘㫖 瘰癧 結核 蓖麻子炒去皮每睡時服二三枚取 效一生不可喫炒豆 阮氏經驗方 瘰癧惡瘡 及軟癤用白膠香一兩瓦器溶化去滓以蓖麻子六 十四個去殻研膏溶膠投之攪勻入油半匙頭至㸃 水中試軟硬添減膠油得所以緋帛量瘡大 小攤貼一膏可治三五癤也 儒門事親 肺風面 瘡 起白屑或微有赤瘡用蓖麻子仁四十九粒白果 膠棗各三粒瓦松三錢肥皂一個搗為丸洗面用 之良一呉 旻扶壽方 面上雀斑 萞麻子仁蜜陀僧硫黄各一錢 為末用羊髓和勻夜夜傅之 摘𤣥 方 髮黄不黑 萞麻子仁香油煎焦去滓 三日後頻刷之 摘𤣥方 耳卒聾閉 萞麻子一百個去殻與大棗十五枚搗爛入乳小兒 乳汁和丸作鋌每以綿裹一枚塞之覺耳中熱為度 一日一易二十 日瘞 千金方 湯火灼傷 萞麻子仁蛤粉等分研膏 湯傷以油調火灼以水調 塗之驗古 今錄 鍼刺入肉 萞麻子去殻一个先以帛襯傷 處傅之頻看若見刺出即拔去 恐藥緊弩出好肉或加白梅 肉同研尤好 衛生易簡方 竹木骨硬 萞麻子仁一 兩凝水石二 兩研勻每以一捻置舌根噙嚥自然不見含又方萞 麻油紅麯等分研細沙糖丸皂子大綿裹 嚥痰出 大 良 雞魚骨哽 萞麻子仁研爛入百藥煎研丸 彈子大井花水化下半丸即下 惡犬咬 傷 萞麻子五十粒去殻以井花研膏先以 鹽水洗吹痛處乃貼此膏 袖珍方 葉氣味有毒主治脚氣風腫不仁蒸搗裹之日二三 易即消又油塗炙熱熨𩕄上止鼻衂大驗 蘇 恭 治痰喘 欬𠻳 時 珍 附方 新 一 齁喘痰𠻳 儒門事親方用九尖萞麻葉三錢 入飛過白礬二錢以猪肉四兩薄 批摻藥在内荷葉裹之文武火煨熟細嚼以白湯送 下名九仙散 普濟方治欬𠻳涎喘不問年深日近 用經霜萞麻葉經霜桑葉御米殻蜜炒各一兩為末 蜜丸彈子大每服一丸白湯化下日一服名無憂丸 附錄博落迴 拾遺藏器曰有大毒主惡瘡櫻根瘤贅 瘜肉白癜風蠱毒精魅溪毒瘡瘻和百 大青雞桑灰等分為末傅之蠱毒精魅當别有法生 江南山谷莖葉如萞麻莖中空吹之作聲如博落迴 折之有黄汁藥人立 死不可輕用入口 常山 本經 下品 蜀漆 同 止 釋名恒山 呉 普 互草 本 經 雞尿草 日 華 鴨尿草 日華時珍曰 恒亦常也恒 山乃北岳名在今定州常山乃郡名亦今真定豈此 藥始産于此得名歟蜀漆乃常山苗功用相同今併 為 一 集解 别錄曰常山生益州川谷及漢中二月八月采 根隂乾又曰蜀漆生江林山川谷及蜀漢中常 山苗也五月采葉隂乾𢎞景曰常山出宜都建平細 實黄者呼為雞骨常山用之最勝蜀漆是常山苗而 所出又異者江林山即益州江陽山名故是同處爾 彼人采得縈結作丸得時燥者佳恭曰常山生山谷 間莖圓有節髙者不過三四尺葉似茗而狹長兩兩 相當二月生白花青萼五月結實青圓三子為房其 草暴燥色青白堪用若隂乾便黒爛鬱壞矣保昇曰 今出金州房山梁州中江縣樹高三四尺根似荆根 黄色而破五六月采葉名蜀漆也李含光曰蜀漆是 常山莖八月九月采之頌曰今汴西淮浙湖南州郡 亦有之並如上説而海州出者葉似楸葉八月有花 紅白色子碧色似山楝子而小今天台山出一種草 名土常山苗葉極甘人用為飲甘味如 蜜又名蜜香草性涼益人非此常山也 修治 斆曰采時連根苗收如用莖葉臨時去根以甘 草細剉同水拌濕蒸之臨時去甘草取蜀漆細 剉又拌甘草水勻再蒸日乾用其常山凡用以酒浸 一宿漉出日乾熬搗用時珍曰近時有酒浸蒸熟或 瓦炒熟者亦不甚吐 人又有醋制者吐人 常山氣味苦寒有毒 别錄曰辛微寒普曰神農岐伯 苦桐君辛有毒李當之大寒權 曰苦有小毒炳曰得甘草吐瘧之才曰 畏玉札大明曰忌葱菜及菘菜伏砒石 主治傷寒寒 熱熱發温瘧鬼毒胸中痰結吐逆 本 經 療鬼蠱往來水 脹洒洒惡寒鼠瘻 别 錄 治諸瘧吐痰涎治項下瘤癭 甄 權 蜀漆氣味辛平有毒 别錄曰微温權曰苦有小毒元 素曰辛純陽炳曰桔梗為之使 之才曰栝樓為 之使惡貫衆 主治瘧及欬逆寒熱腹中癥堅痞積 聚邪氣蠱毒鬼疰 本 經 療胸中邪結氣吐去之 别 錄 治鬼 瘧多時温瘧寒熱下肥氣 甄 權 破血洗去腥與苦酸同 用導膽邪 元 素 發明 斆曰蜀漆春夏用莖葉秋冬用根老人久病切 忌服之頌曰常山蜀漆為治瘧之最要不可多 進令人吐逆震亨曰常山性暴悍善驅逐能傷真氣 病人稍近虚怯不可用也外臺乃用三兩作一服殊 昧雷公老人久病切忌之戒時珍曰常山蜀漆有刼 痰截瘧之功須在發散表邪及提出陽分之後用之 得宜神效立見用失其法真氣必傷夫瘧有六經瘧 五臟瘧痰濕食積瘴疫鬼邪諸瘧須分隂陽虚實不 可一槩論也常山蜀漆生用則上行必吐酒蒸炒熟 用則氣稍緩少用亦不致吐也得甘草則吐得大黄 則利得烏梅鯪鯉甲則入肝得小麥竹葉則入心得 秫米麻黄則入肺得龍骨附子則入腎得草果檳榔 則入脾葢無痰不作瘧二物之功亦在驅逐痰水而 已楊士瀛直指方云常山治瘧人皆薄之瘧家多蓄 痰涎黄水或停瀦心下或結澼脇間乃生寒熱法當 吐痰逐水常山豈容不用水在上焦則常山能吐之 水在脇下則常山能破其澼而下其水但須行血藥 品佐助之必收十全之功其有純熱發瘧或藴熱内 實之證投以常山大便㸃滴而下似泄不泄者須用 北大黄為佐泄利數行然後獲愈也又待制李燾云 嶺南瘴氣寒熱所感邪氣多在營衛皮肉之間欲去 皮膚毛孔中瘴氣根本非常山不可但性吐人惟以 七寳散冷服之 即不吐且驗也 附方 舊三新 二十三 截瘧諸湯 外臺秘要用常山三兩漿水 三升浸一宿煎取一升欲發 前頓服取吐分肘后方用常山一兩秫米一百粒水 六升煮三升 三服先夜未發臨發時服盡 養生 主論王隠者驅瘧湯云予用此四十年竒效不能盡 述切勿加減萬一無吐者常山酒煮晒乾知母貝母 草果各一錢半水一鍾半煎半 熟五更熱服渣以酒浸發前服 截瘧諸酒 肘后方用 常山一兩 酒一升漬二三日分作三服平旦一服少頃再服臨 發又服或加甘草煮服之 宋俠經心錄醇醨湯治 間日瘧支太醫云乃桂廣州方也甚驗恒山一錢二 分大黄二錢半炙甘草一錢二分水一盞半煎減半 醇發日五更温服再以水一盞煎減半曰醨未發時 温服 虞搏醫學正傳治久瘧不止常山一錢半檳 榔一錢丁香五分烏梅一個酒一盞浸一 宿五更飲之一服便止永不再發如神 截瘧諸丸 千金方恒山丸治數年不瘥者兩劑瘥一月以来者 一劑瘥恒山三兩研末雞子白和丸梧子大瓦器煮 熟殺腥氣則取晒乾收之每服二十丸竹葉湯下五 更一服天明一服發前一服或吐或否即止 肘后 丹砂丸恒山搗末三兩真丹一兩研白密和杵百下 丸梧子大先發時三丸少頃再服三丸臨時服三丸 酒下無不斷者黄曽世榮活幼心書黄丹丸治大小 久瘧恒山二兩 丹半兩烏梅連核瓦焙一兩為末 糯米粉糊丸梧子大每服三五十丸涼酒下隔一夜 一服平旦一服午後方食 葛洪肘後方用恒山三 兩知母一兩甘草半兩搗末蜜丸梧子大先發時服 十丸次服七丸後服五六丸以瘥為度 和劑局方 瞻仰丸治一切瘧常山四兩炒存性草果二兩炒存 性為末薄糊丸梧子大每卧時冷酒服五十丸五更 再服忌鵞羊熱物兩又勝金丸治一切瘧胸膈停痰 發不愈者常山八 酒浸蒸焙檳榔二兩生研末糊 丸梧子大如上法服雞集簡方二聖丸治諸瘧不拘 逺近大小雞骨恒山 心檳榔各一兩生研鯪鯉甲 煨焦一兩半為末糯粉糊丸菉豆大 黄丹為衣每服三五十丸如上法服 厥隂肝瘧 寒多 熱少 喘息如死狀或少腹滿小便如膿不問久近不吐不 泄如神恒山一兩醋浸一夜瓦器煮乾每用二錢水 一盞煎半盞五更冷 服 趙真人濟急方 太隂肺瘧 痰聚胸中病至令人 心寒寒甚乃熱熱間 善驚如有所見恒山三錢甘草半錢秫米三十五 粒水二鍾煎一鍾發日早分三次服 千金方 少 隂腎瘧 凄凄然寒手足寒腰脊痛大便難目眴眴然 恒山二錢半豉半兩烏梅一錢竹葉一錢半 葱白三根水一升半煎一 升發前分三服 千金方 牝瘧獨寒 不熱者蜀漆散 用蜀漆雲母煅 三日夜龍骨各二錢為末每服半錢臨發日旦一服 發前一服酢漿水調下温瘧又加蜀漆一錢 張仲 景金匱 要畧 牡瘧獨熱 不冷者蜀漆一錢半甘草一錢麻 黄二錢牡蠣粉二錢水二鍾先煎 麻黄蜀漆去沬入藥再煎至一鍾未發 前温服得吐則止 王燾外臺秘要 温瘧熱多 恒 山 一錢小麥三錢淡竹葉二錢 水煎五更服甚良 藥性論 三十年瘧 肘后方治三 十年老瘧及 積年久瘧常山黄連各一兩酒三升漬一宿以瓦釡 煮取一升半發日早服五合發時再服熱當吐冷當 利無不瘥者二張文仲備急方用恒山一兩半龍骨 五錢附子炮 錢半大黄一兩為末雞子黄和丸梧 子大未發時五丸將發時五丸白湯 下支太醫云此方神驗無不斷者 瘴瘧寒熱 劉長 春經 驗方常山一寸草果一枚熱酒一盌浸一夜五更望 東服之葢卧酒醒即愈 談埜翁試驗方用常山檳 榔甘草各二錢黒豆一百粒水煎服之乃彭司㓂所 傳 葛稚川肘后方用常山黄連香䜴各一兩附子 炮七錢搗末蜜丸梧子大空腹飲 服四丸欲發時三丸至午後乃食 妊娠瘧疾 酒蒸常 山石膏 煅各一錢烏梅炒五分甘草四分水一盞酒 一盞浸一夜平旦温服 姚僧坦集驗方 百日兒 瘧 水鑑仙人歌曰瘧是邪風寒熱攻直須術治免成 空常山刻作人形狀釘在孩兒生氣宮如金生人 金生在巳即釘巳上木生人釘亥上 火生人釘寅上水土生人釘申上也 小兒驚忤 暴驚 卒死 中惡用蜀漆炒二錢左顧牡蠣一錢二分 漿水煎服當吐痰而愈名千金湯 阮氏 胸中痰飲 恒山甘草各一兩水五升煮取一升去滓入 蜜二合温服七合取吐不吐更服 千金方 附錄杜莖山 圖經頌曰葉味苦寒主温瘴寒熱作止 不定煩渴頭痛心躁杵爛新酒浸絞汁 服吐出惡涎甚效生宜用莖高四五尺葉似 苦蕒菜秋有花冬作實如枸杞子大而白 土紅山 頌曰葉甘微寒無毒主骨節疼痛勞熱瘴瘧生南恩 州山野中大者高七八尺葉似枇杷而小無毛秋生 白花如栗粒不實福州生者作細藤似芙蓉葉其葉 上青下白根如葛頭土人取根米泔浸一宿以清水 再浸一宿炒黄為末每服一錢水一盞生薑一片同 煎服亦治勞瘴甚效時珍曰杜莖山即土恒山土紅 山又杜莖山之 類故並附之 藜蘆 本經 下品 釋名山葱 别 錄 葱苒 同 葱菼 音 毯 葱葵 普 豐蘆 普 憨葱 綱 目 鹿葱 時珍曰黑色曰黎其蘆有黑皮裹之故名根際 似葱俗名葱管藜蘆是矣北人謂之憨葱南人 謂之 鹿葱 集解 别錄曰藜蘆生太山山谷三月采根隂乾普曰 大葉小根相連𢎞景曰近道處處有之根下極 似葱而多毛用之止剔取根微炙之保昇曰所在山 谷皆有葉似鬱金秦芄蘘荷等根若龍膽莖下多毛 夏生冬凋八月采根頌曰今陜西山南東西州郡皆 有之遼州均州解州者尢佳三月生苗葉似初出椶 心又似車前莖似葱白青紫色高五六寸上有黒皮 裏莖似椶皮有花肉紅色根似馬腸根長四五寸許 黄白色二月三月采根隂乾此有二種一種水藜蘆 莖葉大同只是生在近水溪澗石上根鬚百餘莖不 中藥用今用者名葱白藜蘆根鬚甚少只是三二十 莖生高山者為佳均州土俗亦呼為鹿葱范子計然 云出河東 黄白者善 根修治 雷曰凡采得去頭用糯米泔 汁煮之從已至未晒乾用 氣味辛寒有毒 别錄曰苦微寒普曰神農雷公辛有 毒岐伯鹹有毒李當之大寒大毒扁 鵲苦有毒之才曰黄連為之使反細辛芍藥人參沙 參紫參丹參苦參惡大黄時珍曰畏葱白服之吐不 止飲葱 湯即止 主治蠱毒欬逆洩痢腸澼頭瘍疥瘙惡瘡殺諸蟲毒 去死肌 本 經 療噦逆喉痺不通鼻中息肉馬刀爛瘡不 入湯用 别 錄 主上氣去積年膿血泄痢 權 吐上膈風涎 暗風癎病小兒 齁痰疾 頌 末治馬疥癬 宗 奭 發明 頌曰黎蘆服錢匕一字則惡吐人又用通頂令 人嚏而别本云治噦逆甚效未詳時珍曰噦逆 用吐藥亦反胃用吐法去痰積之義吐藥不一常山 吐瘧痰𤓰丁吐熱痰烏附尖吐濕痰萊菔子吐氣痰 藜蘆則吐風痰者也按張子和儒門事親云一婦病 風癎自六七年得驚風後每一二年一作至五七年 五七作三十歳至四十歳則日作或甚至一日十餘 作遂昏癡徤忘求死而已值歳大饑采百草食于野 中見草若葱狀采歸蒸熟飽食至五更忽覺心中不 安吐涎如膠連日不止約一二斗汗出如洗甚昏困 三日后遂輕徤病去食進百脈皆和以所食葱訪人 乃憨葱苗也即本草藜蘆是矣圖經言能吐風病此 亦偶得吐法耳我朝荆和王妃劉氏年七十病中風 不省人事牙關緊閉羣醫束手先考太醫吏目月池 翁診視藥不能入自午至子不獲已打去一齒濃煎 藜蘆湯灌之少頃噫氣一聲遂吐痰而甦調理而安 藥弗瞑眩厥 疾弗瘳誠然 附方 舊六新 十三 諸風痰飲 藜蘆十分鬱金一分為末每 以一字温漿水一盞和服探 吐方經 驗 中風不省 牙關緊急者藜蘆一兩去苗頭濃 煎防風湯浴過焙乾切炒微褐色 為末每服半錢小兒減半温水調灌以 吐風涎為効未吐再服 簡要濟衆 中風不語 喉 中 如曳鋸口中涎沬取藜蘆一分天南星一個去浮皮 于臍上剜一坑納入陳醋二橡斗四面火逼黄色研 為末生麪丸小豆大每服 三丸温酒下 經驗方 諸風頭痛 和州藜蘆一莖 日乾研末入麝 香少許吹鼻三又方通頂散藜 蘆半兩黄連 分㗜鼻 聖惠 久瘧痰多 不食欲吐 不吐藜蘆 末半錢温虀水調 下探吐 保命集 痰瘧積瘧 藜蘆皂莢炙各一兩巴 豆二十五枚熬黄研末 蜜丸小豆大每空心服一丸未發時一 丸臨發時又服一丸勿用飲食 肘後 黄疸腫疾 藜 蘆 灰中炮為末水服半錢 匕小吐不過數服效 胸中結聚 如駭駭不去者巴 豆半兩去皮心炒 擣如泥藜蘆炙研一兩蜜和擣 丸麻子大每吞一二丸 肘后 身面黒痣 藜蘆灰五 兩水一大 碗淋汁銅器重湯煮成黒膏以針 微刺破㸃之不過三次效 聖惠 鼻中息肉 藜蘆三 分雄黄 一分為末蜜和㸃之每日三 上自消勿㸃兩畔 聖濟方 牙齒蟲痛 藜蘆末内入 孔中勿吞汁 神效翼 千金 白秃蟲瘡 藜蘆末猪脂調 塗之 肘後方 頭生蟣虱 藜蘆末 摻之 直 指 頭風白屑 痒甚藜蘆末沐頭摻之緊包 二日夜避風效 本事方 反花惡瘡 惡肉反出如米藜蘆末猪脂 和傅日三五上 聖濟錄 疥癬蟲瘡 藜蘆末生 油和塗 羊 疽瘡痒 藜蘆二分附子八分為末傅 之蟲自出也 陶隠居方 誤吞水蛭 藜蘆 炒為 末水服一錢必吐 出 徳生堂方 附錄山慈石 别錄有名未用曰苦平無毒主女子帶 下生山之陽正月生葉如藜蘆莖有衣 一名 爰茈 參果根 又曰苦有毒主鼠瘻生百餘根根有衣 裹莖三月三日采根一名百連一名烏 蓼一名鼠莖 一名鹿蒲 馬腸根 宋圖經頌曰苦辛寒有毒主蠱 除風葉療瘡疥生秦州葉似桑 三月采葉五 月六月采根 木藜蘆 拾 遺 釋名黄藜蘆 綱 目 鹿驪 集解 藏器曰陶𢎞景注漏蘆云一名鹿驪山南人用 苗北人用根按鹿驪乃木藜蘆非漏蘆也乃樹 生如茱萸樹高二尺有毒時珍曰鹿驪俚人呼為黄 藜蘆小樹也葉如櫻桃葉狹而長多皺文四月開細 黄花五月結小 長子如小豆大 氣味苦辛温有毒主治疥癬殺蟲 藏 器 附子 本經 下品 釋名其母名曰烏頭 時珍曰初種為烏頭象烏之頭 也附烏頭而生者為附子如子 附母也烏頭如芋魁附子如芋子葢一物也别有草 烏頭白附子故俗呼此為黒附子川烏頭以别之諸 家不分烏頭有川草兩種 皆混雜註解今悉正之 集解 别錄曰附子生犍為山谷及廣漢冬月采為附 子春月采為烏頭𢎞景曰烏頭與附子同根附 子八月采八角者良烏頭四月采春時莖初生有腦 頭如烏鳥之頭故謂之烏頭有兩岐其蒂狀如牛角 者名烏喙取汁煎為射繭天雄似附子細而長乃至 三四寸側子即附子邊角之大者並是同根而木經 附子出犍為天雄出少室烏頭出朗陵分生三處當 各有所宜也今則無别矣恭曰天雄附子烏頭並以 蜀道綿州龍州者佳俱以八月采造餘處雖有造得 者力弱都不相似江南來者全不堪用大明曰天雄 大而長少角刺而實附子大而短有角平穩而實烏 喙似天雄烏頭次于附子側子小于烏頭連聚生者 名為虎掌並是天雄一裔子母之類氣力乃有殊等 即宿根與嫩者爾斆曰烏頭少有莖苗身長而烏黒 少有旁尖烏喙皮上蒼色有尖頭大者孕八九個周 圍底陷黒如烏鐵天雄身全矮無尖周匝四面有附 子孕十一個皮蒼色側子只是附子旁有小顆如棗 核者木鼈子是喙附烏雄側中毗患者不入藥用保 昇曰正者為烏頭兩岐者為烏喙細長三四寸者為 天雄根旁如芋散生者為附子旁連生者為側子五 物同出而異名苗高二尺許葉似石龍芮及艾宗奭 曰五者皆一物但依大小長短以象而名之爾頌曰 五者今並出蜀土都是一種所産其種出于龍州冬 至前先將陸田耕五七遍以猪糞糞之然後布種逐 月耘籽至次年八月後方成其苗高三四尺莖作四 稜葉如艾其花紫碧色作穗其實細小如桑椹狀黑 色本只種附子一物至成熟後乃有四物以長二三 寸者為天雄割削附子旁尖角為側子附子之絶小 者亦名側子元種者為烏頭其餘大小者皆為附子 以八角者為上綿州彰明縣多種之惟赤水一鄉者 最佳然收采時月與本草不同謹按本草冬采為附 子春采為烏頭博物志言附子烏頭天雄一物也春 秋冬夏采之各異而廣志云奚毒附子也一歳為側 子二年為烏喙三年為附子四年為烏頭五年為天 雄今一年種之便有此五物豈今人種蒔之法用力 倍至故爾繁盛乎時珍曰烏頭有兩種出彰明者即 附子之母今人謂之川烏頭是也春末生子故曰春 采為烏頭冬則生子已成故曰冬采為附子其天雄 烏喙側子皆是生子多者因象命名若生子少及獨 頭者即無此數物也其産江左山南等處者乃本經 所列烏頭今人謂之草烏頭者是也故曰其汁煎為 射繭陶𢎞景不知烏頭有二以附子之烏頭註射 之烏頭遂致諸家疑貳而雷斆之説尤不近理宋人 楊天惠著附子記甚悉今撮其要讀之可不辯而明 矣其説云綿州乃故廣漢地領縣八惟彰明出附子 彰明領鄉二十惟赤水亷水昌明㑹昌四鄉産附子 而赤水為多每歳以上田熟耕作壟取種於龍安龍 州齊歸木門青塠小坪諸處十一月播種春月生苗 其莖類野艾而澤其葉類地麻而厚其花紫瓣黄㽔 長苞而圓七月采者謂之早水拳縮而小葢未長成 也九月采者乃佳其品凡七本同而末異其初種之 小者為烏頭附烏頭而旁生者為附子又左右附而 偶生者為鬲子附而長者為天雄附而尖者為天錐 附而上出者為側子附而散生者為漏藍子皆脈絡 連貫如子附母而附子以貴故專附名也凡種一而 子六七以上則皆小種一而子二三則稍大種一而 子特生則特大附子之形以蹲坐正節角少者為上 有節多䑕乳者次之形不正而傷缺風皺者為下本 草言附子八角者為良其角為側子之説甚謬矣附 子之色以花白者為上鐵色者次之青綠者為下天 雄烏頭天錐皆以豐實盈握者為勝漏藍側子則園 人以乞役夫不足數也謹按此記所載漏藍即雷斆 所謂木鼈子大明所謂虎掌者也其鬲子即烏喙也 天錐即天雄之類醫方亦無此名功用當相同爾 修治 保昇曰附子烏頭天雄側子烏喙采得以生熟 湯浸半日勿令滅氣出以白灰裛之數易使乾 又法以米粥及糟麯等淹之並不及前法頌曰五物 收時一處造釀其法先於六月内造大小麪麴未采 前半月用大麥煮成粥以麴造醋候熟去糟其醋不 用太酸酸則以水解之將附子去根鬚於新甕内淹 七日日攪一遍撈出以疎篩攤之令生白衣乃向慢 風日中晒之百十日以透乾為度若猛日則皺而皮 不附肉時珍曰按附子記云此物最多不能常熟或 種美而苗不茂或苗秀而根不充或已釀而腐或已 曝而攣若有神物隂為之者故圜人常禱於神目為 藥妖其釀法用醋醅安密室中淹覆彌月乃發出㫰 乾方出釀時其大有如拳者已定輒不盈握故及一 兩者極難得土人云但得半兩以上者皆良蜀人餌 者少惟秦陜閩浙人宜之然秦人纔市其下者閩浙 纔得其中者其上品則皆貴人得之矣𢎞景曰凡用 附子烏頭天雄皆熱灰微炮令析勿過焦惟薑附湯 生用之俗方每用附子須甘草人參生薑相配者正 制其毒故也斆曰凡使烏頭宜文武火中炮令皴拆 擘破用若用附子須㡳平有九角如鐵色一個重一 兩者即是氣全勿用雜木火只以栁木灰火中炮令 皴拆以刀刮去上孕子并去㡳火擘破於屋下午地 上掘一土坑安之一宿取出焙乾用若隂制者生去 皮尖㡳薄切以東流水并黒豆浸五日夜漉出日中 聮用震亨曰凡烏附天雄須用童子小便浸透煮過 以殺其毒并助下行之力入鹽少許尤好或以小便 浸二七日揀去壊者以竹刀每個切作四片井水淘 淨逐日换水再浸七日晒乾用時珍曰附子生用則 發散熟用則峻補生用者須如隂制之法去皮臍入 藥熟用者以水浸過炮令發拆去皮臍乗熟切片再 炒令内外俱黄去火毒入藥又法每一個用甘草二 錢鹽水薑汁童尿各半盞同煮熟出火毒一夜用之 則毒 去也 氣味辛温有大毒 别錄曰甘大熱普曰神農辛岐伯 雷公甘有毒李當之苦大温有大 毒元素曰大辛大熱氣厚味薄可升可降陽中之隂 浮中沈無所不至為諸經引用之藥好古曰人手少 隂三焦命門之劑其性走而不守非若乾薑止而不 行趙嗣真曰熟附配麻黄發中有補仲景麻黄附子 細辛湯麻黄附子甘草湯是也生附配乾薑補中有 發仲景乾薑附子湯通脉四逆湯是也戴原禮曰附 子無乾薑不熱得甘草則性緩得桂則補命門李燾 曰附子得生薑則能發散以熱攻熱又導虚熱下行 以除冷病之才曰地膽為之使惡蜈蚣畏防風黑豆 甘草人參黄耆時珍曰畏綠豆烏韮童溲犀角忌䜴 汁得蜀椒食 鹽下達命門 主治風寒欬逆邪氣寒濕踒躄拘攣膝 痛不能行步破癥堅積聚血瘕金瘡 本 經 腰脊風寒脚 氣冷冷弱心腹冷痛霍亂轉筋下痢赤白温中強隂 堅肌骨又墮胎為百藥長 别 錄 温暖脾胃除脾濕腎寒 補下焦之陽虚 元 素 除臟腑沈寒三陽厥逆濕淫腹痛 胃寒蚘動治經閉補虚散壅 李 呆 督脈為病脊強而厥 好 古 治三隂傷寒隂毒寒疝中寒中風痰厥氣厥柔痓 癲癎小兒慢驚風濕麻痺腫滿脚氣頭風腎厥頭痛 暴㵼脱陽久痢脾泄寒瘧瘴氣久病嘔噦反胃噎膈 癰疽不斂久漏冷瘡合葱涕塞耳治聾 時 珍 烏頭 即附 子母 主治諸風風痺血痺半身不遂除寒冷温 養臟腑去心下堅痞感寒腹痛 元 素 除寒濕行經散風 邪破諸積冷毒 李 杲 補命門不足肝風虛 好 古 助陽退隂 功同附子而稍緩 時 珍 發明 宗奭曰補虛寒須用附子風家即多用天雄大 畧如此其烏頭烏喙附子則量其材而用之時 珍曰按王氏究原方云附子性重滯温脾逐寒川烏 頭性輕疎温脾去風若是寒疾即用附子風疾即用 川烏頭一云凡人中風不可先用風藥及烏附若先 用氣藥後用烏附乃宜也又凡用烏附藥並宜冷服 者熱因寒用也葢隂寒在下虛陽上浮治之以寒則 隂氣益甚而病增治之以熱則拒格而不納熱藥冷 飲下咽之後冷體既消熱性便發而病氣隨愈不違 其情而致大益此反治之妙也昔張仲景治寒疝内 結用蜜煎烏頭近效方治喉痺用蜜炙附子含之嚥 汁朱丹溪治疝氣用烏頭梔子並熱因寒用也李東 垣治馮翰林姪隂盛格陽傷寒面赤目赤煩渇引飲 脈來七八至但按之則散用薑附湯加人參投半斤 服之得汗而愈此則神聖之妙也呉綬曰附子乃隂 證要藥凡傷寒傳變三隂及中寒夾隂雖身大熱而 脈沈者必用之或厥冷腹痛脈沈細甚則唇青囊縮 者急須用之有退隂回陽之力起死回生之功近世 隂證傷寒往往疑似不敢用附子直待隂極陽竭而 用之已遲矣且夾隂傷寒内外皆隂陽氣頓衰必須 急用人參健脈以益其原佐以附子温經散寒捨此 不用將何以救之劉完素曰俗方治麻痺多用烏附 其氣暴能衝開道路故氣愈麻及藥氣盡而正氣行 則麻病愈矣張元素曰附子以白术為佐乃除寒濕 之聖藥濕藥宜少加之引經又益火之原以消隂翳 則便溺有節烏附是也虞摶曰附子稟雄壯之質有 斬關奪將之氣能引補氣藥行十二經以追復散失 之元陽引補血藥入血分以滋養不足之真隂引發 散藥開腠理以驅逐在表之風寒引温煖藥達下焦 以祛除在裏之冷濕震亨曰氣虚熱甚者宜少用附 子以行參耆肥人多濕亦宜少加烏附行經仲景八 味丸用為少隂嚮導後世因以附子為補藥誤矣附 子走而不守取其健悍走下之性以行地黄之滯可 致逺爾烏頭天雄皆氣壯形偉可為下部藥之佐無 人表其害人之禍相習用為治風之藥及補藥殺人 多矣王履曰仲景八味丸兼隂火不足者設錢仲陽 六味地黄丸為隂虚者設附子乃補陽之藥非為行 滯也好古曰烏附非身凉而四肢厥者不可僣用服 附子以補火必妨涸水時珍曰烏附毒藥非危病不 用而補藥中少加引導其功甚捷有人纔服錢匕即 發燥不堪而昔人補劑用為常藥豈古今運氣不同 耶荆府都昌王體瘦而冷無他病日以附子煎湯飲 兼嚼硫黄如此數歳蘄州衛張百户平生服鹿茸附 子藥至八十餘康健倍常宋張杲醫説載趙知府耽 酒色每日煎乾薑熟附湯吞硫黄金液丹百粒乃能 健啖否則倦弱不攴壽至九十他人服一粒即為害 若此數人皆其臟腑稟賦之偏服之有益無害不可 以常理㮣論也又瑣碎錄言滑臺風土極寒民啖附 子如啖芋栗此 則地氣使然爾 附方 舊二十六 新八十七 少隂傷寒 初得二三日脈微細但欲 寐小便色白者麻黄附子 甘草湯微發其汁麻黄去節二兩甘草炙二兩附子 炮去皮一枚水七升先煮麻黄去添納二味煮取三 升分作三服取微汁 張仲景傷寒論 少隂發熱 少隂病始得反發熱 脈沈者麻黄附子細 辛湯發其汗麻黄去節二兩附子炮去皮一枚細辛 二兩水一斗先煮麻黄去沬乃納二味同煮三升分 三服 同上 少隂下利 少隂病下利清穀裏寒外熱手足 厥逆脈微欲絶身反不惡寒其人 面赤色或腹痛或乾嘔或咽痛或利止脈不出者通 脈四逆湯用大附子一個去皮生破八片甘草炙二 兩乾薑三兩水三升煮一升分温再服其脈即出者 愈面赤加葱九莖腹痛加芍藥二兩嘔加生薑二兩 咽痛加桔梗一兩利止脈 不出加人參二兩 同上 隂病惡寒 傷寒已發汗不 解反惡寒者虛 也芍藥甘草附子湯補之芍藥三兩甘草炙三兩附 子炮去皮一枚水五升煮取一升五合分服 同上 傷寒發躁 傷寒下後又發其汗晝日煩燥不得眠夜 不安靜不嘔不渇無表證脈沈微身無大 熱者乾薑附子湯温之乾盞一兩生附子一枚去 皮破作八片水三升煮取一升頓服 傷寒論 隂 盛格陽 傷寒隂盛格陽其人必躁熱而不飲水脈沈 手足厥逆者是此證也霹靂散用大附子一 枚燒存性為末蜜水調服逼散寒氣然 後熱氣上行而汗出乃愈 孫兆口訣 熱病吐下 及 下 利身冷脈微發躁不止者附子炮一枚去皮臍分作 八片入鹽一錢水一升煎半升温服立效 經驗良 方 隂毒傷寒 孫兆口訣云房後受寒少腹疼痛頭疼 腰重手足厥逆脈息沈細或作呃逆並 宜退隂散用川烏頭乾薑等分切炒放冷為散每服 一錢水一盞鹽一撮煎取半盞温服得汗解 本事 方玉女散治隂毒心腹痛厥逆惡候川烏頭去皮臍 冷水浸七日切晒紙裹收之遇有患者取為末一錢 入鹽八分水一盞煎八分服壓下隂毒如猪血相似 再進一服 濟生回陽散治隂毒傷寒面青四肢厥 逆腹痛身冷一切冷氣大附子三枚炮裂去皮臍為 末每服三錢薑汁半盞冷酒半盞調服良久臍下如 火煖為度附續傳信方治隂毒傷寒煩燥迷悶急者 用半兩重 子一個生破作四片生薑一大塊作三 片糯米一撮以水一升煎六合温服煖卧或汗出或 不出候心定則以水解散之類解之不得與冷水如 渇更煎滓服 屢用多效 中風痰厥 昬不知人口眼喎斜并體虛 之人患瘧疾寒多者五生飲 用生川烏頭生附子並去皮臍各半兩生南星一兩 生木香二錢五分毎服五錢生薑十片水二盞煎一 盞温服方 和劑局 中風氣厥 痰壅昬不知人六脉沈伏生附 子去皮生南星去皮生木香半 兩每服四錢薑九片水二盞 煎七分温服之 濟生方 中風偏廢 羌活湯用生 附子一箇去 皮臍羌活烏藥各一兩每服四錢生薑 三片水一盞煎七分服 王氏簡易方 半身不遂 遂 令 癖疰用附子一兩以無灰酒一升浸 一七日隔日飲一合 延年秘錄 風病癱緩 手足 軃曳 口眼喎斜語音蹇澀步履不正宜神驗烏龍丹主之 川烏頭去皮臍五靈脂各五兩為末入龍腦麝香五 分滴水為丸如彈子大每服一丸先以生薑汁研化 暖酒調服一日二服至五七丸便覺手擡移得步十 丸可以梳頭 也 梅師方 風寒濕痺 麻木不仁或手足不遂生川 烏頭末每以香白米煮粥一 盌入末四錢慢熬得所下薑汁一匙蜜三大匙空腹 啜之或入薏苡末二錢左傳云風淫末病謂四末也 脾主四肢風淫客肝則侵脾而四肢病也此 湯極有力予毎授人良驗 許學士本事方 體虛有 風 外受寒濕身如在空中生附子生天南星各二錢 生薑十片水一盞半慢火煎服子曽病此醫傳張 子發授此方二 服愈 本事方 口眼喎斜 生烏頭青礬各等分為末 每用一字㗜入鼻内取涕 吐涎立效無比名通 關散 篋中秘寳方 口卒噤瘖 卒忤停尸並用附子 末吹入喉中瘥 千 金 翼 産後中風 身如角弓反張口噤不語川烏頭五兩 剉塊黑大豆半升同炒半黒以酒三升 傾鍋内急攪以絹濾取酒微温服一小盞取汗若口 不開抝開灌之未效加烏雞糞一合炒納酒中服以 瘥為度 小品 諸風血風 烏荆主治諸風縱緩言語蹇濇徧 身麻痛皮膚瘙痒及婦人血風頭 痛目眩腸風臟毒下血不止者服之尤效有痛風攣 搐頥頷不收者服六七服即瘥也川烏頭炮去皮臍 一兩荆芥穗二兩為末醋麫糊丸梧子 大温酒或熱水每服二十丸 和劑方 婦人血風 虚 冷 月候不勻或手脚心煩熱或頭面浮腫頑麻用川烏 頭一斤清油四兩鹽四兩鐺内同熬令裂如桑椹色 為度去皮臍五靈脂四兩為末搗勻蒸餅丸如梧子 大空心温酒鹽湯下二十丸亦治丈夫風疾 梅師 方 諸風癎疾 生川烏頭去皮二錢半五靈脂半兩為 末猪心血丸梧子大每薑湯化服一丸 小兒慢驚 搐搦涎壅厥逆川烏頭生去皮臍一兩全 蠍十箇去尾分作三服水一盞薑七片煎 服孩湯氏 嬰 寳鑑 小兒項軟 乃肝腎虚風邪襲入用附子去 皮臍天南星各二錢為末薑汁 調攤貼天柱骨内服 瀉青丸 全幼心鑑 小兒𩕄陷 綿烏頭附子並生去 皮臍二錢雄黄八分 為末葱根搗和作餅 貼陷處 全幼心鑑 麻痺疼痛 仙桃丸治手足麻痺 或癱瘓疼痛腰膝痺 痛或打撲傷損閃肭痛不可忍生川烏不去皮五靈 脂各四兩威靈仙五兩洗焙為末酒糊丸梧子大每 服七丸至十丸鹽湯下忌茶此 藥常服其效如神 普濟方 風痺肢痛 營衛不行 川烏頭炮 去皮以大豆同炒至汗出為度去豆焙乾全蠍半錢 焙為末釅醋熬稠丸綠豆大每温酒下七丸日一服 惠聖 方 腰脚冷痺 疼痛有風川烏頭三箇生去皮臍為 散醋調塗帛上貼之須臾痛止 聖 惠 方 大風諸痺 痰澼脹滿大附子半兩者二枚炮折酒 漬之春冬五日夏秋三日每服一合以 瘥為度 聖惠方 脚氣腿腫 久不瘥者黒附子一箇生去皮 臍為散生薑汁調知膏塗之藥 乾再塗腫消為 度 簡要濟衆 十脂疼痛 麻木不仁生附子去皮臍 木香各等分生薑五片水 煎温服方王 氏簡易 捜風順氣 烏附丸用川烏頭二十箇香 附子半斤薑汁淹一宿炒焙 為末酒糊丸梧子大每温酒下十丸肌 體肥壯有風疾者宜常服之 澹寮方 頭風頭痛 外 臺 秘要用臘月烏頭一升炒令黄末之以絹袋盛浸三 斗酒中逐日温服 孫兆口訣用附子炮石膏煅等 分為末入腦麝少許每服半錢茶酒任下銚修真秘 㫖用附子一枚生去皮臍綠豆一合同入 子内煮 荳熟為度去附子食綠豆立瘥 每箇可煮五次後為末服之 風毒頭痛 聖惠方治 風毒攻注 頭目痛不可忍大附子一枚泡去皮為末以生薑一 兩大黒豆一合炒熟同酒一盞煎七分調附末一錢 温服皮又方治二三十年頭風不愈者用大川烏頭 生去 四兩天南星炮一兩為末每服二錢細茶三 錢薄荷七葉鹽梅一箇水一盞煎七分臨卧温服錢 朱氏集驗方治頭痛連臍者生烏頭一錢白芷四 為末茶服一字仍以末 㗜鼻有人用之得效 風寒頭痛 十便良方治風寒 客于頭中清涕項 筋急硬胸中寒痰嘔吐清水用大附子或大川烏頭 二枚去皮蒸過川芎藭生薑各一兩焙研以茶湯調 服一錢或剉片每用五錢水煎服隔三四日一服或 加防風一兩 三因方必效散治風寒流注偏正頭 痛年久不愈最有神效用大附子一箇生切四片以 薑汁一盞浸炙再浸再炙汁盡乃止高良薑等分為 末每服一錢臘茶清 調下忌熱物少時 頭風摩散 沐頭中風多汗惡風 當先風一日則痛甚 用大附子一箇炮食鹽等分為末以方寸匕摩𩕄上 令藥力行或以油調稀亦可一日三上 張仲景方 年久頭痛 川烏頭天南星等分為末 葱汁調塗太陽穴 經騐 頭風斧劈 難忍 川烏 頭末燒烟熏碗内温 茶炮服之 集簡方 痰厥頭痛 如破厥氣上衝痰塞 胸膈炮附子三分釡 墨四錢冷水調服方寸匕 當吐即愈忌猪肉冷水 腎厥頭痛 指南方用大附 子一箇炮熟去 皮生薑半兩水一升半煎分三服刺經驗良方韭根 丸治元陽虚頭痛如破眼睛如錐 大川烏頭去皮 微炮全蠍以糯米炒過去米等分為末韭根 汁丸綠豆大每薄荷茶下十五丸一日一服 氣虚頭 痛 氣虚上壅偏正頭痛不可忍者大附子一枚去皮 臍研末葱汁麫糊丸綠豆大每服十丸茶清下 僧繼洪澹寮方蠍附丸云氣虚頭痛惟此方最合造 化之妙附子助陽扶虚鍾乳補陽鎭墜全蠍取其鑚 透葱涎取其通氣湯使用椒以達下鹽以引用使虚 氣下歸對證用之無不作效大附子一枚剜心入全 蠍去毒三枚在内以餘附末同鍾乳粉二錢半白麫 少許水和作劑包附煨熟去皮研末葱涎和丸梧子 大每椒鹽湯 下五十丸 腎氣上攻 頭頂不能轉移椒附丸用大 熟附子一枚為末每用二錢 以椒二十粒用白麫塡滿椒口水一盞半薑七片煎 七分去椒入鹽空心㸃服椒氣下達以引逆氣歸經 也方本 事 鼻淵腦泄 生附子末葱涎和如 泥酓涌泉穴 普濟 耳鳴不止 無 晝 夜者烏頭燒作灰菖蒲等分為末綿 裹塞之日再用取效 楊氏産乳 耳卒聾閉 附子 醋浸 削尖挿之或更於上炙 二七壯 本草拾遺 聤耳膿血 生附子為末葱涕 和灌耳中 肘後 喉痺腫塞 附子去皮炮令拆以蜜塗上炙之令蜜入 含之勿嚥汁已成者即膿出未成者即消 出拾本 草 遺 久患口瘡 生附子為末醋麫調貼足心 男左女右日再換之 經驗 風蟲 牙痛 普濟方用附子一兩燒灰枯礬一分為末揩之 又方川烏頭川附子生研麪糊丸小豆大每 綿包一丸咬之孔刪繁方 用炮附子末納 中乃止 眼暴赤腫 磣痛不得開淚 出不止削附子 赤皮末如蠶砂大著眥中以 定為度 張文仲備急方 一切冷氣 去風痰定遍 身疼痛益元 氣强力固精益髓令人少病川烏頭一斤用五升大 甕鉢子盛以童子小便浸七日逐日添令溢出揀去 壞者不用餘以竹刀切作四片新汲水淘七次乃浸 之日日換水日足取焙為末酒煮麪糊丸綠豆大每 服十丸空心鹽湯下少 粥飯壓之 經驗方 升降諸氣 暖則宣流熟附子 一大箇分作二服 水二盞煎一盞入沈香 汁温服 和劑局方 中寒昬困 薑附湯治體虚中 寒昬不知人及臍 腹冷痛霍亂轉筋一切虛寒之病生附子一兩去皮 臍乾薑炮一兩每服三錢水二鍾煎一鍾温服 和 劑局 方 心腹冷痛 冷熱氣不和山梔子川烏頭等分生 研為末酒糊丸梧子大每服十五丸 生薑湯下小腸氣痛加炒茴香 葱酒下二十丸 王氏博濟方 心痛疝氣 濕熱因寒 鬱而發用 梔子降濕熱烏頭破寒鬱烏頭為梔子所引其性急 速不留胃中也川烏頭山梔子各一錢為末順流水 入薑汁一匙調 下 丹溪纂要 寒厥心痛 及小腸膀胱痛不可止者 神砂一粒丹用熟附子去 皮鬱金橘紅各一兩為末醋麪糊丸如酸棗大朱砂 為衣每服一丸男子酒下女人醋湯下 宣明方 寒疝腹痛 遶臍手足厥冷白汗出脈弦而𦂳用大烏 頭煎主之大烏頭五枚去臍水三升煮取 一升去滓納蜜二升煎令水氣盡强人服七合弱 人服五合不瘥明日更服 張仲景金匱玉函方 寒 疝身痛 腹痛手足逆冷不仁或身痛不能眠用烏頭 桂枝湯主之烏頭一味以蜜二斤煎減半入 桂枝湯五合解之得一升初服二合不知再服又不 知加至五合其知者如醉狀得吐為中病也 金匱 玉 函 寒疝引脇 肋心腹皆痛諸藥不效者大烏頭五枚 去角四破以白蜜一斤煎令透取焙為 末别以熟蜜和丸梧子大每服二 十丸冷鹽湯下永除 崔氏方 寒疝滑泄 腹痛腸 鳴自汗 厥逆熟附子去皮臍𤣥胡索炒各一兩生木香半兩 每服四錢水二盞薑七片煎七分温服 濟生方 小腸諸疝 倉卒散治寒疝腹痛小腸氣膀胱氣脾腎 諸痛攣急難忍汗出厥逆大附子炒去皮 臍一枚山梔子炒焦四兩每用二錢水一盞酒半盞 煎七分入鹽一捻温服 宣明方治隂疝小腹腫痛 加蒺藜子等分虚者加桂枝等 分薑糊為丸温酒服五十丸 虚寒腰痛 鹿茸去毛 酥炙微黄 附子炮去皮臍各二兩鹽花三分為末棗肉和丸梧 子大每服三十丸空心温酒下 夷堅志云時康祖 大夫病心胷一漏數竅流汁已二十年又苦腰痛行 則傴僂形神憔悴醫不能治通判韓子温為檢聖惠 方得此方令服旬餘腰痛減久服遂瘥心漏亦瘥 精力倍常步履輕捷此方本治腰而效乃如此 元 臟傷冷 經驗方用附子炮去皮臍為末以水二盞入 藥二錢鹽葱薑棗同煎取一盞空心服去積 冷暖下元肥腸益氣酒食無碍子梅師方二虎丸補 元臟進飲食壯筋骨用烏頭附 合四兩釅醋浸三 宿切作片子掘一小坑炭火燒赤以醋三升同藥傾 入坑内用盆合之一宿取出去砂土入青鹽四兩同 炒赤黄色為末醋打麪糊丸如梧子 大空心冷酒下十五丸婦人亦宜 胃冷有痰 脾弱 嘔吐 生附子半夏各二錢薑十片水二盞煎七分空 心温服一方並炮熟加木香五分 竒效良方 久冷 反胃 經驗方用大附子一箇生薑一兩剉細同煮研 如麪糊每米飲化服一錢 衛生家寳方用薑 汁打糊和附子末為丸大黄為衣每温水服十丸逼 斗門方用長大附子一箇坐于磚上四面著火漸 以生薑自然汁淬之依前再逼再淬約薑汁盡半碗 乃止研末每服一錢粟米飲下不過三服瘥或以猪 腰子切片炙熟蘸食四方便集用大附子一箇切下 頭子剜一竅安丁香 十丸箇在内仍合定線紥入 砂銚内以薑汁浸過文火熬乾為末每挑 少許置掌心䑛喫日十數次忌毒物生冷 脾寒瘧疾 濟生方云五臟氣虚隂陽相勝發為痎瘧寒多熱少 或但寒不熱宜七束湯主之用附子一枚炮七次鹽 湯浸七次去皮臍分作二服水一碗生薑七片棗七 枚煎七分露一宿發日空心温服未久再進一服王 璆百一選方云寒痰宜附子風痰宜烏頭若用烏頭 則寒多者火炮七次熱多者湯炮七次去皮焙乾如 上法用烏頭性熱炮多則熱散也盞又杲附湯用熟 附子去皮草果仁各二錢半水一 薑七片棗一枚 煎七分發日早温服塗肘后方 臨發時以醋和附子 于背上 寒熱瘧疾 附子一枚 重五錢者 麪煨人參丹砂各一錢為末煉蜜丸梧子大每服二 十丸未發前連進三服中病則吐或身體麻木未中 病來日再服論 龎安常傷寒 瘴瘧寒熱 冷瘴寒熱往來頭痛身疼 嘔痰或汗多引飲或自利 煩躁宜薑附湯主之大附子一枚四破每以一片水 一盞生薑十片煎七分温服李侍制云此方極妙章 傑云嶺南以啞瘴為危急不過一二日而死醫謂極 熱感寒也用生附子一味治之多愈得非以熱攻熱 而發散寒邪乎真起死回 生之藥也 嶺南衛生方 小便虚閉 兩尺脉沈微用 利小水藥不效 者乃虚寒也附子一箇炮去皮臍鹽水浸良久澤㵼 一兩每服四錢水一盞半燈心七莖煎服即愈 普 濟 方 腫疾喘滿 大人小兒男女腫因積得既取積而腫 再作小便不利若再用利藥性寒而小 便愈不通矣醫者到此多束手葢中焦下焦氣不升 降為寒痞隔故水凝而不通惟服沈附湯則小便自 通喘滿自愈用生附子一箇去皮臍切片生薑十片 入沈香一錢磨水同煎食前冷飲附子雖三五十枚 亦無害小兒每服三錢 水煎服 朱氏集驗方 脾虚濕腫 大附子五枚去皮 四破以赤小豆半 升藏附子于中慢火煮熟去豆焙研末以薏苡仁粉 打糊丸梧子大每服十丸蘿蔔湯下 朱氏集驗方 隂水腫滿 烏頭一升桑白皮五升水五升煮一升去 滓銅器盛之重湯煎至可丸丸小豆大每 服三五丸取小便利為佳忌油膩酒麪魚肉皮又方 大附子童便浸三日夜逐日換尿以布擦去 搗如 泥酒糊和丸小豆大每服三十 丸煎流氣飲送下 普濟方 大腸冷秘 附子一枚 炮去皮取 中心如棗大為末二錢蜜 水空心服之 聖濟總錄 老人虚泄 不禁熟附子一 兩赤石脂一兩 為末醋糊丸梧子大米飲 下五十丸 楊氏家藏方 冷氣洞泄 生川烏頭一兩 木香半兩為末 醋糊丸梧子大每陳皮 湯下二十丸 本事方 臟寒脾泄 及老人中氣不足 久泄不止肉豆蔲 二兩煨熟大附子去皮臍一兩五錢為末粥丸梧子 大毎服八十丸蓮肉煎湯下 十便良方治脾胃虛 冷大腸滑泄米穀不化乏力用大附子十兩連皮同 大棗二斤於石器内以水煮一日常令水過兩指取 出每箇切作三片再同煮半日削去皮切焙為末 别以棗肉和丸梧子大每空心米飲下三四十丸 小 兒吐泄 注下小便少白龍丸用熟附子五錢白石脂 煅龍骨煅各二錢半為末醋麪糊丸黍米大 每米飲量兒大小 服 全幼心鑑 霍亂吐泄 不止附子重七錢者炮 去皮臍為末每服四錢 水二盞鹽半錢煎一盞温 服立止 孫兆秘寳方 水泄久痢 川烏頭二枚一 生用一以黒豆 半合同煮熟研丸綠豆大每 服五丸黄連湯下 普濟方 久痢赤白 獨聖丸用川 烏頭一箇灰 火燒烟盡取出地上盞葢良久研末酒化蠟丸如大 麻子大每服三丸赤痢黄連甘草黒豆煎湯放冷吞 下白痢甘草黒豆煎湯冷吞如㵼及肚痛以 水吞下並空心服之忌熱物 經驗良方 久痢休 息 熟附子半兩研末雞子白二枚搗和丸梧子大傾 入沸湯煮數沸漉出作兩服米飲下 聖濟總錄 下痢欬逆 脈沈隂寒者退隂散主之陳自明云一人 病此不止服此兩服而愈方見前隂毒傷 寒 下 下血虚寒 日久腸冷者熟附子去皮枯白礬一兩 為末每服三錢米飲下 又方熟附子 一枚去皮生薑三錢半水煎服 或加黒豆一百粒 並聖惠方 陽虚吐血 生地黄一 斤搗汁入 酒少許以熟附子一兩半去皮臍切片入汁内石器 煮成膏取附片焙乾入山藥三兩研末以膏和搗丸 梧子大每空心米飲下三十丸昔葛察判妻苦此疾 百藥皆試得此而愈屢發屢效 余居士選竒方 溲數白濁 熟附子為末每服二錢薑三片 水一盞煎六分温服 普濟方 虚火背熱 虛火上行背内熱如火炙者附 子末津調塗涌泉穴 摘𤣥方 經水不調 血臟冷痛 此方平易 捷徑熟附子去皮當歸等分 每服三錢水煎服 普濟方 斷産下胎 生附子為末 淳酒和塗右 足心胎下去 之 小品方 折腕損傷 卓氏膏用大附子四枚生切 以猪脂一斤三年苦醋同濆 三宿取脂煎三上三下 日摩傅之 深師方 癰疽腫毒 川烏頭炒黄蘗炒 各一兩為末唾調 塗之留頭乾則以 米泔潤之 同上 癰疽久漏 瘡口冷膿水不絶内無 惡肉大附子以水浸透 切作大片厚三分安瘡口上以艾炙之隔數日一炙 炙至五七次仍服内托藥自然肌肉長滿研末作餅 子亦可心薛 已外科 法 癰疽弩肉 如眼不斂諸藥不治此法極 妙附子削如碁子大以唾粘 貼上用艾火炙之附子焦復唾濕 再炙令熱氣徹内即瘥 千金方 癰疽肉突 烏頭五 枚濃醋 三升濆三日洗之日夜 三四度 古今錄驗 丁瘡腫痛 醋和附子末塗之 乾再上 千金翼 久生疥癬 川烏頭生切以水 煎洗甚驗 聖惠 手足凍裂 附子去皮為 末以水麪調 塗之良驗談 埜翁試 方 足釘怪疾 兩足心凸腫上生黒豆瘡硬 如釘脛骨生碎孔髓流出身 發寒頭惟思飲酒此是肝腎冷熱相吞用炮川 烏頭末傅之内服韭子湯效 夏氏竒疾方 烏頭附子尖主治為末茶服半錢吐風痰癲癎 時 珍 發明 時珍曰烏附用尖亦取其銳氣直達病所爾無 他義也保幼大全云小兒慢脾驚風四肢厥逆 用附子尖一箇硫黄棗大一箇蠍稍七箇為末薑汁 麪糊丸黄米大每服十丸米飲下亦治久瀉尫羸凡 用烏附不可執為性熱審其手足冷者輕則用湯甚 則用丸重者用膏候手足暖陽氣回即為佳也按此 方乃和劑局方碧霞丹變法也非真慢脾 風不可輒用故初虞世有金虎碧霞之戒 附方 舊一 新七 風厥癲癎 凡中風痰厥癲癎驚風痰涎上 壅牙關𦂳急上視搐搦並宜碧 霞丹主之烏頭尖附子尖蠍稍各七十箇石綠研九 度飛過十兩為末麪糊丸芡子大每用一丸薄荷汁 半盞化下更服温酒半合須㬰吐出痰涎為 妙小兒驚癎加白僵蠶等分 和劑局方 臍風撮 口 生川烏尖三箇全足蜈蚣半條酒浸炙麝香少許 為末以少許吹鼻得嚏乃以薄荷湯灌一字 永 類 方 木舌腫脹 川烏尖巴豆研細醋 調塗刷 集簡方 牙痛難忍 附子尖 天雄尖 全蠍各七箇生研為 末㸃之 永類方 奔豚疝氣 作痛或隂囊腫痛去 鈴丸用生川烏尖七 箇巴豆七枚去皮油為末糕糊丸梧子大朱砂麝香 為衣每服二丸空心冷酒或冷鹽湯下三兩日一服 不可多 澹寮方 割甲成瘡 連年不愈川烏頭尖黄蘗等分 為末洗了貼之以愈為度 古 今錄 驗 老幼口瘡 烏頭尖一箇天南星一箇研末薑汁 和塗足心男左女右不過二三次即 愈 本草綱目卷十七上
欽定四庫全書 本草綱目卷十七下 明 李時珍 撰 草之六 毒草類 三十種 天雄 本經 下品 釋名白幕 本經時珍曰天雄乃種附子而生出或變 出其形長而不生子故曰天雄其長而尖 者謂之天 錐象形也 集解 别錄曰天雄生少室山谷二月采根隂乾𢎞景 曰今采用八月中旬天雄似附子細而長乃至 三四寸許此與烏頭附子三種本出建平故謂之三 建今宜都佷山者最好謂為西建錢塘間者謂為東 建氣力小弱不相似故曰西水猶勝東白也其用灰 殺之時有水强者不佳恭曰天雄附子烏頭並以蜀 道綿州龍州出者佳餘處縱有力弱不相似陶以三 物俱出建平故名之者非也烏頭苗名堇音靳爾雅 云芨堇草是也今訛堇為建遂以建平譯之矣承曰 天雄諸説悉備但始種而不生附子側子經年獨長 大者是也蜀人種之尤忌生此以為不利如養蠶而 成白殭之意時珍曰天雄有二種一種是蜀人種附 子而生出長者或種附子而盡變成長者即如種芋 形狀不一之類一種是他處草烏頭之類自生成者 故别録註烏喙云長三寸已上者為天雄是也入藥 須用蜀産曽經釀制者或云須重二兩半有象眼者 乃佳餘見 附子下 修治 斆曰宜炮皴去皮尖底用或隂制如附子法亦 得大明曰凡丸散炮去皮用飲藥即和皮生使 甚佳時珍曰熟用一法每十兩以酒浸七日掘土坑 用炭半秤煆赤去火以醋二升沃之候乾乗熱入天 雄在内小盆合一 夜取出去臍用之 氣味辛温有大毒 别錄曰甘大温權曰大熱宜乾薑 制之 之才曰逺志為之使惡腐 婢忌 豉汁 主治大風寒濕痺厯節痛拘攣緩急破積聚邪氣金 瘡强筋骨輕身健行 本 經 療頭面風去來疼痛心腹結 聚闗節重不能行步除骨間痛長隂氣强志令人武 勇力作不倦 别録禹錫曰按淮南子云天雄雄雞志 氣益注云取天雄一枚納雄雞腸中搗 食之令 人勇 治風痰冷痺軟脚毒風能止氣喘促急殺禽 蟲毒 甄 權 治一切風一切氣助陽道暖水臟補腰膝益 精明目通九竅利皮膚調血脈四肢不遂下胸膈水 破痃癖癰結排膿止痛續骨消瘀血背脊傴僂霍亂 轉筋發汗止隂汗炮含治喉痺 大 明 發明 宗奭曰補虛寒須用附子風家多用天雄亦取 其大者以其尖角多熱性不肯就下故取其敷 散也元素曰非天雄不能補上焦之陽虚震亨曰天 雄烏頭氣壯形偉可為下部之佐時珍曰烏附天雄 皆是補下焦命門陽虚之藥補下所以益上也若是 上焦陽虚即屬心脾之分當用参茋不當用天雄也 且烏附天雄之尖皆是向下生者其氣下行其臍乃 向上生苗之處寇宗奭言其不肯就下張元素言其 補上焦陽虛皆是誤認尖為上爾惟朱震亨以為下 部之佐者得之而未發出此義雷斆炮炙論序云咳 逆數數酒服熟雄謂以 天雄炮研酒服一錢也 附方 新 三 三建湯 治元陽素虚寒邪外攻手足厥冷大 小便滑數小便白渾六脈沉微除固 冷扶元氣及傷寒隂毒用烏頭附子天雄並炮裂去 皮臍等分㕮咀毎服四錢水二盞薑十五片煎八分 温服方 肘後 男子失精 天雄三兩炮白术八兩桂枝六兩 龍骨三兩為散毎酒服半錢 張 仲景金 匱要畧 大風惡癩 三月四月采天雄烏頭苗及根去 土勿洗搗汁漬細粒黒豆摩去皮 不落者一夜取出晒乾又浸如此七次初吞三 枚漸加至六七枚禁房室猪魚雞蒜犯之即死 側子 别録 下品 釋名萴子 時珍曰生于附子之側 故名許慎説文作萴子 集解 𢎞景曰此附子邉角之大者削取之昔時不用 比來醫家以療脚氣多驗恭曰側子附子皆是 烏頭下旁出者以小者為側子大者為附子今以附 子角為側子理必不然若當陽以下江左山南嵩髙 齊魯間附子時復有角如大豆許䕫州以上劍南所 出者附子之角但如黍粟豈可充用比來都下皆用 細附子有效未嘗取角也保昇曰今附子邉果有角 如大棗核及㯽榔以來者形狀自是一顆且不小乃 烏頭旁出附子附子旁出側子甚明時珍曰側子乃 附子旁粘連小者爾故吳普陶𢎞景皆指為附子角 之大者其又小於側子者即漏藍子矣故楊氏 附子記言側子漏籃園人皆不重之以乞役夫 修治 同附 子 氣味辛大熱有大毒 普曰神農岐伯有大毒 八月采畏惡與附子同 主治癰 腫風痺厯節腰脚疼冷寒熱鼠瘻又墮胎 别 録 療脚氣 冷風濕痺大風筋骨攣急 甄 權 冷酒調服治遍身風疹 神妙 雷 斆 發明 機曰烏頭乃原生之腦得母之氣守而不移居 乎中者也側子散生旁側體無定在其氣輕揚 宜其發散四肢充達皮毛為治風之藥天雄長而尖 其氣親上宜其補上焦之陽虚木鼈子則餘氣所結 其形催殘宜其不入湯服令人喪目也時珍曰唐元 希聲侍郎治癱瘓風有側子湯見外臺秘要藥多不 録 漏藍子 綱 目 釋名木鼈子 炮炙 論 虎掌 日華時珍曰此乃附子之𤨏 細未成者小而漏藍故名南 星之最小者名虎掌此物類之故亦同名大明㑹典 載四川成都府嵗貢天雄二十對附子五十對烏頭 五十對漏藍二 十斤不知何用 氣味苦辛有毒 教曰服之 令人䘮目 主治惡痢冷漏瘡惡瘡癘 風 時 珍 發明 時珍曰按楊士瀛直指方云凡漏瘡年久者復 其元陽當用漏藍子輩加減用之如不當用而 輕用之又恐熱氣乗虛變移結核而為害尤甚也又 按類編云一人兩足生瘡臭潰難近夜宿五夫人祠 下夢神授方用漏藍子一枚生研為末入膩粉少許 井水調塗依法治之果愈盖此物不堪服餌止宜入 瘡科 也 附方 新 一 一切惡痢 雜下及休息痢百嵗丸用漏藍子 一箇大者阿膠木香黄連罌粟殻 各半兩俱炒焦存性入乳香少許為末糊丸梧 子大毎一嵗一丸米飲下 羅天益衛生寳鑑 烏頭 本經 下品 校正 併入拾遺 獨白草 釋名烏喙 本經即 兩頭尖 草烏頭 綱 目 土附子 日 華 奚毒 本 經 耿子 吳 普 毒公 吳普又 名帝秋 金鴉 綱 目 苗茗茛 音 艮 芨 音 及 堇 音 近 獨白草 拾 遺 鴛鴦菊 綱 目 汁煎名射罔 普曰烏頭形如烏之頭也 有兩歧相合如烏之喙者 名曰烏喙喙即烏之口也恭曰烏喙即烏頭異名也 此有三歧者然兩歧者少若烏頭兩歧名烏喙則天 雄附子之兩歧者復何以名之時珍曰此即烏頭之 野生於他處者俗為之草烏頭亦曰竹節烏頭出江 北者曰淮烏頭日華子所謂土附子者是也烏喙即 偶生兩歧者今俗呼為兩頭尖因形而名其實乃一 物也附子天雄之偶生兩歧者亦謂之烏喙功亦同 于天雄非此烏頭也蘇恭不知此義故反疑之草烏 頭取汁晒為毒藥射禽獸故有射罔之稱後魏書言 遼東塞外秋收烏頭為毒藥射禽獸陳藏器所引續 漢五行志言西國生獨白草煎為藥敷箭射人即死 者皆此烏頭非川烏頭也菊譜云鴛鴦菊即烏喙苗 也 集解 别録曰烏頭烏喙生朗陵山谷正月二月采隂 乾長三寸以上者為天雄普曰正月始生葉厚 莖方中空葉四四相當與蒿相似𢎞景曰今采用四 月亦以八月采搗笮莖汁日煎為射罔獵人以傅箭 射禽獸十步即倒中人亦死宜速解之朗陵屬汝南 郡大明曰土附子生去皮搗濾汁澄清旋添晒乾取 膏名為射罔以作毒箭時珍曰處處有之根苗花實 並與川烏頭相同但此係野生又無釀造之法其根 外黒内白皺而枯燥為異爾然毒則甚焉段成式酉 陽雜俎言雀芋狀如雀頭置乾地反濕濕地反乾飛 鳥觸之墮走獸遇之僵似亦草烏之類而毒更甚也 又言建寧郡烏勾山有牧靡草鳥鵲誤食烏喙中毒 必急食此草以解之 牧靡不知何藥也 修治 時珍曰草烏頭或生用或炮用 或以烏大豆同煮熟去其毒用 烏頭氣味辛温有大毒 别録曰甘大熱大毒普曰神 農雷公桐君黄帝甘有毒權 曰苦辛大熱有大毒大明曰味薟辛熱有毒之才曰 莽草逺志為之使反半夏栝樓貝母白斂白芨惡藜 蘆時珍曰伏丹砂砒石忌䜴汁 畏飴糖黒豆冷水能解其毒 主治中風惡風洗洗 出汗除寒濕痺欬逆上氣破積聚寒熱其汁煎之名 射罔殺禽獸 本 經 消胸上痰冷食不下心腹冷痰臍間 痛不可俛仰目中痛不可久視又墮胎 别 録 主惡風憎 寒冷痰包心腸腹㽲痛痃癖氣塊齒痛益陽事强志 甄 權 治頭風喉痺癰腫疔毒 時 珍 烏喙一名兩頭尖氣味辛微温有大毒 普曰神農雷 公桐君黄帝 有毒權曰苦辛大 熱 畏惡同烏頭 主治風濕丈夫腎濕隂寒癢寒熱 厯節掣引腰痛不能行步癰腫膿結又墮胎 别 録 男子 腎氣衰弱隂汗瘰癧嵗月不消 甄 權 主大風頑痺 時 珍 射罔氣味苦有大毒 之才曰温大明曰人中射罔毒 以甘草藍汁小豆葉浮萍冷水 薺苨皆可 一味禦之 主治尸疰癥堅及頭中風痺 别 録 瘻瘡瘡根 結核瘰癧毒腫及蛇咬先取塗肉四畔漸漸近瘡習 習逐病至骨瘡有熱膿及黄水塗之若無膿水有生 血及新傷破即不可塗立殺人 藏 器 發明 時珍曰草烏頭射㒺乃至毒之藥非若川烏頭 附子人所栽種加以釀制殺其毒性之比自非 風頑急疾不可輕投甄權藥性論言其益陽事治男 子腎氣衰弱者未可遽然也此類止能搜風勝濕開 頑痰治頑瘡以毒攻毒而已豈有川烏頭附子補右 腎命門之功哉吾蘄郝知府自負知醫因病風癬服 草烏頭木鼈子藥過多甫入腹而麻痺遂至不救可 不慎乎機曰烏喙形如烏嘴其氣鋒鋭宜其通經絡 利闗節尋蹊達徑而直抵病所煎為射罔能殺禽獸 非氣之鋒鋭㨗利能如是乎楊清叟曰凡風寒濕痺 骨内冷痛及損傷入骨年乆發痛或一切隂疽腫毒 並宜草烏頭南星等分少加肉桂為末薑汁熱酒調 塗未破者能内消乆潰者能去黒爛二藥性味 辛烈能破惡塊逐寒熱遇冷即消遇熱即潰 附方 舊四新 四十八 隂毒傷寒 生草烏頭為末以葱頭蘸藥 納穀道中名提盆散 王海 藏隂證 畧例 二便不通 即上方名 霹靂箭 中風癱瘓 手足顫掉言 語蹇濇左經 丸用草烏頭炮去皮四兩川烏頭炮去皮二兩乳香 沒藥各一兩為末生烏豆一升以斑蝥三七箇去頭 翅同煮豆熟去蝥取豆焙乾為末和勻以醋麫 糊丸梧子大毎服三十丸温酒下 簡易方 癱瘓 頑風 骨節疼痛下元虛冷諸風痔漏下血一切風瘡 草烏頭川烏頭兩頭尖各三錢硫黄麝香丁香 各一錢木鼈子五箇為末以熟蘄艾揉軟合成一處 用鈔紙包褁燒熏病處名雷丸 孫天仁集效方 諸風不遂 宋氏集騐方用生草烏頭晚蠶沙等分為 末取生地龍搗和入少醋糊丸梧子大毎 服四五丸白湯下甚妙勿多服恐麻人名鄂渚小金 丹 經騐濟世方用草烏頭四兩去皮大豆半升塩 一兩同以沙瓶煮三伏時去豆将烏頭入木臼搗三 百杵作餅焙乾為末酒糊丸梧子大每空心塩湯下 十丸名 至寳丹 一切頑風 神應丹用生草烏頭生天麻各洗 等分擂爛絞汁傾盆中砌一小坑 其下燒火将盆放坑上毎日用竹片攪一次夜則露 之晒至成膏作成小鋌子每一鋌分作三服用葱薑 自然汁和好酒熱 服 乾坤秘韞 一切風證 不問頭風痛風黄鴉吊 脚風痺生淮烏頭一斤 生川烏頭一枚生附子一枚並為末葱一斤薑一斤 擂如泥和作餅子以草鋪盤内加楮葉於上安餅於 葉上又鋪草葉葢之待出汗黄一日夜乃晒之舂為 末以生薑取汁煮麫糊和丸梧子大初服三十丸日 二服服後身痺汗出即 愈避風 乾坤秘韞 破傷風病 夀域方用草烏頭 為末毎以一二分 温酒服之出汗冷儒門事親方用草烏尖白芷并生 研末毎服半錢 酒一盞入葱白一根同煎服少頃 以葱白熱粥投 之汗出即愈 年久麻痺 或厯節走氣疼痛不仁不 拘男女神授散用草烏頭 半斤去皮為末以袋一箇盛豆腐半袋入烏末在内 再將豆腐填滿壓乾入鍋中煮一夜其藥即堅如石 取出晒乾為末毎服五分冷風濕氣以生薑 湯下麻木不仁以葱白湯下之 活人心統 風濕痺 木 黒神丸草烏頭連皮生研五靈脂等分為末六月 六日滴水丸彈子大四十嵗以下分六服病甚一 丸作二丸薄荷湯化下 覺微麻為度 本事方 風濕走痛 黒弩前丸用兩頭 尖五靈脂各一兩 乳香没藥當歸三錢為末醋糊丸梧子大毎服十丸 至三十丸臨卧温酒下忌油膩濕麫孕婦勿服 瑞 竹堂 方 腰脚冷痛 烏頭三箇去皮臍研末醋調 貼須㬰痛止 十便良方 膝風作 痛 草烏細辛防風等分為末掺靴襪中及 安䕶膝内能除風濕健步 扶夀方 逺行脚腫 草烏細辛防風等分為末掺鞋底内如草鞋 以水微濕掺之用之可行千里甚妙 經騐 脚氣掣 痛 或胯間有核生草烏頭大黄木鱉子作末薑汁煎 茶調貼之 又法草烏一味為末以薑汁或酒糟 同搗貼之 永類方 濕滯足腫 早輕晚重用草烏頭一兩以生 薑一兩同研交感一宿蒼术一 兩以葱白一兩同研交感一宿各焙乾為末酒糊 丸梧子大毎服五十丸酒下 艾元英如宜方 除 風去濕 治痺胃虚弱乆積冷氣飲食減少用草烏頭 一斤蒼术二斤以去白陳皮半斤生甘草四 兩黒豆三升水一石同煑乾只揀烏术晒焙為末酒 糊丸梧子大焙乾收之毎空心温酒下二三十丸覺 麻即漸減之名烏 术丸 集簡方 偏正頭風 草烏頭四兩川芎藭四 兩蒼术半斤生薑四兩 連鬚生葱一把搗爛同入瓷瓶封固埋土中春五夏 三秋五冬七日取出晒乾揀去葱薑為末醋麫糊和 丸梧子大毎服九丸臨卧温 酒下立効 戴古渝經驗方 久患頭風 草烏頭尖生 用一分赤小 豆三十五粒麝香一字為末毎服半錢 薄荷湯冷服更随左右㗜鼻 指南方 風痰頭痛 體 虚 傷風停聚痰飲上厥頭痛或偏或正草烏頭炮去皮 尖半兩川烏頭生去皮尖一兩藿香乳香三皂子大 為末毎服二錢薄荷薑湯 下食後服 陳言三因湯 女人頭痛 血風證草烏頭 巵子等分為末 自然葱汁随左右調塗太陽及 額上勿過眼避風 濟生方 腦洩臭穢 草烏去皮 半兩蒼术 一兩川芎二兩並生研末麫糊丸緑豆大 毎服十丸茶下忌一切熱物 聖濟總録 耳鳴耳癢 如流水及風聲不治成聾用生烏頭掘得乗濕削 如棗核大塞之日易二次不三日愈 千金方 㗋 痺口噤 不開欲死草烏頭皂莢等分為末入麝香少 許擦牙并㗜鼻内牙關自開也 濟生方用 草烏尖石膽等分為末毎用一錢醋煑皂莢 汁調稀掃入腫上流涎數次其毒即破也 虛壅口 瘡 滿口連舌者草烏一箇南星一箇生薑一大塊為 末睡時以醋調塗手心足心或以草烏頭吳茱萸 等分為末蜜調塗 足心 本事方 疳蝕口鼻 穿透者草烏頭燒灰入 麝香等分為末貼之 風蟲牙痛 草烏炒黒一兩細辛一錢為末揩之吐出 涎 一方草烏食塩同炒黒掺之 海上 方 寒氣心疝 三十年者射罔食茱萸等分為末蜜丸 麻子大毎酒下二丸日三服劉國英所 秘之方方范 汪東陽 寒瘧積瘧 巴豆一枚去心皮射罔去皮 如巴豆大大棗去皮一枚搗 成丸梧子大清旦先發時毎 服一丸白湯下 肘後方 脾寒厥瘧 先寒後熱名 寒瘧但寒不 熱而色黒者名厥瘧寒多熱少面黄腹痛名脾瘧三 者並宜服此賈耘老用之二十年累試有效不蛀草 烏頭削去皮沸湯泡二七度以盞盖良乆切焙研稀 糊丸梧子大毎服三十丸薑十片棗三枚葱三根煎 湯清早服以棗壓之如人行十里許再一 服絶勿飲湯便不發也 蘇東坡良方 腹中癥結 害妨飲食羸瘦射㒺二兩椒三百粒搗末雞子白和 丸麻子大毎服一丸漸至三丸以愈為度 肘後方 水泄寒痢 大草烏一兩以一半生研一半燒灰醋糊 和丸緑豆大毎服七丸并華水下忌生冷 魚肉方十 便良 泄痢注下 三神丸治清濁不分泄㵼注下 或赤或白腹臍刺痛裏急後重 用草烏頭三箇去皮尖以一箇火炮一箇醋煑一箇 燒灰為末醋糊丸緑豆大毎服二十丸水㵼流水下 赤痢甘草湯下白痢薑湯下 忌魚腥生冷 和劑局方 結隂下血 腹痛草烏頭 蛤粉炒去皮 臍切一兩茴香炒三兩毎用三錢水一盞入塩 少許煎八分去滓露一夜五更冷服 聖濟録 老人 遺尿 不知出者草烏頭一兩童便浸七日去皮同塩 炒為末酒糊丸緑豆大毎服二十丸塩湯下 普 濟 内痔不出 草烏為末津調㸃肛門内痔即反出 乃用枯痔藥㸃之 外科集驗方 疔 毒初起 草烏頭七箇川烏頭三箇杏仁九箇飛羅麫 一兩為末無根水調搽留口以紙盖之乾則 以水潤之方 唐珤經驗 疔毒惡腫 生烏頭切片醋熬成膏攤貼 次日根出 又方兩頭尖一 兩巴豆四箇搗貼疔 自㧞出 普濟方 疔瘡發背 草烏頭去皮為末用 葱白連鬚和搗丸豌 豆大以雄黄為衣毎服一丸先將葱一根細嚼以熱 酒送下或有惡心嘔三四口用冷水一口止之即卧 以被厚葢汗出為度亦 治頭風 乾坤秘韞 惡毒諸瘡 及發背疔瘡便毒 等證二烏膏用草 烏頭川烏頭于瓦上以井華水磨汁塗之如有口即 塗四邉乾再上亦可單用草烏磨醋塗之 永類方 大風癬瘡 遍身黒色肌體麻木痺痛不常草烏頭一 斤刮洗去皮極净攤乾以清油四兩塩四 兩同入銚内炒令深黄色傾出剰油只留塩并藥再 炒令黒烟出為度取一枚擘破心内如米一㸃白者 始好白多再炒乗熱杵羅為末醋麫糊丸梧子大毎 服三十丸空心温酒下草烏性毒難制五七日間以 黒豆煑粥食解其 毒 繼洪澹寮方 遍身生瘡 隂囊兩脚尤甚者草烏 一兩塩一兩化水浸一 夜炒赤為末猪腰子一具去膜煨熟竹刀切搗醋 糊丸緑豆大毎服三十丸空心塩湯下 澹寮方 一 切諸瘡 未破者草烏頭為末入輕粉 少許臘猪油和搽 普濟方 瘰癧初作 未破 作寒 熱草烏頭半兩木鱉子二箇以米醋磨細入搗爛葱 頭蚯蚓糞少許調勻傅上以紙條貼令通氣孔妙 醫林 正宗 馬汗入瘡 腫痛急療之遲則毒深以生烏頭末 傅瘡口良乆有黄水出即愈 靈苑 方 蛇蝎螫人 射罔傅之頻易血 出愈 梅師方 中沙虱毒 射罔傅之 佳 千金 白附子 别録 下品 釋名 見後發 明下 集解 别録曰白附子生蜀郡三月采𢎞景曰此物乆 絕無復真者恭曰本出髙麗今出凉州以西蜀 郡不復有生砂磧下濕地獨莖似䑕尾草細葉周匝 生於穂間根形似天雄珣曰徐表南州異物記云生 東海新羅國及遼東苗與附子相似時珍根 正如草烏頭之小者長寸許乾者皺文有節 氣味辛甘大温有小毒 保昇曰甘辛温大明曰無毒 珣曰小毒入藥炮用杲曰純 陽引藥 勢上行 主治心痛血痺面上百病行藥勢 别 録 中風失 音一切冷風氣面皯瘢疵 大 明 諸風冷氣足弱無力疥 癬風瘡隂下濕癢頭面㾗入面脂用 李 珣 補肝風虛 好 古 風痰 震 亨 發明 時珍曰白附子乃陽明經藥因與附子相似故 得此名實非附子類也按楚國先賢傳云孔休 傷頰有瘢王莽賜玉屑 白附子香與之消瘢 附方 新十 二 中風口喎 半身不遂牽正散用白附子白 薑蠶全蝎並等分生研為末毎 服二錢熱酒調下 楊氏家藏方 小兒暑風 暑毒入心痰塞心孔昬 迷搐搦此乃危急之證 非此丸生料暝眩之劑不能伐之三生丸用白附子 天南星半夏並去皮等分生研猪膽汁和丸黍米大 量兒大小以薄荷湯下令兒側 卧嘔出痰水即甦 全幼心鑑 風痰眩運 頭痛氣鬱 胸膈不利 白附子炮去皮臍半斤石膏煆紅半斤硃砂二兩二 錢半龍腦一錢為末粟米飯丸小豆大毎服三十丸 食後茶酒任下 御藥院方 偏正頭風 白附子白芷猪牙皂角去 皮等分為末食後茶清服 仰卧少頃方 普濟本事 痰厥頭痛 白附子天南星半夏等分生 研為末生薑自然汁浸蒸餅 丸緑豆大毎服四十丸 食後薑湯下 濟生方 赤白汗斑 白附子硫黄等分 為末薑汁調稀茄 蒂蘸擦日數 次 簡便方 面上皯 白附子為末卧時漿水洗面 以白蜜和塗紙上貼之乆乆 自落簡衛 生易 方 耳出膿水 白附子炮羌活一兩為末猪羊 腎各一箇毎箇入末半錢濕紙 包煨熟五更食温 酒下 聖濟録 㗋痺腫痛 白附子末枯礬等分研 末塗舌上有涎吐出 聖惠 方 偏墜疝氣 白附子一箇為末津調填臍上以艾 灸三壯或五壯即愈 楊起簡便方 小兒吐逆 不定虛風喘急白附子藿香等分為 末毎米飲下半錢 保幼大全方 慢痺 驚風 白附子半兩天南星半兩黒附子一錢竝炮去 皮為末毎服二錢生薑五片水煎服亦治大人 風虚止吐化痰宣和間真州李博士用治吳内翰女 孫甚効康州陳侍郎病風虚極昏吳内翰令服三四 服即愈藏 楊氏家 虎掌 本經 下品 天南星 宋開 寳 釋名虎膏 綱 目 鬼蒟蒻 日華恭曰其根四畔有圓牙看 如虎掌故有此名頌曰天南星 即本草虎掌也小者名由䟦古方多用虎掌不言天 南星南星近出唐人中風痰毒方中用之乃後人採 用别立此名爾時珍曰虎掌因葉形似之非根也南 星因根圓白形如老人星狀故名南星即虎掌也蘇 恭説甚明白宋開寳不 當重出南星條今併入 集解 别録曰虎掌生漢中山谷及寃句二月八月采 隂乾𢎞景曰近道亦有形似半夏但大而四邉 有子如虎掌今用多破作三四片方藥不甚用也恭 曰此是由䟦宿根其苗一莖莖頭一葉枝了扶莖根 大者如拳小者如雞卵都似扁柿四畔有圓牙看如 虎掌由䟦是新根大如半夏二三倍四畔無子牙陶 説似半夏乃由䟦也保昇曰莖頭有八九葉花生莖 間藏器曰天南星生安東山谷葉如荷獨莖用根頌 曰虎掌今河北州郡有之初生根如豆大漸長大似 半夏而扁年久者根圓及寸大者如雞卵周匝生圓 牙三四枚或五六枚三四月生苗髙尺餘獨莖上有 葉如爪五六出分布尖而圓一窠生七八莖時出一 莖作穂直上如䑕尾中生一葉如匙褁莖作房旁開 一口上下尖中有花微青褐色結實如麻子大熟即 白色自落布地一子生一窠九月苗殘取根今冀州 人菜圃中種之呼為天南星又曰天南星處處平澤 有之二月生苗似荷梗其莖髙一尺以來葉如蒟蒻 兩枝相抱五月開花似蛇頭黄色七月結子作穂似 石榴子紅色二月八月采根似芋而圓扁與蒟蒻相 類人多誤采了不可辨但蒟蒻莖斑花紫南星根小 柔膩肌細炮之易裂為可辨爾南星即本經虎掌也 大者四邉皆有牙子采時削去之江州一種草葉大 如掌面青背紫四畔有牙如虎掌生三四葉為一本 冬青不結花實治心疼寒熱積氣亦與虎掌同名故 附見之時珍曰大者為虎掌南星小者為由䟦乃一 種也今俗又言大者為鬼臼小者為南星殊為謬誤 修治 頌曰九月采虎掌根去皮臍入器中湯浸五七 日日换三四遍洗去涎暴乾用或再火炮裂用 時珍曰凡天南星須用一兩以上者佳治風痰有生 用者須以温湯洗净仍以白礬湯或入皂角汁浸三 日夜日日换水暴乾用若熟用者須於黄土地掘一 小坑深五六寸以炭火燒赤以好酒沃之安南星於 内瓦盆覆定灰泥固濟一夜取出用急用即以濕紙 包于煻灰火中炮裂也一法治風熱痰以酒浸一宿 桑柴火蒸之常洒酒入甑内令氣猛一伏時取出竹 刀切開味不麻舌為熟未熟再蒸至不麻乃止脾虚 多痰則以生薑渣和黄泥包南星煨熟去泥焙用造 南星麹法以薑汁礬湯和南星末作小餅子安籃内 楮葉包葢待上黄衣乃取晒收之造胆星法以南星 生研末臘月取黄牯牛胆汁和劑納入胆中繫懸風 處乾之年 乆者彌佳 氣味苦温有大毒 别録曰微寒普曰虎掌神農雷公 苦有毒岐伯桐君辛有毒大明曰 辛烈平杲曰苦辛有毒隂中之陽可升可降乃肺經 之本藥震亨曰欲其下行以黄蘖引之之才曰蜀漆 為之使惡莽草大明曰畏附子乾薑生薑時珍曰得 防風則不麻得牛胆則不燥得火炮則不毒生能伏 雄黄丹 砂熖消 主治心痛寒熱結氣積聚伏梁傷筋痿拘緩 利水道 本 經 除隂下濕風眩 别 録 主疝瘕腸痛傷寒時疾 强隂 甄 權 天南星主中風麻痺除痰下氣利胷膈攻堅 積消癰腫散血墮胎 開 寳 金瘡折傷瘀血擣傅之 藏 器 蛇 蟲咬疥癬惡瘡 大 明 去上焦痰及眩運 元 素 主破傷風口 噤身强 李 杲 補肝風虚治痰功同半夏 好 古 治破癎口眼 喎斜喉痺口舌瘡糜結核解顱 時 珍 發明 時珍曰虎掌天南星乃手足太隂脾肺之藥味 辛而麻故能治風散血氣温而燥故能勝濕除 涎性𦂳而毒故能攻積㧞腫而治口喎舌縻楊士瀛 直指方云諸風口噤宜用南星更以人参石菖蒲佐 之 附方 舊十新 二十九 中風口噤 目瞑無門下藥者開闗散用 天南星為末入白龍腦等分 五月五日午時合之毎用中指㸃末揩齒三二十 遍揩大牙左右其口自開又名破棺散 經騐方 諸 風口噤 天南星炮剉大人三錢小兒三字生薑五片 蘇葉一錢水煎減半入雄猪膽汁少許温服 直仁齋 指方 小兒口噤 牙關不開天南星一枚煨熟紙褁 斜包剪一小孔透氣于口中牙闗 自開也汁一方用生南 星同薑 擦之自開 小兒驚風 墜涎散用天南星 一兩重一箇换酒 浸七伏時取出安新瓦上週迴炭火灸裂合濕地出 火毒為末入硃砂一分每服半錢荆芥湯調下毎日 空心一服午時 一服 經騐方 吐㵼慢驚 天王散治小兒吐㵼或誤 服冷藥脾虚生風痰慢驚 天南星一箇重八九錢者去臍黄土坑深三寸炭火 五斤煆赤入好酒半盞安南星在内仍架炭三條在 上候發裂取剉再炒熟為末用五錢天麻煨熟研末 一錢麝香一字和勻三嵗小兒用半錢以生薑防風 煎湯調下亦治乆嗽 惡心 錢乙小兒方 風癎痰迷 墜痰丸用天南星九 蒸九晒為末薑汁麵 糊丸梧子大毎服二十丸人参湯下 石菖蒲麥門冬湯亦可 衛生寳鑑 小兒癎瘖 癎後 瘖不 能言以天南星濕紙包煨為末雄 猪膽汁調服二字 全幼心鑑 治癎利痰 天南星 煨香一 兩硃砂一錢為末猪心血丸梧子 大毎防風湯化下一丸 普濟方 口眼喎斜 天南星 生研末 自然薑汁調之左貼 右右貼左 仁存方 角弓反張 南星半夏等分為末 薑汁竹瀝灌下一錢 仍灸印堂 摘𤣥方 破傷中風 胡氏奪命散又名玉真散治打 撲金刃傷及破傷風傷濕發病 强直如癎狀者天南星防風等分為末水調敷瘡出 水為妙仍以温酒調服一錢已死心尚温者熱童便 調灌二錢門毆内傷墜壓者酒和童便 連灌三服即甦亦可煎服 三因方 破傷風瘡 生 南 星末水調塗瘡四圍 水出有効 普濟方 婦人頭風 攻目作痛天南星一 箇掘地坑燒赤安藥 於中以醋一盞沃之盖定勿令透氣候冷研 末毎服一字以酒調下重者半錢 千金方 風痰頭 痛 不可忍天南星一兩荆芥葉一兩為末薑汁糊丸 梧子大毎食後薑湯下二十丸 又上清丸用天 南星茴香等分生研末塩醋煑麺糊 丸如上法服 並出經効濟世方 風痰頭運 目眩 吐逆 煩懣飲食不下玉壺丸用生南星生半夏各一兩天 麻半兩白麵二兩為末水丸梧子大毎服三十丸以 水先煎沸入藥煑五七沸漉出放 温以姜湯吞之 恵民和劑局方 腦風流涕 邪風入 腦鼻内 結硬遂流髓涕大白南星切片沸湯泡二次焙乾毎 用二錢棗七箇甘草五分同煎服三四服其硬物自 出腦氣流轉髓涕自收以大蒜蓽茇末作餅隔紗貼 𩕄前熨斗熨之或以香附蓽茇末頻吹鼻中 直指 方 小兒風痰 熱毒壅滯凉心壓驚抱龍丸用牛膽南 星一兩入金錢薄荷十片丹砂一錢半 龍腦麝香各一字研末煉蜜丸芡子大 毎服一丸竹葉湯化下 全幼心鑑 壯人風痰 及 中 風中氣初起星香飲用南星四錢木香一錢水 二盞生薑十四片煎六分温服 王碩易簡方 痰迷 心竅 夀星丸治心膽被驚神不守舎或痰迷心竅恍 惚健忘妄言妄見天南星一斤先掘土坑一尺 以炭火三十斤燒赤入酒五升渗乾乃安南星在内 盆覆定以灰塞之勿令走氣次日取出為末琥珀一 兩硃砂二兩為末生薑汁打麵糊丸梧子大毎服三 十丸至五十丸煎人参石菖蒲湯下一日三服 和 劑局 方 風痰注痛 方見羊 躑躅下 痰濕臂痛 右邉者南星制蒼 术等分生薑三片 水煎服之 摘𤣥方 風痰欬嗽 大天南星一枚炮製研末毎服 一錢水一盞薑三片煎五分温 服毎日早午晚各 一服 千金博濟 氣痰欬嗽 玉粉丸南星麴半夏麴 陳橘皮各一兩為末自 然薑汁打糊丸如梧子大毎服四十丸薑湯 下寒痰去橘皮加官桂 東垣蘭室秘藏 清氣化 痰 三仙丸治中脘氣滯痰涎煩悶頭目不清生南星 去皮半夏各五錢並湯泡七次為末自然薑汁和 作餅鋪竹篩内以楮葉包覆待生黄成麴晒乾毎用 二兩入香附末一兩糊丸梧子大毎服四十丸食後 薑湯下選王 璆百一 方 温中散滯 消導飲食天南星炮髙良薑 炮各一兩砂仁二錢半為末 薑汁糊丸梧子大毎薑 湯下五十丸 和劑方 酒積酒毒 服此即解天南星 丸用正端天南星 一斤土坑燒赤沃酒一斗入坑放南星盆覆泥固濟 一夜取出酒和水洗净切片焙乾為末入硃砂末一 兩薑汁麵糊丸梧子大毎服五十丸薑湯下 蔡丞相吕丞相嘗用有騐 楊氏家藏丸 吐泄不 止 四肢厥逆虛風不省人事服此則陽回名回陽散 天南星為末毎服三錢京棗三枚水二鍾煎八分 温服未省再服 南星末貼足心 又方醋調 普濟方 腸風瀉血 諸藥不効天 南星石灰炒 焦黄色為末酒糊丸梧子大 毎酒下二十丸 普濟方 吐血不止 天南星一兩 剉如豆大以 爐灰汁浸一宿洗焙研末毎服一 錢以自然銅磨酒調下 勝金方 初生貼𩕄 頭熱鼻 塞者天 南星炮為末水調貼𩕄上 灸手熨之 危氏得効方 小兒解顱 𩕄開不合鼻塞 不通天南星炮 去皮為末淡醋調緋帛上貼𩕄門灸 手頻熨之立効 錢乙小兒直訣 解頤脫臼 不能 收上 用南星末薑汁調塗兩 頰一夜即上 醫説 小兒口瘡 白屑如鵞口不須 服藥以生天南星 去皮臍研末醋調塗足心男 左女右 閻孝忠集効方 走馬疳蝕 透骨穿腮生 南星一箇當 心剜空入雄黄一塊麵褁燒候雄黄作汁以盞子合 定出火毒去麵為末入麝香少許拂瘡數日甚効 經騐 方 風蟲牙痛 南星末塞孔以霜梅 酓住去涎 摘𤣥方 喉風喉痺 天南 星一 箇剜心入白僵蠶七枚紙包煨熟研末薑汁調 服一錢甚者灌之吐涎愈名如聖散 博濟方 痰瘤 結核 南星膏治人皮肌頭面上生瘤及結核大者如 拳小者如栗或軟或硬不疼不癢宜用此藥不 可輒用針灸生天南星大者一枚研爛滴好醋五七 㸃如無生者以乾者為末醋調先用針刺令氣透乃 貼之覺癢則頻貼取 効 嚴子禮濟生方 身面疣子 醋調南星末塗 之 簡易方 由䟦 本經 下品 釋名 集解 恭曰由䟦是虎掌新根大于半夏一二倍四畔 未有子牙其宿根即虎掌也藏器曰由䟦生林 下苗髙一尺似蒟蒻根如雞卵保昇曰春抽一莖莖 端有八九葉根圓扁而肉白時珍曰此即天南星之 小者其氣未足不堪服食故醫方罕用惟重八九錢 至一兩餘者氣足乃佳正如附子之側子不如附子 之義 也 正誤 𢎞景曰由䟦本出始興今人亦種之狀如烏翣 而布地花紫色根似附子苦酒磨塗腫亦効恭 曰陶氏所説乃鳶尾根即鳶頭也又言虎掌似半夏 是以鳶尾為由䟦以由䟦為半夏非惟不識半夏亦 不識鳶尾與由䟦也今南人猶以由䟦為半夏時珍 曰陳延之小品方亦以東海鳶頭為由䟦則其訛誤 乆 矣 氣味辛若温有毒主治毒腫結熱 本 經 蒟蒻 宋開 寳 釋名蒻頭 開 寳 鬼芋 圖 經 鬼頭 集解 志曰蒻頭出吳蜀葉似由䟦半夏根大如碗生 隂地雨滴葉下生子又有斑杖苗相似至秋有 花直出生赤子根如蒻頭毒猛不堪食虎杖亦名斑 杖與此不同頌曰江南吳中出白蒟蒻亦曰鬼芋生 平澤極多人采以為天南星了不可辨市中所收往 往是此但南星肌細膩而蒟蒻莖斑花紫南星莖無 斑花黄為異爾時珍曰蒟蒻出蜀中施州亦有之呼 為鬼頭閩中人亦種之宜樹隂下掘坑積糞春時生 苗至五月移之長一二尺與南星苗相似但多斑㸃 宿根亦自生苗其滴露之説葢不然經三年者根大 如碗及芋魁其外理白味亦麻人秋後采根須净擦 或搗或片段以釅灰汁煑十餘沸以水淘洗换水更 煑五六遍即成凍了切片以苦酒五味淹食不以灰 汁則不成也切作細絲沸湯汋過五味調食狀如水 母絲馬志言其苗似半夏楊慎丹鉛録言蒟醤即此 者皆誤也王禎農書云救荒之法山有粉葛蒟蒻橡 栗之利則此物亦有益于民者也 其斑杖即天南星之類有斑者 根氣味辛寒有毒 李廷飛曰性冷甚不益人冷氣 人少食之生則㦸人喉出血 主治癰腫風毒摩傅腫上搗碎以灰汁煑成餅五味 調食主消渇 開 寳 發明 機曰按三元延夀書云有人患瘵百物不忌見 隣家修蒟蒻求食之羙遂多食而瘵愈又有病 腮癰者數人多 食之亦皆愈 附録菩薩草 宋圖經頌曰生江浙州郡凌冬不凋秋 冬有花直出赤子如蒻頭冬月采根用 味苦無毒主中諸毒食毒酒研服之又諸蟲傷 搗汁飲并傅之婦人妊娠欬𠻳搗篩蜜丸服効 半夏 本經 下品 釋名守田 本 經 水玉 本 經 地文 别 録 和姑 本經時珍曰禮記 月令五月半夏生 盖當夏之半也故名 守田㑹意水玉因形 集解 别録曰半夏生槐里川谷五月八月采根暴乾 普曰生微丘或生野中二月始生葉三三相偶 白花圓上𢎞景曰槐里屬扶風今第一出青州吳中 亦有以肉白者為佳不厭陳乆恭曰所在皆有生平 澤中者名羊眼半夏圖白為勝然江南者大乃徑寸 南人特重之頃來互用功狀殊異其苗似是由䟦誤 以為半夏也頌曰在處有之以齊州者為佳二月生 苗一莖莖端三葉淺緑色頗似竹葉而生江南者似 芍藥葉根下相重上大下小皮黄肉白五月八月采 根以灰裛二日湯洗暴乾蜀圓經云五月采則虚小 八月采乃實大其平澤生者甚小名羊眼半夏由䟦 絶類半夏而苗不同斆曰白傍蔑子真似半夏只是 咬着微酸 不入藥用 修治 𢎞景曰凡用以湯洗十許過令滑盡不爾有毒 㦸人咽喉方中有半夏必須用生薑者以制其 毒故也斆曰修事半夏四兩用白芥子末二兩釅醋 二兩攪濁将半夏投中洗三遍用之若洗涎不盡令 人氣逆肝氣怒滿時珍曰全治半夏惟洗去皮垢以 湯泡浸七日逐日换湯㫰乾切片薑汁拌焙入藥或 研為末以薑汁入湯浸澄三日瀝去涎水晒乾用謂 之半夏粉或研末以薑汁和作餅子日乾用謂之半 夏餅或研末以薑汁白礬湯和作餅楮葉包置藍中 待生黄衣日乾用謂之半夏麴白飛霞醫通云痰分 之病半夏為主造而為麴尤佳治濕痰以薑汁白礬 湯和之治風痰以薑汁及皂莢煑汁和之治火痰以 薑汁竹瀝或荆瀝和之治寒痰以薑汁 湯入白芥子末和之此皆造麴妙法也 根氣味辛平有毒 别録曰生微寒熟温生令人吐熟 令人下湯洗盡滑用元素曰味辛 苦性温氣味俱薄沉而降隂中陽也好古曰辛厚苦 輕陽中隂也入手陽明太隂少隂三經之才曰射干 為之使惡皂莢畏雄黄生薑乾薑秦皮龜甲反烏頭 權曰柴胡為之使忌羊血海藻飴糖元素曰熱痰佐 以黄芩風痰佐以南星寒痰佐以乾薑痰痞佐以陳 皮白术多用則㵼脾胃諸血證及口渇者禁用為其 燥津液也孕婦忌 之用生薑則無害 主治傷寒寒熱心下堅胷脹欬逆 頭眩咽喉腫痛腸鳴下氣止汗 本 經 消心腹胸膈痰熱 滿結欬嗽上氣心下急痛堅痞時氣嘔逆消癰腫療 痿黄悦澤面目墮胎 别 録 消痰下肺氣開胃健脾止嘔 吐去胸中痰滿生者摩癰腫除瘤癭氣 甄 權 治吐食反 胃霍亂轉筋腸腹冷痰瘧 大 明 治寒痰及形寒飲冷傷 肺而欬消胸中痞膈上痰除胸寒和胃氣燥脾濕治 痰厥頭痛消腫散結 元 素 治眉稜骨痛 震 亨 補肝風虛 好 古 除腹脹目不得瞑白濁夢遺帶下 時 珍 發明 權曰半夏使也虚而有痰氣宜加用之頌曰胃 冷嘔噦方藥之最要成無已曰辛者散也潤也 半夏之辛以散逆氣結氣除煩嘔發音聲行水氣而 潤腎燥好古曰經云腎主五液化為五濕自入為唾 入肝為泣入心為汗入脾為痰入肺為涕有痰曰嗽 無痰曰欬痰者因欬而動脾之濕也半夏能泄痰之 標不能泄痰之本泄本者泄腎也欬無形痰有形無 形則潤有形則燥所以為流濕潤燥也俗以半夏為 肺藥非也止嘔吐為足陽明除痰為足太隂柴胡為 之使故今柴胡湯中用之雖為止嘔亦助柴胡黄芩 主往來寒熱是又為足少陽陽明也宗奭曰今人惟 知半夏去痰不言益脾盖能分水故也脾惡濕濕則 濡困困則不能治水經云水勝則㵼一男子夜數如 厠或教以生薑一兩半夏大棗各三十枚水一升甆 瓶中慢火燒為熟水時呷之便已也趙繼宗曰丹溪 言二陳湯治一身之痰世醫執之凡有痰者皆用夫 二陳内有半夏其性燥烈若風痰寒痰濕痰食痰則 相宜至于勞痰失血諸痰用之反能燥血液而加病 不可不知機曰俗以半夏性燥有毒多以貝母代之 貝母乃太隂脾經之藥半夏乃太隂脾經陽明胃經 之藥何可代也夫欬嗽吐痰虛勞吐血或痰中見血 諸鬱咽痛喉痺肺癰肺痿癰疽婦人乳難此皆貝母 為向導半夏乃禁用之藥若涎者脾之液美味膏粱 炙 皆能生脾胃濕熱故涎化為痰乆則痰火上攻 令人昏憒口噤偏廢僵仆寋濇不語生死旦夕自非 半夏南星曷可治乎若以貝母代之則翹首待斃矣 時珍曰脾無留濕不生痰故脾為生痰之源肺為貯 痰之器半夏能主痰飲及腹脹者為其體滑而味辛 性温也涎滑能潤辛温能散亦能潤故行濕而通大 便利竅而泄小便所謂辛走氣能化液辛以潤之是 矣潔古張氏云半夏南星治其痰而欬嗽自愈丹溪 朱氏云二陳湯能使大便潤而小便長聊攝成氏云 半夏辛而散行水氣而潤腎燥又和劑局方用半硫 丸治老人虚秘皆取其滑潤也世俗皆以南星半夏 為性燥誤矣濕去則土燥痰涎不生非二物之性燥 也古方治咽痛喉痺吐血下血多用二物非禁劑也 二物亦能散血故破傷打撲皆主之惟隂虚勞損則 非濕熱之邪而用利竅行濕之藥是乃重竭其精液 醫之罪也豈藥之咎哉甲乙經用治夜不眠是果性 燥者乎岐伯云衛氣行于陽陽氣滿不得入于隂隂 氣虚故目不得瞑治法飲以半夏湯一劑隂陽既通 其卧立至方用流水千里者八升揚之萬遍取清五 升煮之炊以葦薪大沸入秫米一升半夏五合煑一 升半飲汁一盃日三以知為度病新發者覆盃則卧 汗出則已乆 者三飲而已 附方 舊十五新 五十三 法制半夏 清痰化飲壯脾順氣用大 半夏湯洗七次焙乾再洗 如此七轉以濃米泔浸一日夜毎一兩用白礬一兩 半温水化浸五日焙乾以鉛白霜一錢温水化又浸 七日以漿水慢火内煑沸焙乾收之毎 嚼一二粒薑湯送化下 御藥院方 紅半夏法 消 風 熱清痰涎降氣利咽大半夏湯浸焙制如上法毎一 兩入龍腦五分硃砂為衣染之先鋪燈草一重約一 指厚排半夏于上再以燈草盖一指厚以炒豆焙 之候乾取出毎嚼一兩粒温水送下 御藥院方 化 痰鎮心 袪風利膈辰砂半夏丸用半夏一斤湯泡七 次為末篩過以水浸三日生絹濾去滓澄清 去水晒乾一兩入辰砂一錢薑汁打糊丸梧 子大毎薑湯下七十丸此周府方也 袖珍 化痰利 氣 三仙丸方 見虎掌下 消痰開胃 去胸膈壅滯斗門方用半夏 湯泡焙乾為末自然薑汁和 作餅濕紙裹煨香以熟水二盞同餅二錢入塩五分 煎一盞服之大壓痰毒及酒食傷極騐 經騐用半 夏天南星各二兩為末水五升入壜内浸一宿去 清水焙乾重研毎服二錢水二盞薑三片煎服 中 焦痰涎 利咽清頭目進飲食半夏泡七次四兩枯礬 一兩為末薑汁打糊或煑棗肉和丸梧子大 毎薑湯下十五丸寒痰加丁香五錢熱痰 加寒水石煆四兩名玉液丸 和劑局方 老人風痰 大腑熱不識人及肺熱痰實不利半夏炮七次焙消 石半兩為末入白麵搗勻水和丸緑豆大毎薑湯下 五十丸 普濟 膈壅風痰 半夏半斤酸漿浸一宿温湯洗五 十遍去惡氣日乾為末漿水搜作 餅日乾再研為末毎五兩入生龍腦一錢以漿水濃 脚和丸雞頭子大紗袋盛避風處隂乾毎服一丸好 茶或薄荷湯嚼 下 御藥院方 搜風化痰 定志安神利頭目辰砂化 痰丸用半夏麴三兩天南 星炮一兩辰砂枯礬各半兩為末薑汁打糊丸梧 子大毎服三十丸食後薑湯送下 和劑局方 痰 厥中風 省風湯用半夏湯泡八兩甘草炙二兩防風 四兩毎服半兩薑二十片水二盞煎服 竒 效 方 風痰頭運 嘔逆目眩面色青黄脈弦者水煮金花 丸用生半夏生天南星寒水石煅各一 兩天麻半兩雄黄二錢小麥麵三兩為末水和成餅 水煑浮起漉出搗丸梧子大毎服五十丸薑湯下極 效亦治風痰咳嗽二便不通風 痰頭痛 潔古活法機要方 風痰濕痰 青壼丸半 夏一斤天 南星半兩各湯炮晒乾為末薑汁和作餅焙乾入神 麴半兩白术末二兩枳實末二兩薑汁麵糊丸梧子 大毎服五十丸薑 湯下 葉氏方 風痰喘逆 兀兀欲吐眩運欲倒半 夏一兩雄黄三錢為末 薑汁浸蒸餅丸梧子大毎服三十丸 薑湯下已吐者加㯽榔 活法機要 風痰喘急 千緡 湯用 半夏湯洗七箇甘草炙皂莢炒各一寸薑 二片水一盞煎七分温服 和劑局方 上焦熱痰 欬嗽制過半夏一兩片黄芩末二錢薑汁打糊丸緑 豆大毎服七十丸淡薑湯食後服此周憲王親制方 也方袖 珍 肺熱痰嗽 制半夏栝樓仁各一兩為末薑汁 打糊丸梧子大毎服二三十丸白 湯下或以栝樓瓤 煑熟丸 濟生方 熱痰欬嗽 煩熱面赤口燥心痛脈 洪數者小黄丸用半夏 天南星各一兩黄芩一兩半為末薑汁浸蒸餅丸梧 子大毎服五七十丸食後薑湯下 潔古活法機要 小兒痰熱 欬嗽驚悸半夏南星等分為末牛膽汁和 入膽内懸風處待乾蒸餅丸緑豆大毎薑 湯下三五丸 摘𤣥方 濕痰欬嗽 面黄體重嗜卧驚兼食不消 脈緩者白术丸用半夏南星 各一兩白术一兩半為末薄糊丸梧子 大毎服五七十丸薑湯下 活法機要 氣痰欬嗽 面 白 氣促洒浙惡寒愁憂不樂脈濇者玉粉丸用半夏南 星各一兩官桂半兩為末糊丸梧子大毎服五十丸 薑湯下要 活法機 小結胸痛 正在心下按之則痛胍浮滑者 小陷胸湯主之半夏半升黄連 一兩栝樓實大者一箇水六升先煑栝樓至三升 去滓内二味煑取二升分三服 仲景傷寒論 濕 痰心痛 喘急者半夏油炒為末粥糊丸緑豆 大毎服二十丸薑湯下 丹溪心法 急傷寒 病 半夏四錢生薑七片酒一盞 煎服 胡洽居士百病方 結痰不出 語音不清 年乆者亦 宜玉粉丸半夏半兩桂心一字草烏頭半字為末薑 汁浸蒸餅丸芡子大毎服一丸夜臥含嚥 活法機 要 停痰冷飲 嘔逆橘皮半夏湯用半夏水煑熟陳橘 皮各一兩毎服四錢生薑七片水二盞 煎一盞温服 和劑局方 停痰留飲 胸膈滿悶氣短惡心飲食不 下或吐痰水茯苓半夏湯用 半夏泡五兩茯苓三兩毎服四錢薑七片 水一鍾半煎七分甚㨗徑 和劑局方 攴飲作嘔 嘔家本渇不渇者心下有攴飲也或似喘不喘似嘔 不嘔似噦不噦心下憒憒並宜小半夏湯用半夏泡 七次一升生薑半升水七升煑一 升五合分服 張仲景金匱要畧 噦逆欲死 半夏生 薑湯主 之即上 方也 痘瘡噦氣 方同 上 嘔噦眩悸 穀不得下半夏加 茯苓湯半夏一升 生薑半斤茯苓三兩切以水七升 煎一升半分温服之 金匱要畧 目不得眠 見發 明下 心 下悸忪 半夏麻黄丸半夏麻黄等分為末蜜丸 小豆大毎服三十丸日三 金匱要畧 傷寒 乾啘 半夏熟洗研末生薑湯 服一錢匕 梅師方 嘔逆厥逆 内有寒痰半 夏一升洗滑 焙研小麥麵一升水和作彈丸水煑熟初吞四五枚 日三服稍增至十五枚旋煑旋吞覺病減再作忌羊 肉餳糖此乃許仁則 方也 外臺秘要 嘔吐反胃 大半夏湯半夏三升 人参三兩白蜜一升 水一斗二升和揚之一百二十遍煮取三升半 温服一升日再服亦治膈間支飲 金匱要畧 胃寒 噦逆 停痰留飲藿香半夏湯用半夏湯泡炒黄二兩 藿香葉一兩丁香半兩毎服四錢水一盞薑七 片煎服方 和劑局 小兒吐瀉 脾胃虛寒齊州半夏泡七次陳 粟米各一錢半薑十片水琖半 煎八分温服 錢乙小兒 小兒痰吐 或風壅所致或欬嗽發熱飲 食即吐半夏泡七次半兩丁 香一錢以半夏末水和包丁香用麵重包煨熟去麵 為末生薑自然汁和丸麻子大毎服二三十丸陳皮 湯下議活 幼口 妊娠嘔吐 半夏二兩人参乾薑各一兩為 末薑汁麵糊丸梧子大毎飲服 十丸日三服畧 仲景金匱要 霍亂腹脹 半夏桂等分為末水 服方寸匕 肘後方 小兒 腹脹 半夏末少許酒和丸粟米大毎服二丸薑湯下 不瘥加之或以火炮研末薑汁調貼臍亦佳 子母 秘録 黄疸喘滿 小便自利不可除熱半夏生薑各半 斤水七升煮一升五合分再服有人 氣結而死心下暖以此少 許入口遂活 張仲景方 伏暑引飲 脾胃不利消暑 丸用半夏醋煮 一斤茯苓半斤生甘草半斤為末薑汁麵糊 丸梧子大毎服五十丸熱湯下 和劑局方 老人虚 秘 冷秘及痃癖冷氣半硫丸半夏炮炒生硫黄等分 為末自然薑汁煮糊丸如梧子大毎空心温酒下 五十丸方 和劑局 失血喘急 吐血下血崩中帶下喘急痰嘔 中滿宿瘀用半夏槌扁以薑汁 和麫包煨黄研末米糊丸梧子大 毎服三十丸白湯下 直指方 白濁夢遺 半夏一 兩洗十 次切破以木猪苓二兩同炒黄出火毒去猪苓入煆 過牡礪一兩以山藥糊丸梧子大毎服三十丸茯苓 湯送下腎氣閉而一身精氣無所管攝妄行而遺者 宜用此方盖半夏有利性猪苓導水使腎氣通也與 下元虚憊者不同 許學士本事方 八般頭風 三决見效半夏末入百 草霜少許作紙撚燒烟 就鼻肉㗜之口中含水有 涎吐去再含 衛生寳鑑 少隂咽痛 生瘡不能言語 聲不出者苦酒 湯主之半夏七枚打碎雞子一枚頭開一竅去黄納 苦酒令小滿入半夏在内以鐶子坐于炭火上煎三 沸去滓置盃中時時嚥之極 騐未瘥更作 仲景傷寒論 㗋痺腫塞 生半夏末㗜 鼻内涎出效 簡集 方 骨哽在咽 半夏白芷等分為末水服方寸 匕當嘔出忌羊肉 外臺秘要 重舌 木舌 脹大塞口半夏煎醋含漱之酒又方半夏二十 枚水煑過再炮片時乗熱以 一升浸之宻封 良乆熱漱 冷吐之 小兒𩕄陷 乃冷也水調半 夏末塗足心 面上黒氣 半夏 焙研 米醋調敷不可見風不計遍數從早至晚如 此三日皂角湯洗下面瑩如玉也 摘𤣥方 癩風眉 落 生半夏羊屎燒焦等分為末 自然薑汁日調塗 聖濟録 盤腸生産 産時子腸 先出産後 不收者名盤腸産以半夏末頻 㗜鼻中則上也 婦人良方 産後運絶 半夏末冷 水和丸大 豆大納鼻中即愈此 扁鵲法也 肘後方 小兒驚風 生半夏一錢皂角半 錢為末吹少許入鼻 名嚏驚散即 甦 直指方 卒死不寤 半夏末吹鼻中即活南岳 夫人紫靈魏元君方也 五 絕急病 一曰自縊二曰墻壓三曰溺水四曰魘魅五 曰産乳並以半夏末納大豆一丸入鼻中心 温者一日可活 也 子母秘録 癰疽發背 及乳瘡半夏末雞子 白調塗之 肘後方 吹奶 腫痛 半夏一箇煨研酒服立愈一方以末 随左右㗜鼻效 劉長春經騐方 打撲瘀痕 水調半夏末塗之一宿 即没也 永類鈐方 逺行足趼 方同上 集簡方 金刃不出 入骨脉中者半夏白斂等分為末酒服方寸 匕日三服至二十日自出 李荃大白經 飛蟲入 耳 生半夏末麻油調塗 耳門外 本事方 蝎蠆螫人 半夏末水調塗之 立止 錢相公篋 中 方 蝎瘻五孔 被蝎傷五孔相通者用半夏為末水調 塗之日二次痛自止無不效者 太平 聖恵 方 莖涎主治煉取塗髮眉墮落者即生 雷 斆 蚤休 本經 下品 釋名蚩休 别 録 螫休 日 華 紫河車 圖 經 重臺 唐 本 重樓金線 唐 本 三層草 綱 目 七葉一枝花 䝉 筌 草甘遂 唐 本 白甘遂 時珍曰 虫蛇之 毒得此治之即休故有蚤休螫休諸名重臺三層因 其葉狀也金線重樓因其花狀也甘遂因其根狀也 紫河車因 其功用也 集解 别録曰蚤休生山陽川谷及寃句恭曰今謂重 樓金線者是也一名重臺南人名為甘遂一莖 六七葉似王孫鬼臼萞麻軰葉有二三層根如肥大 菖蒲細肌脆白保昇曰葉似鬼臼牡䝉年乆者二三 重根如紫参皮黄肉白五月采根日乾大明曰根如 尺二蜈蚣大如肥紫菖蒲頌曰即紫河車也今河中 河陽華鳳文州及江淮間亦有之葉似王孫鬼臼等 作二三層六月開黄紫花蕊赤黄色上有金絲垂下 秋結紅子根似肥薑皮赤肉白四月五月采之宗奭 曰蚤休無旁枝止一莖挺生髙尺餘顛有四五葉葉 有歧似苦杖中心又起莖亦如是生葉惟根入藥用 時珍曰重樓金線處處有之生于深山隂濕之地一 莖獨上莖當葉心葉緑色似芍藥凡二三層毎一層 七葉莖頭夏月開花一花七瓣有金絲蕊長三四寸 王屋山産者至五七層根如鬼臼蒼术狀外紫中白 有粘糯二種外丹家采制三黄砂永入藥洗切焙用 俗諺云七葉一枝花深山是我家 癰疽如遇者一似手拈拏是也 根氣味苦微寒有毒 大明曰冷無毒伏雄 黄丹砂蓬砂及塩 主治驚癎 揺頭弄舌熱氣在腹中 本 經 癲疾癰瘡除蝕下三蟲去 蛇毒 别 録 生食一升利水 唐 本 治胎風手足搐能吐泄瘰 癧 大 明 去瘧疾寒熱 時 珍 發明 恭曰摩醋傅 腫蛇毒甚有効時珍曰紫河車 足厥隂經藥也凡本經驚癎瘧疾瘰 癰腫者 宜之而道家有服食 法不知果有益否也 附方 新 五 服食法 紫河車根以竹刀刮去皮切作骰子 大塊麫裹入瓷瓶中水煑候浮漉出 凝冷入新布袋中懸風處待乾毎服三丸五更初面 東念呪井水下連進三服即能休粮若要飲食先以 黒豆煎湯飲之次以藥丸煑稀粥漸漸食之呪曰天 朗氣清金雞鳴吾今服藥欲長生吾今不飢復不渇 賴得神仙 草有靈 小兒胎風 手足搐搦用蚤休即紫河車為 末毎服半錢冷水下 衛生易 簡 方 慢驚發搐 帶有陽證者白甘遂末即蚤休一錢栝 樓根末二錢同于慢火上炒焦黄研勻 毎服一字煎麝香薄荷 湯調下 錢乙小兒方 中鼠莽毒 金線重樓根磨水 服即愈 集簡方 咽㗋穀賊 腫痛用重臺赤色者川大黄炒木鼈子仁 馬牙消半兩半夏炮一分為末蜜丸芡子 大含之 聖惠方 鬼臼 本經 下品 校正 併入圖經 璚田草 釋名九臼 本 經 天臼 别 録 鬼藥 綱 目 解毒 别 録 爵犀 本 經 馬目毒 公 本 經 害母草 圖 經 羞天花 綱 目 术律草 綱 目 璚田草 綱 目 獨脚 蓮 上宿 本草 獨荷草 上 宿 山荷葉 綱 目 旱荷 綱 目 八角盤 綱 目 唐婆 鏡 𢎞景曰鬼臼根如射干白而味甘九臼相連有毛 者良故名時珍曰此物有毒而臼如馬眼故名馬 目毒公殺蠱解毒故有犀名其葉如鏡如盤如荷而 新苗生則舊苗死故有鏡盤荷蓮害母諸名蘇東坡 詩集云璚田草俗號唐婆鏡即本草鬼臼也嵗生一 臼如黄精根而堅瘦可以辟穀宋祁劔南方物贊云 羞天花蜀地處處有之依莖綴花蔽葉自隠俗名羞 天子改為羞寒花即本草鬼臼也贊云冒寒而茂莖 修葉廣附莖作花葉蔽其上以其自蔽若有 羞狀 别有羞天草與此不同即海芋也 集解 别録曰鬼臼生九真山谷及寃句二月八月采 根𢎞景曰鬼臼生山谷中八月采隂乾似射干 术輩又似鉤吻有兩種出錢塘近道者味甘上有叢 毛最勝出㑹稽吳興者大而味苦無叢毛力劣今馬 目毒公狀如黄精根其臼處似馬眼而柔潤今方家 多用鬼臼面少用毒公不知此那復乖越如此恭曰 鬼臼生深山巖石之隂葉如蓖麻重樓輩生一莖莖 端一葉亦有兩歧者年長一莖莖枯則為一臼假令 生来二十年則有二十臼豈惟九臼耶根肉皮鬚並 似射干今俗用多是射干而江南别送一物非真者 今荆州當陽縣硤州逺安縣襄州荆山縣山中並貢 之亦極難得頌曰今江寜府滁舒商齊杭襄峡州荆 門軍亦有之並如蘇恭所説花生莖間赤色三月開 後結實又一説鬼臼生深山隂池葉六出或五出如 鴈掌莖端一葉如繖旦時東向及暮則西傾盖随日 出没也花紅紫如荔枝正在葉下常為葉所蔽未常 見日一年生一莖既枯則生一臼及八九年則八九 臼矣然一年一臼生而一臼腐盖陳新相易也故俗 名害母車如芋魁烏頭津亦然新苗生則舊苗死前 年之臼腐矣而本草注謂全似射干今射干體狀雖 相似然臼形淺薄與鬼臼大異鬼臼如八九箇南星 側比相叠而色理正如射干用耆當使人求苗采之 市中不復有也肘珍曰鬼臼根如天南星相叠芝狀 故市人道謂小者為南星大者為鬼臼珠為謬誤按 黄山谷集云唐婆鏡葉底開花俗名羞天花即鬼臼 也嵗生一臼潘十二嵗則可為藥今方家乃以鬼燈 檠為鬼臼誤矣又鄭樵通志云鬼臼葉如小荷形如 鳥掌年長一莖莖枯則根為一臼亦名八角盤以其 葉似之也據此二説則似是今人所謂獨脚蓮者也 又名山荷葉獨荷草旱荷葉八角鏡南方處處深山 隂宻處有之北方惟龍門山王屋山有之一莖獨上 莖生葉心而中空一莖七葉圓如初生小荷葉面青 背紫揉其葉作𤓰李香開花在葉下亦有無花者其 根全似蒼术紫河車丹爐家采根制三黄砂汞或云 其葉八角者更靈或云其根與紫河車一様但以白 色者為河車赤色者為鬼臼恐亦不然而庚辛玉冊 謂蚤休陽草旱荷隂草亦有分别陶𢎞景以馬目毒 公與鬼臼為二物殊不知正是一物而有二種也又 唐獨孤滔丹房鏡源云术律草有二種根皆似南星 赤莖直上莖端生葉一種葉凡七瓣一種葉作數層 葉似萞麻面青背紫而有細毛葉下附莖開一花狀 如鈴鐸倒垂青白色黄蕊中空結黄子風吹不動無 風自揺可制砂汞按此即鬼 臼之二種也其説形狀甚明 根氣味辛温有毒 别録曰微温𢎞景曰甘温有 毒權曰苦之才曰畏垣衣 主治 殺蟲毒鬼疰精物辟惡氣不祥逐邪解百毒 本 經 殺大 毒療欬嗽喉結風邪煩惑失魄妄見去目中膚翳不 入湯 别 録 主尸疰殗殜勞疾𫝊尸瘦疾 甄 權 下死胎治邪 瘧癰疽蛇毒射工毒 時 珍 發明 頌曰古方治五尸鬼疰百毒惡氣多用之又曰 今福州人三月采璚田草根葉焙乾搗末蜜丸 服治 風疾 附方 新 三 子死腹中 胞破不生此方累效救人嵗萬數 也鬼臼不拘多少黄色者去毛為 細末不用篩羅只撚之如粉為度毎服一錢無灰酒 一盞同煎八分通口服立生如神名一字神散 婦 人良 方 射工中人 寒熱發瘡鬼臼葉一把苦酒漬搗 取汁服一升日二次 千金方 黒 黄急病 黒黄面黒黄身如土色不妨食脈沉若青脈 入口者死宜烙口中黒脈耳㑹玉泉章門心 俞用生鬼臼搗汁一小盞服乾 者為末水服 三十六黄方 射干 本經 下品 釋名烏扇 本 經 烏翣 别 録 烏吹 别 録 烏蒲 本 經 鳳翼 拾 遺 鬼扇 土 宿 扁竹 綱 目 仙人掌 土 宿 紫金牛 土 宿 野萱花 綱 目 草薑 别 録 黄逺 吳普𢎞景曰射干方書多音夜頌曰射干之形莖梗 疎長正如射之長竿之狀得名由此爾而陶氏以夜 音為疑盖古字音多通呼若漢官僕射主射事而亦 音夜非有别義也時珍曰其葉叢生横鋪一面如鳥 翅及扇之狀故有烏扇烏翣鳳翼鬼扇仙人掌諸名 俗呼扁竹謂其葉扁生而根如竹也根葉又如蠻薑 故曰草薑扇翣 音所甲切 也 集解 别録曰射干生南陽山谷田野三月三日采根 隂乾𢎞景曰此是烏翣根黄色庭臺多種之人 言其葉是鳶尾而復有鳶頭此若相似爾恐非烏翣 也又别有射干相似而花白莖長似射人之執竿者 故阮公詩云射干臨層城此不入藥用恭曰鳶尾葉 都似射干而花紫碧色不抽髙莖根似髙良薑而肉 白名鳶頭保昇曰射干髙二三尺花黄實黒根多鬚 皮黄黒肉黄赤所在皆有二月八月采根去皮日乾 藏器曰射干鳶尾二物相似人多不分射干即人間 所種為花草名鳳翼者葉如鳥翅秋生紅花赤㸃鳶 尾亦人間所種苗低下於射干狀如鳶尾夏生紫碧 花者是也大明曰射干根潤形似髙良薑大小赤黄 色淡硬五六七八月采頌曰今在處有之人家種之 春生苗髙一二尺葉大類蠻薑而狹長横張疎如翅 羽狀故名烏翣葉中抽莖似萱草莖而强硬六月開 花黄紅色瓣上有細文秋結實作房中子黒色一説 射干多生山崖之間其莖雖細小亦類木故荀子云 西方有木名曰射干莖長四寸生於髙山之上是也 陶𢎞景所説花白者自是射干之類震亨曰根為射 干葉為烏翣紫花者是紅花者非杋曰按諸注則射 干非一種有花白者花黄者花紫者花紅者丹溪獨 取紫花者必曽試有騐也時珍曰射干即今扁竹也 今人所種多是紫花者呼為紫蝴蝶其花三四月開 六出大如萱花結房大如拇指頗似泡桐子一房四 隔一隔十餘子子大如胡椒而色紫極硬咬之不破 七月始枯陶𢎞景謂射干鳶尾是一種蘇恭陳藏器 謂紫碧花者是鳶尾紅花者是射干韓保昇謂黄花 者是射干蘇頌謂花紅黄者是射干白花者亦其類 朱震亨謂紫花者是射干紅花者非各執一説何以 憑依謹按張揖廣雅云鳶尾射干也易通卦騐云冬 至射干坐土宿真君本草云射干即扁竹葉扁生如 側手掌形莖亦如之青緑色一種紫花一種黄花一 種碧花多生江南湖廣川浙平陸間八月取汁煑雄 黄伏雌黄制丹砂能拒火據此則鳶尾射干本是一 類但花色不同正如牡丹芍藥菊花之類其色各異 皆是同屬也大抵入藥功不相逺藏器曰射干之名 有三佛經射干貂㩆此是惡獸似青黄狗食人能縁 木阮公云射干臨層城者是樹殊有髙大者本草射 干是草即今 人所種者也 根修治 斆曰凡采根先以米泔水浸一宿漉出 然後以䈽竹葉煑之從午至亥日乾用 氣味苦平有毒 别録曰微温乆服令人虛保昇曰微 寒權曰有小毒元素曰苦陽中隂也 時珍曰寒 多服瀉人 主治欬逆上氣㗋痺咽痛不得消息散結 氣腹中邪逆食飲大熱 本 經 療老血在心脾間欬唾言 語氣臭散胸中熱氣 别 録 苦酒摩塗毒腫 𢎞 景 治疰氣消 瘀血通女人月閉 甄 權 消痰破癥結胸膈滿腹脹氣喘 痃癖開胃下食鎮肝明目 大 明 治肺氣㗋痺為佳 宗 奭 去 胃中癰瘡 元 素 利積痰疝毒消結核 震 亨 降實火利大腸 治瘧母 時 珍 發明 震亨曰射干屬金有木與火行太隂厥隂之積 痰使結核自消甚㨗又治便毒此足厥隂濕氣 因疲勞而發取射干三寸與生薑同煎食前服利三 兩行甚效時珍曰射干能降火故古方治喉痺咽痛 為要藥孫真人千金方治喉痺有烏翣膏張仲景金 匱玉函方治欬而上氣喉中作水鷄聲有射干麻黄 湯又治瘧母鼈甲煎丸亦用烏扇燒過皆取其降厥 陽相火也火降則血散腫消而痰結自解癥瘕自除 矣 附方 舊二 新八 咽喉腫痛 射干花根山豆根隂乾為 末吹之如神 袖珍方 傷寒 咽閉 腫痛用生射干猪脂各四兩合煎令焦 去滓毎噙棗許取瘥 龎安常傷寒論 㗋痺不 通 漿水不入外臺秘要用射干一片含嚥汁良或醫 方大成用扁竹新根擂汁嚥之大腑動即解 醋 研汁噙引涎出亦妙分便民方用紫蝴蝶根一錢黄 芩生甘草桔梗各五 為末水調頓服立愈名奪命 散 二便不通 諸藥不效紫花扁竹根生水邉 者佳研汁一盞服即通 普濟 水蠱腹 大 動揺水聲皮膚黒用鬼扇根搗 汁服一盃水即下 肘後方 隂疝腫刺 發時腫 痛如刺 用生射干搗汁與服取 利亦可丸服 肘後方 乳癰初腫 扁竹根如僵蠶者 同萱草根為末蜜 調傅之神效 永類方 中射工毒 生瘡者烏翣升麻各二兩水 三升煎二升温服以滓傅瘡 上集姚僧 坦 騐方 鳶尾 本經 下品 釋名烏園 本 經 根名鳶頭 時珍曰並以形命 名烏園當作烏鳶 集解 别録曰烏鳶生九疑山谷五月采𢎞景曰方家 言是射干苗而主療亦是當别是一種方用鳶 頭當是其根療體相似而本草不題恭曰此草所在 有之人家亦種葉似射干而濶短不抽長莖花紫碧 色根似髙良薑皮黄肉白嚼之㦸人咽㗋與射干全 别射干花紅抽莖長根黄有臼保昇曰草名鳶尾根 名鳶頭亦謂之鳶根葉似射干布地生黒根似髙良 薑而節大數箇相連九月十月采根日乾時珍曰此 即射干之苗非别一種也肥地者莖長根粗瘠地者 莖短根瘦其花自有數色諸家皆是强分陳延之小 品方言東海鳶頭即由䟦 者亦訛也東海出之故耳 氣味苦平有毒 恭曰有 小毒 主治蠱毒邪氣鬼疰諸毒破 癥瘕積聚去水下三蟲 本 經 殺鬼魅療頭眩 别 録 附方 舊一 新一 飛尸逰蠱 着㗋中氣欲絕者鳶尾根削去 皮納㗋中摩病處令血出為佳 本陳藏器 草拾遺 鬼魅邪氣 四物鳶頭散東海鳶頭黄牙即 金牙莨菪子防葵為末酒服方 寸匕欲令病人見鬼増防葵一分欲令知鬼 又増一分立騐不可多服 陳延之小品方 玉簪 綱 目 釋名白鶴仙 時珍曰並以 花象命名 集解 時珍曰玉簪處處人家栽為花草二月生苗成 叢髙尺許柔莖如白菘其葉大如掌團而有尖 葉上紋如車前葉青白色頗嬌瑩六七月抽莖莖上 有細葉中出花朶十數枚長二三寸本小末大未開 時正如白玉搔頭簪形又如羊肚蘑菇之狀開時微 綻四出中吐黄蕊頗香不結子其根連生如鬼臼射 干生薑輩有鬚毛舊莖死則根有一臼新根生則 舊根腐亦有紫花者葉微狹皆鬼臼射干之屬 根氣味甘辛寒有毒主治搗汁服解一切毒下骨硬 塗癰腫 時 珍 附方 新 五 乳癰初起 内消花即玉簪花取根擂 酒服以渣傅之 海上方 婦人斷 産 白鶴仙根白鳳仙子各一錢半紫葳二錢半辰砂 二錢搗末蜜和丸梧子大産内三十日以酒半盞 服之不可着牙齒能 損牙齒也 摘𤣥方 解斑蝥毒 玉簮根擂水服之即 解 趙真人濟急方 下魚骨哽 玉簮花根山裏紅果根同搗自然汁以竹 筒灌入咽中其骨自下不可着牙齒 仙乾坤 生意 刮骨取牙 玉簮根乾者一錢白砒三分白 七分蓬砂二分威靈仙三分草烏 頭一分半為末以少許㸃疼處 即自落也 余居士選竒方 葉氣味 同 根 主治蛇虺螫傷搗汁和酒服以渣傅之中 心留孔洩氣 時 珍 鳳仙 綱 目 釋名急性子 救 荒 旱珍珠 綱 目 金鳳花 綱 目 小桃紅 救 荒 夾竹 桃 救 荒 海蒳 音 納 染指甲草 救 荒 菊婢 時珍曰其花頭翅尾 足具翹翹然如鳯狀 故以名之女人采其花及葉包染指甲其實狀如小 桃老則迸裂故有指甲急性小桃諸名宋光宗李后 諱鳳宫中呼為好女兒花張宛 丘呼為菊婢韋居呼為羽客 集解 時珍曰鳳仙人家多種之極易生二月下子五 月可再種苗髙二三尺莖有紅白二色其大如 指中空而脆葉長如尖似桃栁葉而有鋸齒椏間開 花或黄或白或紅或紫或碧或雜色亦自變易狀如 飛禽自夏初至秋盡開謝相續結實纍然大如櫻桃 其形微長色如毛桃生青熟黄犯之即自裂皮卷如 拳苞中有子似蘿蔔子而小褐色人采其肥莖汋 以充萵笋嫩華酒浸一宿亦可食但此草不生虫蠧 蜂蝶亦不近恐 亦不能無毒也 子氣味微苦温有小毒主治産難積塊噎膈下骨哽 透骨通竅 時 珍 發明 時珍曰鳳仙子其性急速故能透骨軟堅庖人 烹魚肉硬者投數粒即易軟爛是其騐也縁其 透骨最能損齒與玉簪根同凡服 者不可着齒也多用亦㦸人咽 附方 新 五 産難催生 鳳仙子二錢研末水服勿近牙外 以萞麻子随年數搗塗足心 集 簡 方 噎食不下 鳳仙花子酒浸三宿晒乾為末酒丸緑 豆大毎服八粒温酒下不可多用即急 性子也 摘𤣥方 咽中骨哽 欲死者白鳳仙子研水一大呷 以竹筒灌入咽其物即軟不可 經牙或為末吹 之 普濟方 牙齒欲取 金鳳花子研末入砒少許 㸃疼牙根取之 摘𤣥方 小兒痞積 急性子水葒花子大黄各一兩俱生研末 毎味取五錢外用皮消一兩拌勻将白鵓 鴿一箇或白鴨亦可去毛屎剖腹勿犯水以布拭净 將末裝入内用線紥定沙鍋内入水三碗重重紙封 以小火煮乾将鴿鴨翻調焙黄色冷定早辰食之日 酉時疾軟三日大便下血病去矣忌冷物百日 孫 天仁集 效方 花氣味甘滑温無毒主治蛇傷擂酒服即解又治腰 脇引痛不可忍者研餅晒乾為末空心毎酒服三錢 活血消積 時 珍 附方 新 一 風濕卧床 不起用金鳳花栢子仁朴消木𤓰 煎湯洗浴毎日二三次内服獨活 寄生湯精吳 旻扶夀 方 根葉氣味苦甘辛有小毒主治雞魚骨哽誤吞銅鐵 杖樸腫痛散血通經軟堅透骨 時 珍 附方 新 三 咽㗋物硬 金鳳花根嚼爛噙嚥骨自下雞骨 尤效即以温水漱口免損齒也亦 治誤吞銅鐵 危氏得效方 打杖腫痛 鳳仙花葉搗如泥塗腫破 處乾則又上一夜血散即 愈冬月收取乾者研末水和 塗之 葉廷器通變要法 馬患諸病 白鳳仙花連 根葉熬膏遇 馬有病抹其眼四角上即 汗出而愈 衛生易簡方 坐拏草 宋圖 經 集解 頌曰生江西及滁州六月開紫花結實采其苗 入藥甚易得後因人用有效今頗貴重時珍曰 按一統志云出 吉安永豐縣 氣味辛熱有毒主治風痺壯筋骨兼治打撲傷損 蘇 頌 發明 頌曰神醫普救方治風藥中已有用者時珍曰 危氏得效方麻藥煑酒方中用之聖濟録治膈 上虚熱咽㗋噎塞小便赤濇神困多睡有坐拏丸用 坐拏草大黄赤芍藥木香升麻麥門冬黄茋木通酸 棗仁薏苡仁枳殻等分為末蜜丸 梧子大毎服二十丸麥門冬湯下 附録押不蘆 時珍曰按周宻癸辛雜志云漠北回回 地方有草名押不蘆土人以少許磨酒 飲即通身麻痺而死加以刀斧亦不知至三日則以 少藥投之即活御藥院中亦儲之貪官汚吏罪甚者 則服百日丹皆用此也昔華佗 能刳腸滌胃豈不有此等藥耶 曼陀羅花 綱 目 釋名風茄兒 綱 目 山茄子 時珍曰法華經言佛説法時 天雨曼陀羅花又道家北斗 有陀羅星使者手執此花故後人因以名花曼陀羅 梵言雜色也茄乃因葉形爾姚伯聲花品呼為惡客 集解 時珍曰曼陀羅生北土人家亦栽之春生夏長 獨莖直上髙四五尺生不旁引緑莖碧葉葉如 茄葉八月開白花凡六瓣壯如牽牛花而大攢花中 折駢葉外包而朝開夜合結實圓而有丁拐中有小 子八月采花 九月采實 花子氣味辛温有毒主治諸風及寒濕脚氣煎湯洗 之又主驚癎及脫肛并入麻藥 時 珍 發明 時珍曰相𫝊此花笑采釀酒飲令人笑舞采釀 酒飲令人舞子常試之飲須半酣更令一人或 笑或舞引之乃騐也八月采此花七月采火麻子花 隂乾等分為末熱酒調服三錢少頃昬昬如醉割瘡 灸火宜先服此 則不覺苦也 附方 新 三 面上生瘡 曼陀羅花晒乾研末少 許貼之 衛生易簡方 小兒慢驚 曼陀羅花七朶重一字天麻二錢半全蝎炒十枚天 南星炮丹砂乳香各二錢半為末毎服半錢薄荷湯 調下方御 藥院 大腸脱肛 曼陀羅子連殻一對橡斗十六 箇同剉水煎三五沸入朴消少 許洗之親 儒門事 羊躑躅 本經 下品 釋名黄躑躅 綱 目 黄杜鵑 䝉 筌 羊不食草 拾 遺 閙羊花 綱 目 驚 羊花 綱 目 老虎花 綱 目 玉枝 别録𢎞景曰羊食其葉躑躅 而死故名闡當作惱惱亂也 集解 别録曰羊躑躅生太行山川谷及淮南山三月 采花隂乾𢎞景曰近道諸山皆有之花黄似鹿 葱不可近眼恭曰花亦不似鹿葱正似旋花色黄者 也保昇曰小樹髙二尺葉似桃葉花黄似𤓰花三月 四月采花日乾頌曰所在有之春生苗似鹿葱葉似 紅花莖髙三四尺夏開花似凌霄花山石榴輩正黄 色羊食之則死今嶺南蜀道山谷遍生皆深紅色如 錦繡然或云此種不入藥時珍曰韓保昇所説似桃 葉者最的其花五出蕊瓣皆黄氣味皆惡蘇頌所謂 深紅色者即山石榴名紅躑躅者無毒與此别類張 揖廣雅謂躑躅一名决光者誤矣决光决明也按唐 李紳文集言駱谷多山枇杷毒能殺人其花明艶與 杜鵑花相似樵者識之其説似 羊躑躅未知是否要亦其類耳 花氣味辛温有大毒 權曰惡諸石及麵不入湯使 伏丹砂 砂雌黄畏巵子 主 治賊風在皮膚中淫淫痛温瘧惡毒諸痺 本 經 邪氣鬼 疰蠱毒 别 録 發明 頌曰古之大方多用躑躅如胡洽治時行赤散 及治五𠻳四滿丸之類并治風諸酒方皆雜用 之又治百病風濕等魯王酒中亦用躑躅花今醫方 捋脚湯中多用之南方治蠱毒下血有躑躅花散云 甚勝時珍曰此物有大毒曽有人以其根入酒飲遂 至於斃也和劑局方治中風癱瘓伏虎丹中亦用之 不多 服耳 附方 新 四 風痰注痛 躑躅花天南星並生時同搗作餅 甑上蒸四五遍以稀葛囊盛之臨 時取焙為末蒸餅丸梧子大毎服三丸温酒下腰 脚骨痛空心服手臂痛食後服大良 續傳信方 痛 風走注 黄躑躅根一把糯米一盞黒豆半盞酒水各 一盌徐徐服大吐大泄一服便能動也 醫 學集 成 風濕痺痛 手足身體收攝不遂肢節疼痛言語 蹇澀躑躅花酒拌蒸一炊乆晒乾為 末毎以牛乳一合酒二 合調服五分 聖惠方 風蟲牙痛 躑躅一錢草烏頭 二錢半為末化臘 丸豆大綿包一丸咬 之追涎 海上仙方 附録山躑躅 時珍曰處處山谷有之髙者四五尺低 者一二尺春生苗葉淺緑色枝少而花 繁一枝數蕚二月始開花如羊躑躅而蒂如石榴花 有紅者紫者五出者千葉者小兒食其花味酸無毒 一名紅躑躅一名山石榴一名映山紅一 名杜鵑花其黄色者即有毒羊躑躅也 羊不喫草 拾遺藏器曰生蜀川山谷葉細長在諸草中羊不喫 者是也味苦辛温無毒主一切風血補益攻諸病煑 之亦浸酒服時珍曰此草似羊 躑躅而云無毒盖别有此也 芫花 本經 下品 校正 自木部 移入此 釋名杜芫 别 録 赤芫 吴 普 去水 本 經 毒魚 别 録 頭痛花 綱 目 兒草 吳 普 敗華 吳 普 根名黄大㦸 吳 普 蜀桑 别録時珍曰芫或作 杬其義未詳去水言 其功毒魚言其性大㦸言其似也俗人因其氣 惡呼為頭痛花山海經云首山其草多芫是也 集解 别録曰芫花生淮源川谷三月三日采花隂乾 普曰芫根生邯鄲二月生葉青色加厚則黒華 有紫赤白者三月實落盡葉乃生三月采花五月采 葉八月九月采根隂乾保昇曰近道處處有之苗髙 二三尺葉似白前及栁葉根皮黄似桑根正月二月 花發紫碧色葉未生時收采日乾葉生花落即不堪 用也頌曰在處有之宿根舊枝莖紫長一二尺根入 土深三五寸白色似榆根春生苗葉小而尖似楊栁 枝葉二月開紫花頗似紫荆而作穗又似藤花而細 今絳州出者花黄謂之黄芫花時珍曰顧野王玉篇 云芫水出豫章煎汁藏果及卵不壊洪邁容齋随筆 云今饒州處處有之莖幹不純是木小人争闘者取 葉挼擦皮膚輒作赤腫如被傷以誣人 至和塩擦卵則又染其外若赭色也 修治 𢎞景曰用當㣲熬不可近眼時珍曰芫花留數 年陳乆者良用時以好醋煮十數沸去醋以水 浸一宿晒乾用則毒滅 也或以醋炒者次之 氣味 根 同 辛温有小毒 别録曰苦㣲温普曰神農黄帝 雷公苦有毒扁鵲岐伯苦李當 之有大毒多服令人洩之 才曰决明為之使反甘草 主治欬逆上氣㗋鳴喘咽 腫短氣蟲毒鬼瘧疝瘕癰腫殺蟲魚 本 經 消胸中痰水 喜唾水腫五水在五臟皮膚及腰痛下寒毒肉毒根 療疥瘡可用毒魚 别 録 治心腹脹滿去水氣寒痰涕唾 如膠通利血脈治惡瘡風痺濕一切毒風四肢攣急 不能行步 甄 權 療欬嗽瘴瘧 大 明 治水飲痰澼脇下痛 時 珍 發明 時珍曰張仲景治傷寒太陽證表不解心下有 水氣乾嘔發熱而欬或喘或利者小青龍湯主 之若表已解有時頭痛出汗惡寒心下有水氣乾嘔 痛引兩脇或喘或欬者十棗湯主之盖小青龍治未 發散表邪使水氣自毛竅而出乃内經所謂開鬼門 法也十棗湯驅逐裏邪使水氣自大小便而洩乃内 經所謂潔净府去陳莝法也夫飲有五皆由内啜水 漿外受濕氣鬱蓄而為留飲流于肺則為支飲令人 喘欬寒熱吐沫背寒流于肝則為懸飲令人欬唾痛 引缺盆兩脇流于心下則為伏飲令人胸滿嘔吐寒 熱眩運流于腸胃則為痰飲令人腹鳴吐水胸脇支 滿或作泄㵼忽肥忽瘦流于經絡則為溢飲令人沉 重注痛或作水氣胕腫芫花大㦸甘遂之性逐水洩 濕能直達水飲窠囊隠僻之處但可徐徐用之取效 甚㨗不可過劑洩人真元也陳言三因方以十棗湯 藥為末用棗肉和丸以治水氣喘急浮腫之證盖善 變通者也楊士瀛直指方云破癖須用芫花行水後 便養胃可也好古曰水者肺腎脾三經所主有五臟 六腑十二經之部分上而頭中而四肢下而腰脚外 而皮毛中而肌肉内而筋骨脉有尺寸之殊浮沉之 别不可輕㵼當知病在何經何臓方可用之若誤投 之則害深矣芫花與甘草相反而胡洽居士方治痰 癖飲癖以甘遂大㦸芫花大黄甘草同用 盖欲其大吐以泄濕因相反而相激也 正誤 慎微曰三國志云魏初平中有青牛先生常服 芫花年百餘嵗常如五六十人時珍曰芫花乃 下品毒物豈堪乆服此方 外迂怪之言不足信也 附方 舊五新 一十九 卒得欬嗽 芫花一升水三升煑汁一升 以棗十四枚煑汁乾日食五 枚必愈 肘後 卒嗽有痰 芫花一兩炒水一升煑四沸去滓 白糖入半斤毎服棗許勿食酸醎 物偹張文 仲 急方 喘嗽失音 暴傷寒冷喘嗽失音取芫花連 根一虎口切暴乾令病人以薦 自裹舂令灰飛揚入其七孔中當眼冷出口 鼻皆辣待芫根盡乃止病即愈 古今録驗 乾嘔脇 痛 傷寒有時頭痛心下痞滿痛引兩脇乾嘔短氣汗 出不惡寒者表解裏未和也十棗湯主之芫花熬 甘遂大㦸各等分為散以大棗十枚水一升半煑取 八合去渣納藥强人服一錢羸人半錢平旦服之當 下利病除如不除明旦 更服 仲景傷寒論 水腫支飲 及癖飲用十棗湯 加大黄甘草五物 各一兩大棗十枚同煑如法服一 方加芒消一兩 胡洽百病方 天行煩亂 凝雪湯 治天行 毒病七八日熱積胸中煩亂欲死用芫花一斤水三 升煑取一升半漬故布薄胸上不過再三薄熱則除 當温四肢護厥 逆也 千金方 乆瘧結癖 在腹脇堅痛者芫花炒二 兩硃砂五錢為末蜜丸梧 子大毎服十丸 棗湯下 直指 水蠱脹滿 芫花枳殻等分以醋煑芫 花至爛乃下枳殻煑爛搗 丸梧子大毎服三十 丸白湯下 普濟方 酒疸尿黄 發黄心懊痛足脛滿 芫花椒目等分燒末 水服半錢日 二服 肘後 背腿間痛 一㸃痛不可忍者芫花根末 米醋調傅之如不住以帛束 之婦人産後有 此尤宜 袖珍 諸般氣痛 芫花醋煮半兩𤣥胡索炒 一兩半為末毎服一錢男 子元臟痛葱酒下瘧疾烏梅湯下婦人血氣痛當歸 酒下諸氣痛香附湯下小腸氣痛茴香湯下 仁存 鬼胎癥瘕 經候不通芫花根三兩剉炒黄為末毎服 一錢桃仁煎湯調下當利惡物而愈 聖 惠 方 催生去胎 芫花根剥皮以綿裹㸃麝香套入 隂穴三寸即下 攝生妙用方 産後 惡物 不下芫花當歸等分炒為 末調一錢服 保命集 心痛有蟲 芫花一兩 醋炒雄黄 一錢為末毎服一字温 醋湯下 乾坤生意 牙痛難忍 諸藥不效芫花末 擦之令熱痛定以 温水潄之 永類方 白秃頭瘡 芫花末猪脂和 傅之 集效方 癰腫初起 芫花 末和 膠塗之 千金 癰癤已潰 芫花根皮搓作撚挿入則不 生合令膿易竭也 集簡方 痔瘡 乳核 芫根一握洗净入木臼搗爛入少水絞汁於 石器中慢火煎成膏将絲線於膏内度過以 線繫痔當微痛候痔乾落以紙撚蘸膏納竅内去根 當永除根也一方只搗汁浸線一夜用不得使水 經 驗 瘰癧初起 氣壯人用芫根擂水一盞服大吐利即 平黄州陳大用所傳 瀕湖集簡方 便毒初起 芫根擂水服以渣傳之得下即消 黄州熊珍所傳 瀕湖集簡方 贅瘤焦 法 甘草煎膏筆粧瘤之四圍上三次乃用芫花大㦸 甘遂等分為末醋調别以筆粧其中勿近甘草次 日縮小又以甘草膏粧小暈三次如前 仍上此藥自然焦縮 危氏得效方 一切菌毒 因 蛇 虫毒氣熏蒸所致用芫花生研新汲 水服一錢以利為度 危氏得效方 蕘花 音饒品本 經下 釋名 時珍曰蕘者饒 也其花繁饒也 集解 别録曰蕘花生咸陽川谷及河南中牟六月采 花隂乾𢎞景曰中牟者時從河上來形似芫花 而極細白色恭曰苗似胡荽莖無刺花細黄色四月 五月收與芫花全不相似也保昇曰所在有之以雍 州者為好生岡原上苗髙二尺許宗奭曰今京洛間 甚多時珍曰按蘇頌圖經言絳州所出芫花黄色謂 之黄芫花其圖小株花成簇生恐即此蕘花也生時 色黄乾則如白故陶氏言細白也或言無蕘花以桃 花代之取 其利耳 氣味苦寒有毒 别録曰辛 微寒有毒 主治傷寒温瘧下十二水 破積聚大堅癥瘕蕩滌胸中留癖飲食寒熱邪氣利 水道 本 經 療痰飲欬嗽 别 録 治欬逆上氣喉中腫滿疰氣 蠱毒痃癖氣塊 甄 權 發明 宗奭曰張仲景傷寒論以蕘花治利者取其行 水也水去則利止其意如此今用之當斟酌不 可過使與不及也須有是證乃用之好古曰仲景小 青龍湯云若微利去麻黄加蕘花如雞子大熬令赤 色用之盖利水也時珍曰蕘花盖 亦芫花之類氣味主治大畧相近 醉魚草 綱 目 釋名閙魚花 綱 目 魚尾草 綱 目 樚木 集解 時珍曰醉魚草南方處處有之多在塹岸邉作 小株生髙者三四尺根狀如枸杞莖似黄荆有 微稜外有薄黄皮枝易繁衍葉似水楊對節而生經 冬不凋七八月開花成穂紅紫色儼如芫花一様結 細子漁人采花及葉以毒魚盡圉圉而死呼為醉魚 兒草池沼邉不可種之此花色狀氣味並如芫花毒 魚亦同但花開不同時為異爾按山海經云熊耳山 有草焉其狀如蘇而赤華名曰葶䔭可以毒魚其此 草之 類與 花葉氣味辛苦温有小毒主治痰飲成齁遇寒便發 取花研末和米粉作粿炙熟食之即效又治誤食石 斑魚子中毒吐不止及諸魚骨鯁者搗汁和冷水少 許嚥之吐即止骨即化也乆瘧成癖者以花填鯽魚 腹中濕紙裹煨熟空心食之仍以花和海粉搗貼便 消 時 珍 莽草 本草 下品 校正 自木部 移入此 釋名䒽草 音 罔 芒草 山海 經 鼠莽 𢎞景曰莽本作䒽字俗 訛呼爾時珍曰此物有 毒食之令人迷罔故名 山人以毒䑕謂之䑕莽 正誤 别録曰一名葞一名春草禹錫曰按爾雅云葞 春草孫炎注云藥草也俗呼為䒽草郭璞注云 一名芒草所見異也時珍曰葞音尾白薇也薇葞字 音相近爾别録白薇下云一名春草而此又以為䒽 草盖因孫炎之 誤也今正之 集解 别録曰莽草生上谷山谷及寃句五月采葉隂 乾𢎞景曰今東間處處皆有葉青辛烈者良又 用搗以和陳粟米粉納水中魚吞即死浮出人取食 之無妨頌曰今南中州郡及蜀川皆有之木若石南 而葉稀無花實五月七月采葉隂乾一説藤生繞木 石間既謂之草乃藤生者是也宗奭曰莽草諸家皆 謂之草而本草居木部今世所用皆木葉如石南葉 枝梗乾則縐揉之其臭如椒斆曰凡用葉勿用尖及 攣生者時珍曰范子計然 云莽草出三輔青色者善 葉修治 斆曰凡使取葉細剉以生甘草水蓼二味同 盛入生稀絹袋中甑中蒸一日去二件煞乾 用 氣味辛温有毒 普曰神農辛雷公桐君苦有毒時珍 曰莽草制雌黄雄黄而有毒誤食害 人惟紫河車磨水服及黒豆煮汁服 可解豆汁澆其根即爛性相制也 主治風頭癰腫 乳癰疝瘕除結氣疥瘙殺蟲魚 本 經 療㗋痺不通乳難 頭風癢可用沭勿令入眼 别 録 治風疽疝氣腫墜凝血 治瘰癧除濕風不入湯服主頭瘡白秃殺蟲與白斂 赤小豆為末雞子白調如糊㶸毒腫乾更易上 甄 權 治 皮膚麻痺煎濃湯淋風蟲牙痛 大 明 發明 頌曰古方治風毒痺厥諸酒皆用䒽草今醫家 取葉煎湯熱含少頃吐之治牙齒風虫及㗋痺 甚效宗奭曰濃煎湯淋渫皮膚麻痺周禮煎氏掌除 物以䒽草熏之則死時珍曰古方治小兒傷寒有 莽草湯又𤨏碎録云思村王氏之子生七日而兩腎 縮入二醫云此受寒氣而然也以硫黄茱萸大蒜研 塗其腹以䒽草蛇床子 燒烟熏其下部而愈也 附方 舊四 新五 賊風腫痺 風入五臟恍惚宜莽草膏主之 莽草一斤烏頭附子躑躅各二 兩切以水和醋一升漬一宿猪脂一斤煎三上三下 絞去滓向火以手摩病上三百度應手即瘥若耳鼻 疾可以綿裹塞之疥癬 雜瘡竝宜摩之 肘後 小兒風癎 掣瘲戴眼極者日 數十發又治大人 賊風莽草雷丸各一雞子黄大化猪脂一斤煎七沸 去滓摩痛處勿近目及隂日凡三四次 外臺秘要 頭風乆痛 莽草煎湯沐之勿 令入目 聖惠方 風蟲牙痛 肘後方用莽 草煎湯熱漱 冷吐芫一加山椒皮椒一加獨活分一加郁李仁吐 一加 花 一加川 細辛各等 煎湯熱漱冷 為聖惠用莽草半兩皂角三挺去皮子漢椒七粒 末棗肉丸芥子大毎以一丸塞孔中吐涎取效 瘰 癧結核 䒽草一兩為末雞子白調塗帛上 貼之日二易取效止 聖惠方 癰瘡未潰 方同上得 痛為良 乳腫不消 莽草小豆等分為末苦 酒和傅之 衛生易簡 狗咬昬 悶 浸椒水調莽草末 傅之 便民圖纂 茵芋 本經 下品 釋名莞草 别 録 卑共 别錄時珍曰茵芋本作因預 未詳其義莞草與莆莞名同 集解 别録曰茵蕷生太山川谷三月三日采葉隂乾 𢎞景曰好者出彭城今近道亦有莖葉狀似莽 草而細軟連細莖采之方用甚稀惟合療風酒大明 曰出自海塩形似石南樹生葉厚五六七月采頌曰 今雍州絳州華州杭州亦有之春生苗髙三四尺莖 赤葉似石榴而短厚又似石南葉四月開細白花五 月結實三月四月 七月采莖葉日乾 莖葉氣味苦温有毒 别録曰微温有毒 權曰苦辛有小毒 主治五臟邪 氣心腹寒熱羸瘦如瘧狀發作有時諸闗節風濕痺 痛 本 經 療乆風濕走四肢脚弱 别 錄 治男子女人軟脚毒 風拘急攣痛 甄 權 一切冷風筋骨怯弱羸顫入藥炙用 大 明 發明 時珍曰千金外臺諸古方治風癎有茵蕷丸治 風痺有茵蕷酒治婦人産後中風有茵蕷膏風 濕諸方多用茵蕷石南莽草皆古人也 治風妙品而近世罕知亦醫家疎缺 附方 舊一 新二 茵蕷酒 治賊風手足枯痺拘攣用茵蕷附 子天雄烏頭秦艽女萎防風防己 石南葉躑躅花細辛桂心各一兩十二味切以絹袋 盛清酒一斗漬之冬七夏三春秋五日藥成毎服一 合日二服以微痛為度方出胡 治居士百病方 圖經本草 茵芋丸 治風氣積滯 成脚氣發則 痛者茵芋葉炒薏苡仁各半兩郁李仁一兩牽牛子 三兩生研末半兩右為末煉蜜丸如梧子大毎服二 十丸五更薑棗湯下取利 未利再服取快 本事方 産後中風 茵芋五兩木防 己半斤苦酒九 升漬一宿猪脂四斤煎三上三下 膏成毎服熱摩千遍 千金方 石龍芮 本經 中品 校正 併入菜 部水堇 釋名地椹 本 經 天豆 别 録 石能 别 録 魯果能 别 録 水堇 吴普音 謹又音 芹 苦堇 爾 雅 堇葵 郭 璞 胡椒菜 救 荒 彭根 别録𢎞景曰生于 石上其葉芮芮短 小故名恭曰實如桑椹故名地椹禹錫曰爾雅云齧 苦堇也郭璞云即苦堇也本草言味甘而此云苦者 古人語倒猶甘草謂之大苦也時珍曰芮芮細兒其 椹之子細芮故名地椹以下皆子名也水堇以下皆 苗名也苗作蔬食味辛而滑故有椒葵之名唐本 草菜部水堇係重出今依吳普本草合併為一 集解 别録曰石龍芮生大山川澤石邉五月五日采 子二月八月采皮隂乾𢎞景曰今出近道子形 粗似蛇牀子而扁非真好者人言是菑菜子也東山 石上所生者其葉芮芮短小其子狀如葶藶黄色而 味小辛此乃是真也恭曰今用者俗名水堇苗似附 子實如桑椹生下濕地五月熟葉子皆味辛山南者 粒大如葵子闗中河北者細如葶藶氣力劣於山南 者陶以細者為真未為通論又曰堇菜野生非人所 種葉似蕺花紫色藏器曰爾雅云芨堇草注云烏頭 苗也蘇恭注天雄亦云石龍芮葉似堇草故名水堇 據此則堇草是烏頭苗水堇定是石龍芮更非别草 也頌曰今惟出兖州一叢數莖莖青紫色毎莖三葉 其葉短小多刻缺子如葶 而色黄蘇恭所説乃水 堇非石龍芮也兖州所生者正與本草及陶氏説合 為得其真宗奭曰石龍芮有兩種水中生者葉光而 子圓陸地生者葉毛而子銳入藥須水生者陸生者 又謂之天灸而補不足莖冷失精時珍曰蘇恭言水 堇即石龍芮蘇頌非之非矣按漢吳普本草石龍芮 一名水堇其説甚明唐本草菜部所出水堇言其苗 也本經石龍芮言其子也寇宗奭所言陸生者乃是 毛華有大毒不可食水堇即俗稱胡椒菜者處處有 之多生近水下濕地髙者尺許其根如薺二月生苗 叢生圓莖分枝一枝三葉葉青而光滑有三尖多細 缺江淮人三四月采苗㵸過晒蒸黒色為蔬四五月 開細黄花結小實大如豆狀如初生桑椹青緑色搓 散則子甚細如葶藶子即石龍芮也宜半老時采之 范子計然云石龍芮 出三輔色黄者善 子 根皮 同 氣味苦平無毒 普曰神農苦平岐伯酸扁鵲 大寒雷公醎無毒之才曰大 㦸為之使畏 茱萸蛇蜕皮 主治風寒濕痺心腹邪氣利闗節止煩 滿乆服輕身明目不老 本 經 平腎胃氣補隂氣不足失 精莖冷令人皮膚光澤有子 别 録 逐諸風除心熱燥 大 明 發明 時珍曰石龍芮乃平補之藥古方多用之其 功與枸杞覆盆子相埒而世人不知用何哉 水堇氣味甘寒無毒 時珍曰微 辛苦濇 主治擣汁洗馬毒瘡 并服之又塗蛇蝎毒及癰腫 唐 本 乆食除心下煩熱主 寒熱䑕瘻瘰 生瘡結核聚氣下瘀血止霍亂又生 搗汁半升服能殺鬼毒即吐出 孟 詵 發明 詵曰堇葉止霍亂與香 茙同功香茙即香薷也 附方 舊二 新一 結核氣 堇菜日乾為末油煎成膏摩之 日三五度便瘥 孟詵食糜 蛇 咬傷瘡 生堇杵汁塗 之 萬畢術 血疝初起 胡椒菜葉挼按 揉之 集簡方 毛茛 音艮 拾遺 校正 併入毛 建草 釋名毛建草 拾 遺 水茛 綱 目 毛堇 音 芹 天灸 衍 義 自灸 綱 目 猴蒜 時珍曰茛乃草烏頭之苗此草形狀及毒皆似之故 名肘後方謂之水茛又名毛建亦茛字音訛也俗名 毛堇似水堇而有毛也山人截瘧采葉挼貼 寸口一夜作泡如火燎故呼為天灸自灸 集解 藏器曰陶注鉤吻云或是毛茛蘇恭云毛茛是 有毛石龍芮也有毒與鉤吻無干葛洪百一方 云菜中有水茛葉圓而先生水旁有毒蟹多食之人 誤食之狂亂如中風狀或吐血以甘草汁解之又曰 毛建草生江東地田野澤畔葉如芥而大上有毛花 黄色子如蒺藜時珍曰毛建毛茛即今毛堇也下濕 處即多春生苗髙者尺餘一枝三葉葉有三尖及細 缺與石龍芮莖葉一様但有細毛為别四五月開小 黄花五出甚光艶結實狀如欲綻青桑椹如有尖峭 與石龍芮子不同人以為鵞不食草者大誤也方士 取汁煑砂伏硫沈存中筆談所謂石龍芮有兩種水 生者葉光而末圓陸生者葉毛而末鋭此即葉毛者 宜辨 之 附録海薑隂命 藏器曰陶注鉤吻云海薑生海中赤 色狀如石龍芮有大毒又曰隂命生 海中赤色着木懸其子 有大毒今無的識者 葉及子氣味辛温有毒主治惡瘡癰腫疼痛未潰搗 葉傅之不得入瘡令肉爛又患瘧人以一握微碎縛 於臂上男左女右勿令近肉即便成瘡和薑搗塗腹 破冷氣 藏 器 牛扁 本經 下品 釋名扁特 唐 本 扁毒 唐 夲 集解 别録曰牛扁生桂陽川谷𢎞景曰今人不復識 此恭曰此藥似堇草石龍芮輩根如秦芃而細 生平澤下地田野人名為牛扁療牛虱甚 太常名 扁特或名扁毒保昇曰今出寜州葉似石龍芮附子 等二月八月采根日乾頌曰今潞州一種便特六月 有花八月結實采其根苗搗末油調殺蟣虱主療大 都相似疑即扁特也 但聲近而字訛耳 氣味苦微寒無毒主治身皮瘡熱氣可作浴湯殺牛 虱小蟲又療牛病 本 經 附録虱建草 拾遺藏器曰苦無毒主蟣虱挼汁沐頭 虱盡死人有誤吞虱成病者搗汁服一 小合亦主諸蟲瘡生山足濕地發葉似山丹微赤髙 一二尺又有水竹葉生水中葉如竹葉而短小可生 食亦去 蟣虱 蕁麻 蕁音燖 宋圖經 釋名毛䕭 時珍曰蕁字本作䕭杜 子美有除䕭草詩是也 集解 頌曰蕁麻生江寜府山野中時珍曰川黔諸處 甚多其莖有刺髙二三尺葉似花桑或青或紫 背紫者入藥上有毛芒可畏觸人如蜂蠆螫蠚以人 溺濯之即解有花無實冒冬不凋挼投水中能毒魚 氣味辛苦寒有大毒吐利人不止主治蛇毒搗塗之 蘇 頌 風疹初起以此㸃之一夜皆失 時 珍 格注草 唐本 草 集解 恭曰出齊魯山澤間葉似蕨根紫色若紫草根 一株有二十許二月八月采根五月六月采苗 日乾 用 氣味辛苦温有大毒主治蠱痊諸毒疼痛等 唐 本 海芋 綱 目 釋名觀音蓮 綱 目 羞天草 玉 冊 天荷 綱 目 隔河仙 見下 集解 時珍曰海芋生蜀中今亦處處有之春生苗髙 四五尺大葉如芋葉而有幹夏秋間抽莖開花 如一瓣蓮花碧色花中有藥長作穗如觀音像在圓 光之狀故俗呼為觀音蓮方士號為隔河仙云可變 金其根似芋魁大者如升盌長六七寸盖野芋之類 也庚辛玉冊云羞天草隂草也生江廣深谷澗邉其 葉極大可以禦雨葉背紫色花如蓮花根葉皆有大 毒可煆粉霜硃砂小者名野芋宋祁海芋贊云木幹 芋葉擁腫盤戾農 經弗載可以治癘 氣味辛有大毒主治瘧瘴毒腫風癩伏 砂 時 珍 附録透山根 時珍曰按岣嶁神書云透山根生蜀中 山谷草類蘼蕪可以㸃鐵成金昔有人 采藥誤研此草刀忽黄軟成金也又庚辛玉冊云透 山根出武都取汁㸃鐵立成黄金有大毒人誤食之 化為紫水又有金英草亦生蜀中狀如馬齒莧而色 紅摸鐵成金亦有大毒入口殺人須臾為紫水也又 何逺春渚紀聞云劉均父吏部罷官歸成都有水銀 一篋過峽篋漏急取渡旁叢草塞之乆而開視盡成 黄金矣宋初有軍士在澤州澤中割馬草歸䥥皆成 金以草燃釡亦成黄金又臨安僧法堅言有客過於 潜山中見一蛇腹脹囓一草以腹磨之而消念此草 必能消脹取置篋中夜宿旅舘聞隣房有人病腹脹 呻吟以釡煎藥一盃與服頃之不復聞聲念已安矣 至旦視之其人血肉俱化為水獨骸骨在牀爾視其 釡則通體成金矣觀何氏所載即是透山根乃 金英草之類如此毒草不可不知故備載之耳 鉤吻 本經 下品 釋名野葛 本 經 毒根 吳 普 胡蔓草 圖 經 斷腸草 綱 目 黄藤 綱 目 火 把花 𢎞景曰言其入口則鉤人喉吻也或言吻當作 挽字牽挽人腸而絶之也時珍曰此草雖名野 葛非葛根之野者也或作冶葛王充論衡云冶地名 也在東南其説甚通廣人謂之胡蔓草亦曰㫁腸草 入人畜腹内即粘腸上半日則黒爛又名爛腸草滇 人謂之火把花因其花紅而性熱如火也岳州謂之 黄 藤 集解 時珍曰鉤吻生傅髙山谷及㑹稽東野折之青 烟出者名固活二月八月采普曰秦鉤吻一名 除辛生南越山及寒石山或益州葉如葛赤莖大如 箭而方根黄色正月采之恭曰野葛生桂州以南村 墟閭巷間皆有彼人通名鉤吻亦謂苗為鉤吻根名 野葛蔓生其葉如柿其根新采者皮白骨黄宿根似 地骨嫩根如漢防己皮節㫁者良正與白花藤相類 不深别者頗亦惑之新者折之無塵氣經年以後則 有塵起從骨之細孔中出今折枸杞根亦然夲草言 折之青烟起者名固活為良亦不達之言也人誤食 其葉者致死而羊食其苗大肥物有相伏如此博物 志云鉤吻蔓生葉似鳬葵是也時珍曰嵇含南方草 木狀云野葛蔓生葉如羅勒光而厚一名胡蔓草人 以雜生蔬中毒人半日輒死叚成式酉陽雜俎云胡 蔓草生邕州容州之間叢生花扁如巵子而稍大不 成朶色黄白其葉稍黒又按嶺南衛生方云胡蔓草 葉如荼其花黄而小一葉入口百竅潰血人無復生 也時珍又訪之南人云鉤吻即胡蔓草今人謂之㫁 腸草是也蔓生葉圓而光春夏嫩苗毒甚秋冬枯老 稍緩五六月開花似櫸栁花數十朶作穗生嶺南者 花黄生滇南者花紅呼為火把花此數説皆與吳 普蘇恭説相合陶𢎞景等别生分辨並正于下 正誤 𢎞景曰五符經亦言鉤吻是野葛覈事而言似 是兩物野葛是根狀如牡丹所生處亦有毒飛 鳥不得集今人用合膏服之無嫌鉤吻别是一物葉 似黄精而莖紫當心抽花黄色初生極類黄精故人 采多感之遂致死生之反或云鉤吻是毛茛参錯不 同未詳云何斆曰凡使黄精勿用鉤吻真似黄精只 是葉有毛鉤子二個黄精葉似竹葉又曰凡使鉤吻 勿用地精莖苗相同鉤吻治人身上惡毒瘡其地精 殺人也恭曰鉤吻蔓生葉如柿陶言飛鳥不集者妄 也黄精直生葉似栁及龍膽草殊非比類毛茛乃有 毛石龍芮與鉤吻何干頌曰江南人説黄精莖苗稍 類鉤吻但鉤吻葉頭極大而根細與蘇恭所説不同 恐南北之産異也禹錫曰陶説鉤吻似黄精者當是 蘇説似柿葉者别是一物也又言苗名鉤吻根名野 葛者亦非通論時珍曰神農本草鉤吻一名野葛一 句已明草木狀又名胡蔓草顯是藤生吳普蘇恭所 説正合本文陶氏以藤生為野葛又指小草為鉤吻 復疑是毛茛乃祖雷斆之説諸家遂無定見不辨其 蔓生小草相去逺也然陶雷所説亦是一種有毒小 草但不得指為鉤吻爾昔天姥對黄帝言黄精益夀 鉤吻殺人乃是以二草善惡比對而言陶氏 不審疑是相似遂有此説也餘見黄精下 氣味辛温大有毒 普曰神農辛雷公有毒殺人時珍 曰其性大熱本草毒藥止云有大 毒此獨變文曰大有毒可見其毒之 異常也之才曰半夏為之使惡黄芩 主治金瘡乳痓 中惡風欬逆上氣水腫殺鬼疰蠱毒 本 經 破癥積除脚 膝痺痛四肢拘攣惡瘡疥蟲殺鳥獸搗汁入膏中不 入湯飲 别 録 主喉痺咽塞聲音變 吴 普 發明 藏器曰鉤吻食葉飲冷水即死冷水發其毒也 彼土毒死人懸尸樹上汁滴地上生菌子收之 名菌藥烈於野葛也蕹菜搗汁解野葛毒取汁滴野 葛苗即萎死南人先食蕹菜後食野葛二物相伏自 然無苦魏武帝噉野葛至尺先食此菜也時珍曰按 李石續博物志云胡蔓草出二廣廣人負債急毎食 此草而死以誣人以急水吞即死急慢水吞死稍緩 或取毒蛇殺之覆以此草澆水生菌為毒藥害人葛 洪肘後方云凡中野葛毒口不可開者取大竹筒洞 節以頭拄其兩脇及臍中灌冷水入筒中數易水須 臾口開乃可下藥解之惟多飲甘草汁人屎汁白鴨 或白鵝㫁頭瀝血入口中或羊血灌之嶺南衛生方 云即時取雞卵抱未成雛者研爛和麻 油灌之吐出毒物乃生稍遲即死也 本草綱目卷十七下
欽定四庫全書 本草綱目卷十八目錄 草之七 蔓草類七十三種 附四十 一種 菟絲子 本經難 火蘭附 五味子 本經 蓬櫐 本經 覆盆子 别錄 懸鈎子 拾遺 蛇苺 别錄 使君子 開寶 木鼈子 開寶 畨木鼈 綱目 馬兜鈴 開寶即土 青木香 榼藤子 開寶 預知子 開寶 牽牛子 别錄 旋花 本經太乙金 鎖即鼓子花 紫葳 本經即凌霄 花骨路支附 營實牆蘼 本經 月季花 綱目 栝樓 本經即 天花粉 王𤓰 本經即 土𤓰 葛 本經 黄環 本經即 鼔跋子 天門冬 本經 百部 别錄白 并附 何首烏 别錄 萆薢 别錄 菝葜 别錄 土茯苓 綱目 白蘞 本經 女萎 李當 之 赭魁 本經 鵞抱 圖經 伏雞子 拾遺仰盆 人肝藤附 千金藤 開寶陳 鬼岌附 九仙子 綱目 山豆根 開寶 黄藥子 開寶 解毒子 唐本即苦藥子奴 會子藥實根附 白藥子 唐本陳甘白藥㑹州白 藥衝洞根突厥白附 威靈仙 開寶 茜根 本經血 藤附 剪草 日華 防己 本經 通草 本經 通脱木 法象天 夀根附 釣藤 别錄倒 掛藤附 黄藤 綱目 白菟藿 本經 白花藤 唐本 白英 本經即鬼 目排風子 蘿藦 唐本 赤地利 唐本 紫葛 唐本 烏蘞苺 唐本即 五葉藤 葎草 唐本 羊桃 本經 絡石 本經 木蓮 拾遺地 錦附 扶芳藤 拾遺 常春藤 拾遺 千歲蘽 别錄 忍冬 别錄即 金銀花 甘藤 嘉祐甜藤 甘露附 含水藤 海藥 天仙藤 圖經 紫金藤 圖經 南藤 開寳烈 節附 清風藤 圖經 百稜藤 圖經 省藤 拾遺 紫藤 開寶 落鴈木 唐本每折傷木風 延母 始王木附 千里及 拾遺即 千里光 藤黄 拾遺 右附方舊一百三十七新三百二十八 附録諸藤 一十 九種 本草綱目卷十八目録
欽定四庫全書 本草綱目卷十八上 明 李時珍 撰 草之七 蔓草類二十四 種 附二種 菟絲子 本經 上品 釋名菟縷 别 錄 菟虆 别 錄 菟蘆 本 經 菟丘 廣 雅 赤綱 别 錄 玉女 爾 雅 唐蒙 爾 雅 火燄草 綱 目 野狐絲 綱 目 金線草 禹錫曰按吕氏 春秋云或謂菟 絲無根也其根不屬地茯苓是也抱朴子云菟絲之 草下有伏菟之根無此菟則絲不得生于上然實不 屬也伏菟抽則兔絲死又云菟絲初生之根其形以 兔握故割其血以和丹服立能變化則菟絲之名因 此也𢎞景曰舊言下有茯苓上有菟絲不必爾也頌 曰抱朴所説今未見豈别一類乎孫炎釋爾雅云唐 也蒙也女蘿也菟絲也一物四名而本草唐蒙為一 名詩云蔦與女蘿毛萇云女蘿菟絲也而本草菟絲 無女蘿之名惟松蘿一名女蘿豈二物皆是寄生同 名而本草脱漏乎震亨曰菟絲未嘗與茯苓共類女 蘿附松而生不相關涉皆承訛而言也時珍曰毛詩 注女蘿即兔絲吳普本草兔絲一名松蘿陸佃言在 木為女蘿在草為兔絲二物殊别皆由爾雅釋詩誤 以為一物故也張楫廣雅云菟丘兔絲也女蘿松蘿 也陸璣詩疏言兔絲蔓草上黄赤如金松蘿蔓松上 生枝正青無雜蔓者皆得之詳見木部松蘿下又兔 絲茯苓説 見茯苓下 集解 别錄曰菟絲子生朝鮮川澤田野蔓延草木之 上九月采實暴乾色黄而細者為赤綱色淺而 大者為菟虆功用並同𢎞景曰田野墟落中甚多皆 浮生藍紵麻蒿上其實仙經俗方並以為補藥須酒 浸一宿用宜丸不宜煮大明曰苗莖似黄絲無根株 多附田中草被纒死或生一葉開花結子不分明子 如碎黍米粒八月九月以前采之頌曰今近道亦有 之以寃句者為勝夏生苗初如細絲遍地不能自起 得他草梗則纒繞而生其根漸絶於地而寄空中或 云無根假氣而生信然時珍曰按寧獻王庚辛玉册 云火燄草即菟絲子陽草也多生荒園古道其子入 地初生有根及長延草物其根自斷無葉有花白色 微紅香亦襲人結實如粃豆而細色黄生于 梗上尤佳惟懷孟林中多有之入藥更良 子修治 斆曰凡使勿用天碧草子眞相似只是味酸 濇并粘也菟絲采得去殻了用苦酒浸二日 漉出以黄精自然汁相對浸一宿至明用微火煎至 乾入臼中燒熱鐵杵一去三千餘杵成粉用之時珍 曰凡用以温水淘去沙泥酒浸一宿曝乾搗之不盡 者再浸曝搗須臾悉細又法酒浸四五日蒸曝四五 次研作餅焙乾再研末或云曝乾乾時 入紙條數枚同搗即刻成粉且省力也 氣味辛甘平無毒 之才曰得酒良薯蕷 松枝為之使惡雚菌 主治續絶傷 補不足益氣力肥健人 本 經 養肌强隂堅筋骨主莖中 寒精自出溺有餘瀝口苦躁渴寒血為積久服明目 輕身延年 别 録 治男女虚冷添精益髓去腰疼膝冷消 渇熱中久服去面䵟悦顔色 甄 權 補五勞七傷治鬼交 泄精尿血潤心肺 大 明 補肝臟風虚 好 古 發明 斆曰菟絲子稟中和凝正陽之氣一莖從樹感 枝而成從中春上陽結實故偏補人衛氣助人 筋脈頌曰抱朴子仙方單服法取實一斗酒一斗浸 曝乾再浸又曝令酒盡乃止搗篩每酒服二錢日二 服此藥治腰膝去風兼能明目久服令人 光澤老變為少十日外飲啖如湯沃雪也 附方 舊六 新五 消渴不止 菟絲子煎汁任意飯之 以止為度 事林廣記 陽氣虛 損 簡便方用菟絲子熟地黄等分為末酒糊丸梧子 大每服五十丸氣虚人參湯下氣逆沉香湯下 經驗方用菟絲子酒浸十日水淘杜仲焙研蜜灸一 兩以薯蕷末酒煮糊丸梧子大每空心酒下五十丸 白濁遺精 茯菟丸治思慮太過心腎虚損眞陽不固 漸有遺瀝小便白濁夢寐頻泄菟絲子五 兩白茯苓三兩石蓮肉二兩為末酒糊丸梧子 大每服三五十丸空心鹽湯下 和劑局方 小便 淋瀝 菟絲子煮汁 飲 范汪方 小便赤濁 心腎不足精少血燥口 乾煩熱頭運怔忡菟絲 子麥門冬等分為末蜜丸 梧子大鹽湯每下七十丸 腰膝疼痛 或頑麻無力菟 絲子洗一兩牛 膝一兩同入銀器内酒浸一寸五分暴為末將原酒 煮糊丸梧子大每空心酒服三二十丸 經驗方 肝傷目暗 菟絲子三兩酒浸三日暴乾為末雞子白 和丸梧子大空心温酒下二十丸 聖惠 方 身面卒腫 洪大用菟絲子一升酒五升漬二三宿 每飲一升日三服不消再造 肘后方 婦人横生 菟絲子末酒服二錢一加 車前子等分 聖惠方 睂錬癬瘡 菟絲 子炒 研油調傅之 山居四要 穀道赤痛 菟絲子熬黄黒為末雞 子白和塗之 肘后方 痔如 蟲咬 方同 上 苗氣味甘平無毒 玉册云汁伏三 黄硫汞結草砂 主治研汁塗面去 面䵟 本 經 挼碎煎湯浴小兒療熱肺 𢎞 景 附方 舊二 新一 面瘡粉刺 菟絲子苗絞汁塗之 不過三上 肘后方 小兒頭瘡 菟絲苗煮湯頻洗 之 子母秘錄 目中赤痛 野狐漿草搗汁 㸃之 聖惠方 附錄難火蘭 拾遺藏器曰味酸温無毒主冷氣風痺 開胃下食去腹脹久服明目生巴中胡 國狀似菟絲 子而微長 五味子 本經 上品 釋名荎藸 爾雅音 知除 𤣥及 别 錄 會及 恭曰五味皮肉甘酸 核中辛苦都有鹹味 此則五味其也本經但云味 酸當以木為五行之先也 集解 别録曰五味子生齊山山谷及代郡八月采實 隂乾𢎞景曰今第一出髙麗多肉而酸甜次出 青州冀州味過酸其核並似豬腎又有建平者少肉 核形不相似味苦亦良此藥多膏潤烈日暴之乃可 搗篩恭曰蔓生木上其葉似杏而大子作房如落葵 大如蘡子出蒲州及藍田山中今河中府嵗貢之保 昇曰蔓生莖赤色花黄白子生青熟紫亦具五色味 甘者佳頌曰今河東陜西州郡尤多杭越間亦有之 春初生苗引赤蔓於髙木其長六七尺葉尖圓似杏 葉三四月開黄白花類蓮花狀七月成實叢生莖端 如豌豆許大生青熟紅紫入藥主曝不去子今有數 種大抵相近雷斆言小顆皮皺泡者有白樸鹽霜一 重其味酸鹹苦辛甘皆全者為眞也時珍曰五味今 有南北之分南産者色紅北産者色黑入滋補藥必 用北産者乃良亦可取根種之當年就 旺若二月種子次年乃旺須以架引之 修治 斆曰凡用以銅刀劈作兩片用蜜浸蒸從已至 申却以漿浸一宿焙乾用時珍曰入補藥熟用 入𠻳藥 生用 氣味酸温無毒 好古曰味酸微苦鹹味厚氣輕隂中 微陽入手太隂血分足少隂氣分時 珍曰酸鹹入肝而補腎辛苦入心而補肺甘入中 宫益脾胃之才曰蓯蓉為之使惡萎㽔勝烏頭 主 治益氣欬逆上氣勞傷羸瘦補不足强隂益男子精 本 經 養五臟除熱生隂中肌 别 錄 治中下氣止嘔逆補虚 勞令人體悦澤 甄 權 明目暖水臟壯筋骨治風消食反 胃霍亂轉筋痃癖奔豚冷氣消水腫心腹氣脹止渴 除煩熱解酒毒 大 明 生津止渴治瀉痢補元氣不足收 耗散之氣瞳子散大 李 杲 治喘欬燥𠻳壯水鎭陽 好 古 發明 成無己曰肺欲收急食酸以收之以酸補之芍 藥五味之酸以收逆氣而安肺杲曰收肺氣補 氣不足升也酸以收逆氣肺寒氣迎則宜此與乾薑 同治之又五味子收肺氣乃火熱必用之藥故治𠻳 以之為君但有外邪者不可驟用恐閉其邪氣必先 發散而後用之乃良有痰者以半夏為佐喘者阿膠 為佐但分兩少不同耳宗奭曰令華州以西至秦多 産之方紅熟時彼人采得蒸爛研濾汁熬成稀膏量 酸甘入蜜煉勻待冷收器中肺虚寒人作湯時時飲 之作果可以寄逺本經言其性温今食之多致虛熱 小兒益甚藥性論謂其除熱氣日華子謂其暖水臟 除煩熱後學至此多惑今旣用治肺虚寒則更不取 其除熱之説震亨曰五味大能收肺氣宜其有補腎 之功收肺氣非除熱乎補腎非暖水臟乎乃火熱𠻳 必用之藥寇氏所謂食之多致虚熱者葢收補之驟 也何惑之有又黄昏𠻳乃火氣浮入肺中不宜用涼 藥宜五味子倍子斂而降之思邈曰五六月宜常服 五味子湯以益肺金之氣在上則滋源在下則補腎 其法以五味子一大合木臼搗細甕瓶中以百沸湯 投之入少蜜封置火邊良久湯成任飲元素曰孫真 人千金月令言五月常服五味以補五臟之氣遇夏 月季夏之間困乏無力無氣以動與黄茋麥門冬少 加生黄蘗煎湯服之使人精神頓加兩足筋力涌出 也葢五味子之酸輔人參能瀉丙火而補庚金收斂 耗散之氣好古曰張仲景八味丸用此補腎亦兼述 類象形也璣曰五味治喘𠻳須分南北生津止渴潤 肺補腎勞𠻳宜用北者風寒在肺宜用南者愼微曰 抱朴子云五味者五行之精其子有五味淮南公羡 門子服之十六年面色如 玉女入水不霑入火不灼 附方 新一 十一 久嗽肺脹 五味二兩粟殻白餳炒過半兩 為末白餳丸彈子大每服一丸 水煎服方衛 生家寳 久欬不止 丹溪方用五味子五錢甘草 一錢半五倍子風化消各二 錢為末乾噙草攝生方用五味子一兩真茶四錢晒 研為末以甘 五錢煎膏丸綠豆大每服三十丸沸 湯下數日 即愈也 痰嗽并喘 五味子白礬等分為末每服三 錢以生猪肺灸熟蘸末細嚼白 湯下漢陽庫兵黄六病此百藥不效於岳陽 遇一道人傳此兩服病遂不發 普濟方 陽事不 起 新五味子一斤為末酒服方寸匕日三服忌猪魚 蒜醋盡一劑即得力百日以上可御十女四時勿 絶藥功能知 千金方 腎虚遺精 北五味子一斤洗淨水浸挼 去核再以水洗核取盡餘味 通置砂鍋中布濾過入好冬蜜二斤炭火慢熬成膏 瓶收五日出火性每空心服一二茶匙百滚湯下 劉公石保 夀堂方 腎虚白濁 及兩脅并背脊穿痛五味子一 兩炒赤為末醋湖丸梧子大每 醋湯下三十丸 經驗良方 五更腎泄 凡人每至五更即溏泄一 二次經年不止者名曰腎 泄葢隂盛而然脾惡濕濕則濡而困困則不能治水 水性下流則腎水不足用五味子以强腎水養五臟 吳茱萸以除脾濕則泄自止矣五味去梗二兩茱萸 湯泡七次五錢同炒香為末每旦陳米飲服二錢 許叔微 本事方 女人隂冷 五味子四兩為末以口中玉泉和 丸兔矢大頻納隂中取效 近效 方 爛弦風眼 五味子蔓荆子煎湯頻 洗之 談野翁種子方 赤遊風丹 漸漸 腫大 五味子焙研熱酒服服一 合自消神效 保幼大全 蓬蘽 音累品本 經上 校正 自果部 移入此 釋名覆盆 别 錄 陵蘽 别 錄 隂蘽 别 錄 寒苺 會 編 割田藨 音苞時 珍曰蓬 蘽與覆盆同類故别錄謂一名覆盆此種生于丘陵 之間藤葉繁衍蓬蓬累累異於覆盆故曰蓬蘽陵蘽 即藤也其實八月始 熟俚人名割田藨 集解 别錄曰蓬蘽生荆山平澤及寃句𢎞景曰蓬蘽 是根名方家不用乃昌容所服以易顔者也覆 盆是實名李當之云是人所食苺子以津汁為味其 核微細今藥中用覆盆小異未詳孰是恭曰覆盆蓬 蘽乃一物異名本謂實非根也李云苺子者近之矣 然生處不同沃地則子大而甘瘠地則子細而酸此 乃子有酸味根無酸味陶以根酸子甘列入果部重 出二條殊為孟浪志曰蓬蘽乃覆盆之苗莖覆盆乃 蓬蘽之子也按切韻苺音茂其子覆盆也蘽者藤也 則蓬蘽明是藤蔓矣陶言蓬蘽是根蘇言是子一物 異名皆非矣頌曰蓬蘽是覆盆苗處處有之秦吳尤 多苗短不過尺莖葉皆有刺花白子赤黄如半彈丸 大而下有蒂承之如柿蒂小兒多食之五月采實其 苗葉采無時江南謂之苺然其地所生差晚三月始 有苗八九月花開十月實用則同士良曰今觀采取 之家説蓬蘽似蠶苺子紅色而大其味酸甘葉似野 薔薇有刺覆盆子小其苗各别諸家本草不識故皆 説蓬蘽是覆盆子之根大明曰苺子是蓬蘽子也樹 苺是覆盆子也宗奭曰蓬蘽非覆盆也别是一種雖 枯敗而枝梗不散今人不見用此藏器曰其類有三 種惟四月熟狀如覆盆而味甘美者為是覆盆子餘 不堪入藥璣曰蓬蘽徽人謂之寒苺沿塹作叢蔓生 莖小葉密多刺其實四五十顆作一朶一朶大如盞 而霜後始紅蘇頌圖經以此註覆盆誤矣江南覆盆 亦四五月熟何嘗差晚耶覆盆莖粗葉疎結實大而 疎散不似寒苺莖細葉密結實小而成朶一則夏熟 一則秋熟豈得同哉時珍曰此類凡五種予嘗親采 以爾雅所列者校之始得其的諸家所説皆未可信 也一種藤蔓繁衍莖有倒刺逐節生葉葉大如掌狀 類小葵葉面青背白厚而有毛六七月開小白花就 蒂結實三四十顆成簇生則青黄熟則紫黯微有黒 毛狀如熟椹而扁冬月苗葉不凋者俗名割田藨即 本草所謂蓬蘽也一種蔓小於蓬蘽亦有鈎刺一枝 五葉葉小而面背皆青光薄而無毛開白花四五月 實成子亦小於蓬蘽而稀疎生則青黄熟則烏赤冬 月苗凋者俗名插田藨即本草所謂覆盆子爾雅所 謂茥缺盆也此二者俱可入藥一種蔓小於蓬蘽一 枝三葉葉面青背淡白而微有毛開小白花四月實 熟其色紅如櫻桃者俗名 田藨即爾雅所謂藨者 也故郭璞註云藨即苺也子似覆盆而大赤色酢甜 可食此種不入藥用一種樹生者樹髙四五尺葉似 櫻桃葉而狹長四月開小白花結實與覆盆子一様 但色紅為異俗亦名藨即爾雅所謂山苺陳藏器本 草所謂懸鈎子者也詳見本條一種就地生蔓長數 寸開黄花結實如覆盆而鮮紅不可食者本草所謂 蛇苺也見本條如此辨析則蓬蘽覆盆自定矣李當 之陳士良陳藏器寇宗奭汪璣五説近是而欠明悉 陶𢎞景以蓬蘽為根覆盆為子馬志蘇頌以蓬蘽為 苗覆盆為子蘇恭以為一物大明 以樹生者為覆盆皆臆説不可據 氣味酸平無毒 别錄曰鹹士良 曰甘酸微熱 主治安五臟益精氣 長隂令人堅强志倍力有子久服輕身不老 本 經 療暴 中風身熱大驚 别 錄 益顔色長髮耐寒濕 恭 發明 見覆盆 子下 附方 新 一 長髮不落 蓬蘽子榨油日 塗之 聖惠方 苗葉 同覆 盆 覆盆子 别錄 上品 校正 自果部 移入此 釋名茥 爾雅 音奎 缺盆 爾 雅 西國草 圖 經 畢楞伽 圖 經 大麥莓 音 母 插田藨 音 苞 烏藨子 綱目當之曰子似覆盆之形故名 之宗奭曰益腎臟縮小便服之當 覆其溺器如此取名也時珍曰五月子熟其色烏赤 故俗名烏藨大麥苺插田藨亦曰栽秧藨甄權本草 一名馬瘻一名 陸荆殊無義意 集解 别錄曰五月采藏器曰佛說蘇密那花㸃燈正 言此花也此花有三種以四月熟狀如覆盆味 甘美者為是餘不堪入藥今人取茅苺當覆盆誤矣 宗奭曰處處有之秦州永興華州尤多長條四五月 紅熟山中人及時采來賣其味酸甘外如荔枝大如 櫻桃軟紅可愛失時則就枝生蛆食之多熱收時五 六分熟便可采烈日曝乾今人取汁作煎為果采時 著水則不堪煎時珍曰蓬蘽子以八九月熟故謂之 割田藨覆盆以四五月熟故謂之插田藨正與别錄 五月采相合二藨熟時色皆烏赤故能補腎其四五 月熟而色紅者乃 田藨也不入藥用 陳氏所謂以茅苺當覆盆者葢指此也 正誤 詵曰覆盆江東名懸鈎子大小形狀氣味功力 同北土無懸鈎南地無覆盆是土地有前後生 非兩種物也時珍曰南土覆盆極多懸鈎是樹生覆 盆是藤生子狀雖同而覆盆色烏赤懸鈎色紅赤功 亦不同 今正之 修治 詵曰覆盆子五月采之烈日曝乾不爾易爛雷 曰凡使用東流水淘去黄葉并皮蒂取子以酒 拌蒸一宿以東流水淘兩遍又晒乾方用時珍曰 采得搗作薄餅晒乾密貯臨時以酒拌蒸尤妙 氣味甘平無毒 權曰甘 辛微熱 主治益氣輕身令髮不白 别 錄 補虚續絶强隂健陽悦 澤肌膚安和五臟温中益力療癆損風虚補肝明目 竝宜擣篩每旦水服三錢 志 男子腎精虚竭隂痿能 令堅長女子食之有子 權 食之令人好顔色榨汁塗 髮不白 藏 器 益腎臟縮小便取汁同少蜜煎為稀膏點 服治肺氣虚寒 宗 奭 發明 時珍曰覆盆蓬蘂功用大抵相近雖是二物其 實一類而二種也一早熟一晚熟兼用無妨其 補益與桑椹同功若樹 苺則不可混采者也 附方 新 一 陽事不起 覆盆子酒浸焙研為末每 旦酒服三錢 集簡方 葉氣味微酸鹹平無毒主治挼絞取汁摘目中去膚 赤出蟲如絲線 藏 器 明目止淚收濕氣 時 珍 發明 頌曰按崔元亮海上集驗方治目暗不見物冷 淚浸淫不止及青盲天行目暗等疾取西國草 一名畢楞伽一名覆盆子日曝乾搗極細以薄綿裹 之用飲男乳汁浸如人行八九里久用點目中即仰 臥不過三四日視物如少年禁酒麵油物時珍曰按 洪邁夷堅志云潭州趙太尉母病爛弦疳眼二十年 有老嫗云此中有蟲吾當除之入山取草蔓葉咀嚼 留汁入筒中還以皂紗蒙眼滴汁潰下弦轉盻間蟲 從紗上出數日下弦乾復如法滴上弦又得蟲數十 而愈後以治人多驗乃覆盆子葉也葢治眼妙品 附方 新 二 牙疼點眼 用覆盆子嫩葉搗汁點目眥三四 次有蟲隨眵淚出成塊也無新葉 乾者煎濃汁亦可即 大麥苺也 摘𤣥方 臁瘡潰爛 覆盆葉為末用酸漿 水洗後糝之日一次 以愈為度 直指方 根主治痘後目瞖取根洗擣澄粉日乾蜜和少許點 於瞖丁上日二三次自散百日内治之久即難療 時 珍 口活幼 議 懸鈎子 拾遺 校正 自果部 移入此 釋名沿鈎子 日 用 葥 爾雅 音箭 山苺 爾 雅 木苺 郭 璞 樹苺 日華藏 器曰莖 上有刺如 懸鈎故名 集解 藏器曰生江淮林澤間莖上有刺其子如苺子 酸美人多食之璣曰樹苺枝梗柔軟有刺頗類 金櫻四五月結實如覆盆子采之擎蒂而中實味酸 覆盆則蒂脱而中虚味甘為異時珍曰懸鈎樹生髙 四五尺其莖白色有倒刺其葉有細齒青色無毛背 後淡青頗似櫻桃葉而狹長又似地棠花葉四月開 小白花結實色紅今人亦通呼為藨子爾雅云葥山 苺也郭璞注云今之木苺也實似藨苺而大可食孟 詵大明並以此 為覆盆誤矣 氣味酸平無毒主治醒酒止渴除痰去酒毒 藏 器 搗汁 服解射工沙虱毒 時 珍 葉主治燒研水服主㗋中塞 藏 器 根皮氣味苦平無毒主治子死腹中不下破血婦人 赤帶下久患赤白痢膿血腹痛殺蟲毒卒下血並濃 煮汁飲之 藏 器 附方 新 二 血崩不止 木苺根四兩酒一盌煎七分 空心温服 臞仙乾坤生意 崩中 痢下 治婦人崩中及下痢日夜數十起欲死者以此 入腹即活懸鈎根薔薇根柿根菝葜各一斛剉 入釡中水淹上四五寸煮減三之一去滓取汁煎至 可丸丸梧子大每温酒服十丸日三服 千金翼 蛇苺 别錄 下品 釋名蛇藨 音 苞 地苺 會 編 蠶苺 璣曰近地而生故曰地苺 瑞曰蠶老時熟紅于地其 中空者為蠶苺中實極紅者為 蛇殘苺人不噉之恐有蛇殘也 集解 𢎞景曰蛇苺園野多有之子赤色極似苺子而 不堪啖亦無以此為藥者保昇曰所在有之生 下濕地莖頭三葉花黄子赤儼若覆盆子根似敗醬 四月五月采子二月八月采根宗奭曰田野道旁處 處有之附地生葉如覆盆子但光潔而小微有皺紋 花黄比蒺藜花差大春末夏初結紅子如荔枝色璣 曰蛇苺莖長不盈尺莖端惟結實一顆小而光潔誤 食脹人非若覆盆苗長大而結實數顆微有黒毛也 時珍曰此物就地引細蔓節節生根每枝三葉葉有 齒刻四五月開小黄花五出結實鮮紅狀似覆盆而 面與蒂則不同也其根甚細本草用汁當是取其莖 葉并根也仇逺稗史訛作蛇繆草言有五葉七葉者 天言俗𫝊食之能殺人 亦不然止發冷涎耳 汁氣味甘酸大寒有毒主治胸腹大熱不止 别 錄 傷寒 大熱及溪毒射工毒甚良 𢎞 景 通月經協瘡腫傅蛇傷 大 明 主孩子口噤以汁灌之 孟 詵 傅湯火傷痛即止 時 珍 附方 舊二 新一 口中生瘡 天行熱甚者蛇苺自然汁半 升稍稍嚥之 傷寒類要 傷 寒下䘌 生瘡以蛇苺汁服二合日三服仍水 漬烏梅令濃入崖蜜飲之 肘后方 水中毒 病 蛇苺根搗末服之并導下部亦可飲汁一二升夏 月欲入水先以少末投中流更無所畏又辟射工 家中以器貯水浴身 亦宜投少許 肘后 使君子 宋開 寳 釋名留求子 志曰俗傳潘州郭使君療小兒多是獨 用此物後醫家因號為使君子也時珍 曰按嵇含南方草木狀謂之留求子療 嬰孺之疾則自魏晉已用但名異耳 集解 志曰生交廣等州形如巵子稜瓣深而兩頭尖 似訶梨勒而輕頌曰今嶺南州郡皆有之生山 野中及水岸其莖作藤如手指大其葉如兩指頭長 二寸三月生花淡紅色久乃深紅有五瓣七八月結 子如拇指大長一寸許大類巵子而有五稜其殻青 黑色内有仁白色七月采之宗奭曰其仁味如椰子 醫家亦兼用殻時珍曰原出海南交趾今閩之紹武 蜀之眉州皆栽種之亦易生其藤如葛繞樹而上葉 青如五加葉五月開花一簇一二十葩紅色輕盈如 海棠其實長寸許五瓣合成有稜先時半黄老則紫 黑其中仁長如榧仁色味 如栗久則油黑不可用 氣味甘温無毒主治小兒五疳小便白濁殺蟲療瀉 痢 開 寶 健脾胃除虛熱治小兒百病瘡癬 時 珍 發明 時珍曰凡殺蟲藥多是苦辛惟使君子榧子甘 而殺蟲亦異也凡大人小兒有蟲病但每月上 旬侵晨空腹食使君子仁數枚或以殻煎湯嚥下次 日蟲皆死而出也或云七生七煨食亦良忌飲熱茶 犯之即瀉此物味甘氣温旣能殺蟲兼益脾胃所以 能斂虚熱而止瀉痢為小兒諸病要藥俗醫乃謂殺 蟲至盡無以消食鄙俚之言也木有蠧屋有蟻 國有盗福耶禍耶修養者先去三蟲可類推矣 附方 新 六 小兒脾疳 使君子盧㑹等分為末米 飲每服一錢 儒門事親 小兒痞 塊 腹大肌瘦面黄漸成疳疾使君子仁三錢木鼈子 仁五錢為末水丸龍眼大毎以一丸用雞子一箇 破頂入藥在内飯上蒸熟空 心食之 楊起簡便單方 小兒蛔痛 口流涎末使 君子仁為末 米飲五更調服一 錢 全幼心鑑 小兒虚腫 頭面隂囊俱浮用使君 子一兩去殻蜜五錢灸 盡為末每食後米湯 服一錢 簡便方 頭 面瘡 使君子仁以香油少 許浸三五個臨臥時 細嚼香油送下久 久自愈 普濟方 蟲牙疼痛 使君子煎湯頻 潄 集簡方 木鼈子 宋開 寶 校正 自木部 移入此 釋名木蟹 志曰其核似鼈 蟹狀故以為名 集解 志曰出朗州及南中七八月采實頌曰今湖廣 諸州及杭越全岳州皆有之春生苗作藤生葉 有五椏狀如山藥青色面光四月生黄花六月結實 似栝樓而極大生青熟紅黄色肉上有軟刺每一實 有核三四十枚其狀扁而如鼈八九月采之嶺南人 取嫩實及苗葉作茹蒸食宗奭曰木鼈子蔓歲一枯 但根不死春旋生苗葉如蒲萄其子一頭尖者為雄 凡植時須雌雄相合麻纒定及其生也則去雄者方 結實時珍曰木鼈核形扁礧砢大如 圍碁子其仁青綠色入藥去油者 仁氣味甘溫無毒 時珍曰苦微 甘有小毒 主治折傷消結腫惡 瘡生肌止腰痛除粉刺䵟 婦人乳癰肛門腫痛 開 寶 醋磨消腫毒 大 明 治疳積痞塊利大腸瀉痢痔瘤瘰癧 時 珍 發明 璣曰按劉績霏雪錄云木鼈子有毒不可食昔 薊門有人生二子恣食成痞其父得一方以木 鼈子煮豬肉食之其幼子當夜長子明日死友人馬 文誠方書亦載此方因著此為戒時珍曰南人取其 苗及嫩實食之無恙則其毒未應至此或者與 豬肉不相得或犯他物而然不可盡咎木鼈也 附方 舊一新 十九 酒疸脾黄 木鼈子磨醋服一二盞見 利效 劉長春濟急方 脚 氣腫痛 木鼈子仁毎個作兩邊麩炒過切碎再炒去 油盡為度每兩入厚桂半兩為末熱酒服二 錢令醉得汗愈夢祕 授方也 永類方 濕瘡脚腫 行履難者木鼈子四 兩去皮甘遂半兩為 末以猪腰子一箇去膜切片用藥四錢在中濕紙包 煨熟空心米飲送下服後便申兩脚如大便行者只 喫白粥二三日為妙 楊珙醫方摘要 隂疝偏墜 痛甚者木鼈子一箇 磨醋調黄蘗芙蓉末 傅之即愈 壽域神方 久瘧有母 木鼈子穿山甲炮等分為末 每服三錢空心溫酒下 醫 方摘 要 腹中痞塊 木鼈子仁五兩用豶豬腰子二副批 開入在内簽定煨熟同搗爛入黄連 三錢末蒸餅和丸綠豆大每 白湯下三十丸 醫方集成 小兒疳疾 木鼈子仁使 君子仁等分 搗泥米飲丸芥子大每服五分米 飲下一二日服 孫天仁集效方 疳病目矇 不見物 用木鼈 子仁二錢胡黄連一錢為末米糊丸龍眼大 入雞子内蒸熟連雞子食之為妙 同上 倒睫拳 毛 因風入脾經致使風庠不住手擦日久赤爛拳毛 入内將木鼈子仁槌爛以絲帛包作條左患塞右 鼻右患塞左鼻其毛自分上下次 服蟬蜕藥為妙 孫天仁集效方 肺虚久嗽 木鼈子 欵冬花 各一兩為末每用三錢焚之吸烟良久吐涎以茶潤 㗋如此五六次後服補肺藥一方用木鼈子一箇雄 黄一錢 聖濟錄 小兒鹹 大木鼈子三四箇磨水飲以雪 糕壓下即吐出痰重者三服效 𤣥摘 方 水瀉不止 木鼈仁五箇母丁香五箇麝香一分 研末米湯調作膏納臍中貼之外以 膏藥䕶住方吳 旻扶壽精 痢疾禁口 木鼈仁六箇研泥分作二 分用麵燒餅一箇切作兩 半只用半餅作一竅納藥在内乘熱覆在病人臍上 一時再換半箇熱餅其痢即止遂思飲食 邵眞人 經驗 方 腸風瀉血 木鼈子以桑柴燒存性候冷為末每 服一錢煨葱白酒空心服之名烏金 散方普 濟 肛門痔痛 孫用祕寶方用木鼈仁三枚砂盆 擂如泥入百沸湯一盌乘熱先熏 後洗日用三次仍塗少許作瀕湖集簡方用木鼈仁 帶潤者雌雄各五箇乳細 七九盌覆濕處勿令乾 每以一丸唾化開貼痔上其痛即止一夜一丸自消 也江夏鐵佛寺蔡和尚病此痛不可忍有人傳此而 愈用治數 人皆有效 瘰癧經年 木鼈仁二箇去油研以雞子白 和入瓶内安甑中蒸熟食後食 之每日一 服半月效 小兒丹瘤 木鼈子仁研如泥醋調傅之 一日三五上效 外科精義 耳 卒熱腫 木鼈子仁一兩赤小豆大黄各半兩為 末每以少許生油調塗之 聖惠方 風牙 腫痛 木鼈子仁磨醋 搽之 普濟方 畨木鼈 綱 目 釋名馬錢子 綱 目 苦實把豆 綱 目 火失刻把都 時珍曰狀 似馬之連 錢故名 馬錢 集解 時珍曰畨木鼈生回回國今西土卬州諸處皆 有之蔓生夏開黄花七八月結實如栝樓生青 熟赤亦如木鼈其核小於木鼈而色白彼人言冶一 百二十種病每證各有湯引或云以豆腐制過用之 良或云能 毒狗至死 仁氣味苦寒無毒主治傷寒熱病咽㗋痺痛消痞塊 竝含之嚥汁或磨水噙嚥 時 珍 附方 新 四 㗋痺作痛 畨木鼈青木香山豆根等分 為末吹之 楊拱醫方摘要 纏㗋 風腫 畨木鼈仁一箇木香三分同磨水調熊膽三分 膽礬五分以雞毛掃患處取效 唐珤經驗方 㿀瘡入目 苦實把豆兒即馬錢子半箇輕粉水花銀 硃各五分片腦麝香枯礬少許為末左目 吹右耳右目吹左耳日 二次 田日華飛鴻集 病欲去胎 苦實把豆兒研膏 納入北戸三四寸 簡集 方 馬兜鈴 宋開 寶 校正 併入唐本 草獨行根 釋名都淋藤 肘 后 獨行根 唐 本 土青木香 唐 本 雲南根 綱 目 三 百兩銀藥 宗奭曰蔓生附木而上葉脱時其實尚垂 狀如馬項之鈴故得名也時珍曰其根吐 利人微有香氣故有獨行木香之名嶺南人用治蠱 隱其名為三百兩銀藥肘后方作都淋葢誤𫝊也 集解 志曰獨行根生古堤城旁所在平澤叢林中皆 有之山南名為土青木香一名兜鈴根蔓生葉 似蘿藦而圓且澀花青白色其子大如桃李而長十 月以後枯則頭開四系若囊其中實薄扁似榆莢其 根扁而長尺許作葛根氣亦似漢防己二月八月采 根頌曰馬兜鈴今關中河東河北江淮夔浙州郡皆 有之春生苗作蔓繞樹而生葉如山蕷葉而厚大背 白六月開黄紫花頗類枸杞花七月結實如大棗狀 似鈴作四五瓣其根名雲南根微似木 香大如小指赤黄色七八月采實暴乾 實修治 斆曰凡采得實去葉及蔓以生絹袋盛於 東屋角畔待乾劈開去革膜取淨子焙用 氣味苦寒無毒 權曰平時珍曰微苦辛杲曰味 厚氣薄隂中微陽入手太隂經 主治 肺熱欬嗽痰結喘促血痔瘻瘡 開 寶 肺氣上急坐息不 得欬逆連連不止 甄 權 清肺氣補肺去肺中濕熱 元 素 發明 時珍曰馬兜鈴體輕而虚熟則懸而四開有肺 之象故能入肺氣寒味苦微辛寒能清肺熱苦 辛能降肺氣錢乙補肺阿膠散用之非取其補肺乃 取其清熱降氣也邪去則肺安矣其中所用阿膠糯 米則正補肺之藥也湯劑中用多亦作吐故 崔氏方用以吐蠱其不能補肺又可推矣 附方 舊三 新二 水腫腹大 喘急馬兜鈴煎湯 日服之 千金方 肺氣喘急 馬 兜 鈴二兩去殻及膜酥半兩入盌内拌勻慢火炒乾甘 草灸一兩為末每股一錢水一盞煎六分温呷或噙 之濟簡 要 衆 一切心痛 不拘大小男女大馬兜鈴一箇燈 上燒存性為末溫酒服立效 摘 𤣥 方 解蛇蠱毒 飲食中得之咽中如有物嚥不下吐不 出心下熱悶兜鈴一兩煎水服即吐出 纂崔行功 要方 痔瘻腫痛 以馬兜鈴於瓶中燒烟 熏病處良 日華木草 獨行根氣味辛苦冷有毒 大明曰無毒志曰有毒 不可多服吐利不止 主 治鬼疰積聚諸毒熱腫蛇毒水磨為泥封之日三四 次立瘥水煮一二兩取汁服吐蠱毒又搗末水調塗 丁腫大效 唐 本 治血氣 大 明 利大腸治頭風瘙痒秃瘡 時 珍 精出 義 附方 舊一 新四 五種蠱毒 肘后方云席辨刺史言嶺南俚 人多於食中毒人漸不能食胸 背漸脹先寒似瘴用都淋藤十兩水一斗酒二升煮 三升分三服毒逐小便出十日愼食毒物不瘥更服 土人呼為三百兩銀藥出又支太醫云兜鈴根一兩 為末水煎頓服當吐蠱 未盡再服或為末水調服 亦 驗 中草蠱毒 此術在西良之西及嶺南人中此毒入 咽欲死者用兜鈴苗一兩為未溫水調 服一錢即消化蠱 出神效 聖惠方 腸風漏血 馬兜鈴藤榖精草荆三 稜川烏頭炒過三味各 等分煎水先熏後 洗之 普濟方 丁腫復發 馬兜鈴根搗爛用蜘蛛 網裹傅少時根出 肘 后 方 惡蛇所傷 青木香半兩煎湯 飲之 袖珍方 榼藤子 宋開 寶 校正 自术部 移入此 釋名象豆 開 寶 榼子 日 華 合子 拾遺時珍曰其子 象榼形故名之 集解 藏器曰按廣州記云榼藤子生廣南山林間作 藤著樹如通草藤其實三年方熟角如弓袋子 若雞卵其外紫黑色其殻用貯丹藥經年不壞取其 中仁入藥灸用時珍曰子紫黒色微光大一二寸圓 而褊人多剔去肉作 藥瓢垂于腰間也 仁氣味濇甘平無毒主治五痔蠱毒飛尸㗋痺以仁 為粉微熬水服一二匕亦和大豆澡面去䵟 藏 器 治 小兒脱肛血痢瀉血竝燒灰服或以一枚割瓤熬研 空腹熱酒服二錢不過三服必效 開 寶 解諸藥毒 時珍 草 木 狀 附方 舊三 新一 㗋痺腫痛 榼藤子燒研酒服 一錢 聖惠方 五痔下血 榼 藤 子燒存性米飲服二 錢有功 寇氏衍義 腸風下血 華陀中藏經用榼藤 子二箇不蛀皂莢子 四十九箇燒存性為末毎服二錢溫酒下少頃再飲 酒一盞趂口服極效 聖惠方用榼藤子三枚厚重 者濕紙七重包煨熟去殻取肉為末 每服一錢食前黄茋湯下日一服 附錄合子草 拾遺藏器曰子及葉有小毒主蠱毒及 蛇咬搗傅瘡上蔓生岸旁葉尖花白子 中有兩片 如合子 預知子 宋開 寶 釋名聖知子 日 華 聖先子 日 華 盍合子 日 華 仙沼子 日華志 曰相傳 取子二枚綴衣領上遇有蠱毒則聞其有聲當 預知之故有諸名時珍曰仙沼疑是仙棗之訛 集解 志曰預知子有皮殻其實如皂莢子頌曰舊不 著所出州土今淮蜀黔壁諸州皆有之作蔓生 依火木上葉綠有三角面深背淺七月八月有實作 房生青熟深紅色每房有子五七枚如皂莢子班褐 色光潤如飛蛾今蜀人極貴重之云亦難得采無時 其根冬月采之隂乾治蠱其功勝于子也山民目為 聖無 憂 子仁氣味苦寒無毒 大明曰溫雙 仁者可帶 主治殺蟲療蠱治 諸毒去皮研服有效 開 寶 治一切風補五勞七傷其功 不可備述治痃癖氣塊消宿食止煩悶利小便催生 中惡失音髮落天行溫疾塗一切蛇蟲蠶咬治一切 病每日吞二七粒不過三十粒永瘥 大 明 附方 新 三 預知子丸 治心氣不足精神恍惚語言錯忘 忪悸煩鬰憂愁慘慽喜怒多恐健 忘少睡夜多異夢寤即驚魘或發狂眩暴不知人並 宜服此預知子去皮白茯岺枸杞子石菖蒲伏神栢 子仁人參地骨皮逺志山藥黄精蒸熟朱砂水飛等 分為末煉蜜丸芡子大每嚼一丸人參湯下 和劑 局 方 耳卒聾閉 八九月取石榴開一孔留蓋入米醋滿 中葢定麵裹煻火中煨熟取出入少仙 沼子黒李子末取水滴耳中腦痛勿 驚如此二夜又點一耳 聖惠方 癘風有蟲 眉落 聲變 預知子膏用預知子雄黄各二兩為末以乳香三兩 同水一斗銀鍋煮至五升入二末熬成膏瓶盛之每 服一匙溫酒調下有蟲如 尾隨大便而出 聖惠方 根氣味苦冷無毒主治解蠱毒石臼搗篩每用三錢 溫水服立已 蘇 頌 牽牛子 别錄 下品 釋名黑丑 綱 目 草金鈴 炮灸 論 盆甑草 綱 目 狗耳草 救荒𢎞 景曰此 藥始出田野人牽牛謝藥故以名之時珍曰近人隱 其名為黒丑白者為白丑葢以丑屬牛也金鈴象子 形盆甑狗耳象葉形段成式酉陽雜俎云盆 甑草蔓如薯蕷結實後斷之狀如盆甑是矣 集解 𢎞景曰牽牛作藤生花狀如藊豆黄色子作小 房實黒色形如梂子核恭曰此花似旋花作碧 色不黄亦不似藊豆頌曰處處有之二月種子三月 生苗作藤蔓繞籬牆髙者或二三丈其葉青有三尖 角七月生花微紅帶碧色似鼓子花而大八月結實 外有白皮裹作毬每毬内有子四五枚大如蕎麥有 三稜有黑白二種九月後收之宗奭曰花朶如鼔子 花但碧色日出開日西萎其核如木㺅梨子而色黒 謂子似蕎麥非也時珍曰牽牛有黑白二種黒者處 處野生尤多其蔓有白毛斷之有白汁葉有三尖如 楓葉花不作瓣如旋花而大其實有蒂裹之生青枯 白其核與棠梂子核一様但色淺黑爾白者人多種 之其蔓微紅無毛有柔刺斷之有濃汁葉團有斜尖 竝如山藥莖葉其花小于黑牽牛花淺碧帶紅色其 實蒂長寸許生青枯白其核白色稍粗人亦采 嫩實蜜煎為果食呼為天茄因其蒂似茄也 子修治 斆曰凡采得子晒乾水淘去浮者再晒拌酒 蒸從已至未晒乾收之臨用舂去黒皮時珍 曰今多只碾取頭末去皮麩 不用亦有半生半熟用者 氣味苦寒有毒 權曰甘有小毒詵曰多食稍冷杲曰 辛熱雄烈泄人元氣大明曰味薟得 青木香 乾薑良 主治下氣療脚滿水腫除風毒利小便 别 錄 治 痃癖氣塊利大小便除虚腫落胎 甄 權 取腰痛下冷膿 瀉蠱毒藥并一切氣壅滯 大 明 和山茱萸服去水病 孟 詵 除氣分濕熱三焦壅結 李 杲 逐痰消飲通大腸氣祕風 祕殺蟲達命門 時 珍 發明 宗奭曰牽牛丸服治大腸風祕壅結不可久服 亦行脾腎氣故也好古曰牽牛以氣藥引則入 氣以大黄引則入血利大腸下水積色白者瀉氣分 濕熱上攻喘滿破血中之氣震亨曰牽牛屬火善走 黑者屬水白者屬金若非病形與證俱實不脹滿不 大便祕者不可輕用驅逐致虚先哲深戒杲曰牽牛 非神農藥也名醫續注云味苦寒能除濕氣利小便 治下注脚氣此説氣味主治俱誤矣何也凡用牽牛 少則動大便多則泄下如水乃瀉氣之藥其味辛辣 久嚼猛烈雄壯所謂苦寒安在哉夫濕者水之别稱 有形者也若肺先受濕濕氣不得施化致大小便不 通則宜用之蓋牽牛感南方熱火之化所生火能平 金而泄肺濕去則氣得周流所謂五臟有邪更相平 也今不問有濕無濕但傷食或有熱證俱用牽牛尅 化之藥豈不誤哉况牽牛止能泄氣中之濕熱不能 除血中之濕熱濕從下受之下焦主血血中之濕宜 苦寒之味反以辛藥泄之傷人元氣且牽牛辛烈比 之諸辛藥泄氣尤甚其傷人必矣經云辛泄氣辛走 氣辛泄肺氣病者無多食辛况飲食失節勞役所傷 是胃氣不行必火乘之腸胃受火邪名曰熱中脾胃 主血當血中泄火以黄芩之苦寒泄火當歸身之辛 溫和血主地黄之苦寒涼血益血少加紅花之辛溫 以泄血絡桃仁之辛溫除燥潤腸仍不可專用須于 補中益氣泄隂火之藥内加而用之何則上焦元氣 已自虚弱若反用牽牛大辛熱氣味俱陽之藥以泄 水泄元氣利其小便竭其津液是謂重虛重則必死 輕則天人故張文懿云牽牛不可耽嗜脱人元氣見 人有酒食病痞者多服牽牛丸散取快一時藥過仍 痞隨服隨效效後復痞以致久服脱人元氣猶不知 悔也張仲景治七種濕熱小便不利無一藥犯牽牛 者仲景豈不知牽牛能泄濕利小便乎為濕病之根 在下焦是血分中氣病不可用辛辣之藥泄上焦太 隂之藥是血病瀉氣使氣血俱損也經云毋盛盛毋 虚虚毋絶人長命此之謂也用者戒之白牽牛亦同 時珍曰牽牛自宋以後北人常用取快及劉守真張 子和出又倡為通用下藥李明之目擊其事故著此 説極力闢之然東漢時此藥未入本草故仲景不知 假使知之必有用法不應捐棄况仲景未用之藥亦 多矣執此而論蓋矯枉過中矣牽牛治水氣在脾喘 滿腫脹下焦鬱遏腰背脹重及大腸風祕氣祕卓有 殊功但病在血分及脾胃虚弱而痞滿者則不可取 快一時及常服暗傷元氣也一宗室大人年幾六十 平生苦腸結病旬日一行甚於生産服養血潤燥藥 則泥膈不快服消黄通利藥則若罔知如此三十餘 年矣時珍胗其人體肥膏梁而多憂鬱日吐酸痰盌 許乃寛又多火病此乃三焦之氣壅滯有升無降津 液皆化為痰飲不能下滋腸腑非血燥比也潤劑留 滯消黄徒入血分不能通氣俱為痰阻故無效也乃 用牽牛末皂莢膏丸與服即便通利自是但覺腸結 一服就順亦不妨食且復精爽葢牽牛能走氣分通 三焦氣順則痰逐飲消上下通快矣外甥柳喬素多 酒色病下極脹痛二便不通不能坐臥立哭呻吟者 七晝夜醫用通利藥不效遣人叩予予思此乃濕熱 之邪在精道壅脹隧路病在二隂之間故前阻小便 後阻大便病不在大腸膀胱也乃用楝實茴香穿山 甲諸藥入牽牛加倍水煎服一服而減三服而平牽 牛能達右腎命門走精隧人所不知惟東垣李明之 知之故明之治下焦陽虚天眞丹用牽牛以鹽水炒 黒入佐沉香杜仲破故紙官桂諸藥深得補瀉兼施 之妙方見醫學發明又東垣治脾濕太過通身浮腫 喘不得臥腹如皷海金沙散亦以牽牛為君 則東垣未盡棄牽牛不用但貴施之得道耳 附方 舊八新 三十 搜風通滯 風氣所攻臟腑積滯用牽牛 子以童尿浸一宿長流水上 洗半日生絹袋盛掛風處令乾每日鹽湯下三十粒 極能搜風亦消虚腫久服令人體清瘦 斗門方 三焦壅塞 胸膈不快頭昬目眩涕唾痰涎精神不爽 利膈丸用牽牛子四兩半生半炒不蛀皂 莢酥炙二雨為末生薑自然汁煮糊丸梧子 大每服二十丸荆芥湯下 王衮博濟方 一切積 氣 宿食不消黑牽牛頭為末四兩用蘿蔔剜空安末 葢定紙封蒸熟取出入白荳蔲末一錢搗丸梧子 大每服一二十丸白湯 下名順氣丸 普濟方 男婦五積 五般積氣成聚用 黑牽牛一斤生搗 末八兩餘滓以新瓦炒香再搗取四兩煉蜜丸梧子 大至重者三十五丸陳橘皮生薑煎湯臥時服半夜 未動再服三十丸當下積聚之物尋 常行氣每服卜丸甚妙 博濟方 胸膈食積 牽牛 末一 兩巴豆霜三箇研末水丸梧子大每服 二三十丸食後隨所傷湯下儒門事親 氣築奔衝 不 可 忍牛郎丸用黒牽牛半兩炒檳榔二錢 半為末每服一錢紫蘇湯下 普濟方 追蟲取積 方 同 上用酒下 亦消水腫 腎氣作痛 黒曰牽牛等分炒為末每服三 錢用豬腰子切縫入茴香百粒 川椒五十粒摻牽牛末入内扎定紙包煨熟空 心食之酒下取出惡物效 楊仁齋直指方 傷寒 結胸 心腹硬痛用牽牛頭末一錢白 糖化湯調下 鄭氏家傳方 大便不通 簡要 方用 牽牛子半生半熟為末每服二錢薑湯下未通再以 茶服 一方加大黄等分 一方加生檳榔等分 大腸風祕 結濇牽牛子微炒搗頭末一兩桃仁去皮 尖麩炒半兩為末熟蜜丸梧子大每湯服 三十丸義 寇氏衍 水蠱脹滿 白牽牛黑牽牛各取頭末二錢 大麥麵四兩和作燒餅臥時烙 熟食之以茶下降氣 為驗 河間宣明方 諸水飲病 張子和云病水之人 如長川泛溢非盃杓 可取必以神禹決水之法治之故名禹功散用黒牽 牛頭末四兩茴香一兩炒為末每服一二錢以生薑 自然汁調下當轉下 氣也 儒門事親 隂水陽水 黑牽牛頭末三兩大 黄末三兩陳米飯鍋 糕一兩為末糊九梧子大每服五十 丸薑湯下欲利服百丸 醫方捷徑 水腫尿濇 牽牛 末每 服方寸匕以小便 利為度 千金方 濕氣中滿 足脛微腫小利不利氣 急欬嗽黒牽牛末一兩 厚朴制半兩為末每服二錢薑湯下或 臨時水丸每棗湯下三十丸 普濟方 水氣浮腫 氣 促 坐臥不得用牽牛子二兩微炒搗末以烏牛尿浸一 宿平旦入葱白一握煎十餘沸空心分二服水從小 便中出 聖惠方 脾濕腫滿 方見海 金沙下 風毒脚氣 捻之没指者牽 牛子搗末蜜丸 小豆大每服五丸生薑湯下取小便利乃止 亦可吞之其子黑色正如梂小核 肘后方 小兒腫 病 大小便不利黑牽牛白牽牛各二兩炒取頭末并 華水和丸綠豆大毎服二十丸蘿蔔子煎湯下 聖濟 總錄 小兒腹脹 水氣流腫膀胱實熱小便赤濇牽牛 生研一錢青皮湯空心下一加木香 減半丸服方 鄭氏小兒 疳氣浮腫 常服自消黑牽牛白牽牛各 半生半炒取末陳皮青皮等 分為末糊丸綠豆大毎服三歲兒 服二十丸米湯下 鄭氏小兒方 疳氣耳聾 疳氣攻 腎耳聾 隂腫牽牛末一錢豬腰子半箇去膜薄切摻 入内加少鹽濕紙包煨空心食 鄭氏方 小兒雀 目 牽牛子末毎以一錢用羊肝一片同麵 作角子二箇灸熟食米飲下 普濟方 風熱赤眼 白牽牛末以蔥白煮研丸綠豆大每服五 丸蔥湯下服訖睡半時 衛生家寶方 面上風刺 黒牽牛酒浸三宿為末先以薑 汁擦面後用藥塗之 摘𤣥方 面上粉刺 㿔子如米 粉黑牽牛 末對入面脂藥中日 日洗之 聖惠方 面上雀斑 黒牽牛末雞子清調 夜傅旦洗 摘𤣥方 馬脾風病 小兒急驚肺脹喘滿胸髙氣急脅縮鼻張 悶亂欬嗽煩渴痰潮聲嗄俗名馬脾風不 急治死在旦夕白牽牛半生半炒黑牽牛半生半炒 大黄煨檳榔各取末一錢毎用五分蜜湯調下痰盛 加輕粉一字名牛黄 奪命散 全幼心鑑 小兒夜啼 黑牽牛末一錢水調 傅臍上即止 生生 編 臨月滑胎 牽牛子一兩赤土少許研末覺胎轉痛 時白榆皮煎湯下一錢 王衮博濟方 小便血淋 牽牛子二兩半生半炒為末每服二錢 薑湯下良久熱茶服之 經驗良方 腸 風瀉血 牽牛五兩牙皂三兩水浸三日去皂以酒一 升煮乾焙研末蜜丸梧子大每服七丸空心 酒下日三服下出黄物不妨病減 後日服五丸米飲下 本事方 痔漏有蟲 黒白牽 牛各一 兩炒為末以豬肉四兩切碎炒熟蘸末食盡以白米 飯三匙壓之取下白蟲為效 又方白牽牛頭末四 兩没藥一錢為細末欲服藥時先日勿夜飲次早空 心將豬肉四兩灸切片蘸末細細嚼食取下膿血為 效量人加減用忌酒色 油膩三日 儒門事親 漏瘡水溢 乃腎虚也牽牛末 二錢半入切開豬 腎中竹葉包定煨熟空心食溫酒送下借腎入腎一 縱一横兩得其便惡水旣泄不復淋瀝 直指方 一切癰疽 發背無名腫毒年少氣壯者用黑白牽牛 各一合布包搥碎以好醋一盌熬至八分 露一夜次日五更溫服以大便出膿 血為妙名濟世散 張三丰仙方 濕熱頭痛 黑牽 牛七 粒砂仁一粒研末井華水調汁仰 灌鼻中待涎出即愈 聖濟錄 氣滯腰痛 牽牛不 拘多少 以新瓦燒赤安于上自然一半生一半熟不得撥動 取末一兩入硫黄术二錢半同研勻分作三分每分 用白麵三匙水和捍開切作碁子五更初以水一盞 煮熟連湯溫下痛即已未住隔日再作予常有此疾 每發一服痛即止 許學士本事方 旋花 本經 上品 釋名旋葍 蘇 恭 筋根 本 經 續筋根 圖 經 鼓子花 圖 經 㹠腸草 圖 經 美草 别 錄 天劒草 綱 目 纒枝牡丹 恭曰旋花即平澤旋葍 也其根似筋故一名筋 根炳曰旋葍當作葍旋音福鏇用根入藥别有旋覆 音璇伏用花入藥今云旋葍誤矣頌曰别錄言其根 主續筋故南人呼為續筋根一名㹠腸草象形也宗 奭曰世俗謂之鼔子花言其花形肖也時珍曰其花 不作瓣狀如軍中所吹鼔子故有旋花鼓子之名 一種干葉者色似粉紅牡丹俗呼為纒枝牡丹 集解 别錄曰旋花生豫州平澤五月采隂乾保昇曰 此旋葍花也所在川澤皆有蔓生葉似薯蕷而 狹長花紅色根無毛節蒸煮堪啖味甘美名筋根二 月八月根日乾宗奭曰今河北汴西關陜田野中甚 多最難鋤艾治之又生四五月開花其根寸截置土 灌漑涉旬苗生韓保昇説是矣時珍曰旋花田野堘 塹皆生逐節蔓延葉如波菜葉而小至秋開花如白 牽牛之花粉紅色亦有千葉者其根白色大如筋不 結子葉頌曰黔南施州出一種旋花粗 莖大 無花不作蔓恐别是一物也 正誤 别錄曰花一名金沸𢎞景曰旋花東人呼為山 薑南人呼為美草根似杜若亦似髙良薑腹中 冷痛煮服甚效作九散服辟榖止飢近有人從江南 還用此術與人斷榖皆得半百日不飢不瘦但志淺 嗜深不能久服爾其葉似薑花赤色味辛狀如荳蔲 此旋花即其花也今山東甚多又註旋覆花曰别有 旋葍根出河南來北國亦有形似芎藭惟合旋葍膏 用之餘無所入 恭曰旋花乃旋葍花也陶説乃山 薑爾山薑味辛都非此類又因旋覆花名金沸遂作 此花别名皆誤矣又云從北國來者根似芎藭與髙 良薑全無彷 彿亦誤也 氣味花甘根辛溫無毒 時珍曰花根莖葉竝 甘滑微苦能制雄黄 主治面 皯黑色媚好益氣根主腹中寒熱邪氣 本 經 利小便久 服不飢輕身續筋骨合金瘡 别 錄 搗汁服主丹毒熱 藏 器 補勞損益精氣 時 珍 發明 時珍曰凡藤蔓之屬象人之筋所以多治筋病 旋花根細如筋可啖故别錄言其久服不飢時 珍自京師還見北士車夫每載之云暮歸煎 湯飲可補損傷則益氣續筋之説尤可徵矣 附方 舊一 新一 被斫斷筋 旋葍根搗汁瀝瘡中仍以滓傅 之日三易半月即斷筋便續此 方出蘇景中療奴有效 者 王燾外臺祕要 祕精益髓 太乙金鎖丹用五 色龍骨五兩覆盆 子五兩蓮花蕊四兩未開者隂乾鼓子花三兩五月 五日采之雞頭子仁一百顆並為末以金櫻子二百 枚去毛木臼搗爛水七升煎濃汁一升去渣和藥杵 二干下九梧子大每空心溫鹽酒下三十丸服之至 百日永不泄如要泄以冷水調車前末 半合服之忌葵菜 䔖謙齋瑞竹堂方 紫葳 本經 中品 校正 自木部 移入此 釋名凌霄 蘇 恭 陵苕 本 經 陵時 郭 璞 女葳 甄 權 茇華 本 經 武威 吳 普 瞿陵 吳 普 鬼目 吳氏時珍曰俗謂赤艷曰紫葳葳此花 赤艷故名附木而上髙數丈故曰凌霄 正誤 𢎞景曰是瞿麥根方用至少博物志云郝晦行 太行山北得紫葳華必當竒異今瞿麥處處有 之不應乃在太行山恭曰紫葳瞿麥皆本經藥體性 旣乖生處亦不相關爾雅云苕一名陵苕郭璞注云 一名陵時又名凌霄此為眞也頌曰孔穎達詩疏亦 云苕一名陵時今本草無陵時之名惟鼠尾草有之 豈所傳不同抑陶蘇之誤耶時珍曰按吳氏本草紫 葳一名瞿陵陶𢎞景誤作瞿麥字爾鼠尾止名陵翹 無陵時蘇頌亦 誤矣並正之 集解 别錄曰紫葳生西海川谷及山陽恭曰此凌霄 花也連莖葉用詩云有苕之華云其黄矣爾雅 云陵苕黄華蔈白華茇山中亦有白花者頌曰今處 處皆有多生山中人家園圃亦或栽之初作蔓生依 大本久延至巔其花黄赤夏中乃盛今醫家多采花 乾之入女科藥用時珍曰凌霄野生蔓纔數尺得木 而上即髙數丈年久者藤大如杯春初生枝一枝數 葉尖長有齒深青色自夏至秋開花一枝十餘朶大 如牽牛花而頭開五瓣赭黄色有細點秋深更赤八 月結莢如豆莢長三寸許其子輕薄如榆仁馬兜鈴 仁其根長亦如兜鈴 根狀秋後采之隂乾 花 根 同 氣味酸微寒無毒 普曰神農雷公岐伯辛扁鵲 苦鹹黃帝甘無毒權曰畏鹵 鹹時珍曰花不可近鼻聞傷 腦花上露入目令人昬矇 主治婦人産乳餘疾崩 中癥瘕血閉寒熱羸瘦養胎 本 經 産後奔血不定淋瀝 主熱風風癎大小便不利腸中結實 甄 權 酒齇熱毒風 刺婦人血膈遊風崩中帶下 大 明 莖葉氣味苦平無毒主治痿躄益氣 别 錄 熱風身痒遊 風風疹瘀血帶下花及根功同 大 明 治㗋痺熱痛涼血 生肌 時 珍 發明 時珍曰凌霄花及根甘酸而寒莖葉帶苦手足 厥隂經藥也行血分能去血中伏火故主産乳 崩漏諸疾及血 熱生風之證也 附方 舊二新 十一 婦人血崩 凌霄花為末毎酒服二錢 後服四物湯 丹溪纂要 糞 後下血 凌霄花浸酒頻 飲之 普濟方 消渴飲水 凌霄花一兩搗碎 水一盞半煎一盞 分二服 聖濟錄 嬰兒不乳 百日内小兒無故口青不飲乳 用凌霄花大藍葉芒消大黄等 分為末以羊髓和丸梧子大每研一丸以乳送下便 可喫乳熱者可服寒者勿服昔有人休官後雲遊湖 湘修合此方救危 甚多 普濟方 久近風癎 凌霄花或根葉為末每 服三錢溫酒下服畢解 髪不住手梳口噙冷水溫則吐去再噙再梳至二十 口乃止如此四十九日絶根百無所忌 方賢竒效 方 通身風痒 凌霄花為末酒服 一錢 醫學正傳 大風癘疾 潔古家珍 用凌霄花 五錢地龍焙殭蠶炒全蠍炒各七箇為末每服二錢 溫酒下先以藥湯浴過服此出臭汗為效 儒門事 親加蟬蜕五品 各九箇作一服 鼻上酒皶 王璆百一選方用凌霄花 山巵子等分為末每茶服 二錢日二服數日除根臨川曾子仁用之有效膩楊 氏家藏方用凌霄花半兩硫黄一兩胡桃四箇 粉 一錢研膏 生絹包楷 走皮趨瘡 滿頰滿頂浸滛濕爛延及兩耳 痒而出水發歇不定田野名悲 羊瘡用凌霄花并葉煎湯日 日洗之 楊仁齋直指方 婦人隂瘡 紫葳為末用 鯉魚腦或膽 調搽方 摘𤣥 耳卒聾閉 凌霄葉杵取自然 汁滴之 斗門方 女經不行 凌霄 花為 末每服二錢食前溫 酒下 徐氏胎産方 附録骨路支 此條鈔書遺落 詳見下卷之末 營實牆蘼 音眉品本 經上 釋名薔薇 别 錄 山棘 别 錄 牛棘 本 經 牛勒 别 錄 刺花 綱目時珍 曰此草蔓 柔靡依牆援而生故名牆蘼其莖多棘刺勒人牛喜 食之故有山刺牛勒諸名其子成簇而生如營星然 故謂之 營實 集解 别錄曰營實生零陵川谷及蜀郡八月九月采 隂乾𢎞景曰營實即薔薇子也以白花者為良 莖葉可煮作飲其根亦可煮釀酒保昇曰所在有之 蔓生莖間多刺其花有百葉八出六出或赤或白子 若杜棠子時珍曰薔薇野生林塹間春抽嫩蕻小兒 搯去皮刺食之旣長則成叢似蔓而莖硬多刺小葉 尖薄有細齒四五月開花四出黄心有白色粉紅二 者結子成簇生青熟紅其核有白毛如金櫻子核八 月采之根采無時人家栽玩者莖粗葉大延長數丈 花亦厚大有白黄紅紫數色花最大者名佛見笑小 者名木香皆香艷可人不入藥用南畨 有薔薇露云是此花之露水香馥異常 營實氣味酸溫無毒 别錄曰 微寒 主治癰疽惡瘡結肉跌 筋敗瘡熱氣隂蝕不瘳利關節 本 經 久服輕身益氣 别 錄 治上焦有熱好瞑 時 珍 附方 新 一 眼熱昬暗 營實枸杞子地膚子各二兩為 末每服三錢溫酒下 聖惠方 根氣味苦濇冷無毒主治止洩痢腹痛五臟客熱除 邪逆氣疽癩諸惡瘡金瘡傷撻生肉復肌 别 錄 治熱毒 風除邪氣止赤白痢腸風瀉血通結血治牙齒痛小 兒疳蟲肚痛癰疽疥癬 大 明 頭瘡白秃 甄 權 除風熱濕熱 縮小便止消渴 時 珍 發明 時珍曰營實薔薇根能入陽明經除風熱濕熱 生䏎殺蟲故癰疽瘡癬古方常用而洩痢消渴 遺尿好瞑亦 皆陽明病也 附方 舊七 新五 消渴尿多 薔薇根一把水煎 日服之 千金方 小便失禁 薔 薇 根煮汁飲或為末酒服野 生白花者更良 聖惠方 少小尿牀 薔薇根五錢煎 酒夜飲 外臺 祕 要 小兒疳痢 頻數用生薔薇根洗切煎濃 汁細飲以愈為度 千金方 口咽痛痒 語聲不出薔薇根皮射干一兩甘草炙 半兩每服二錢水煎服之 普濟方 口舌糜爛 薔 薇 根避風打去土煮濃汁溫含冷吐冬用根皮夏用枝 葉口瘡日久延及胸中生瘡三年已上不瘥者皆效 金千 方 小兒月蝕 薔薇根四兩地榆二錢為末先 以鹽湯洗過傅之 全幼心鑒 癰腫 癤毒 潰爛疼痛用薔薇皮 更灸熨之 千金方 筋骨毒痛 因患楊梅瘡服 輕粉毒藥成者 野薔薇根白皮洗三斤水酒十斤煮一炷香每日任 飲以愈為度 鄧筆峰雜興方用刺薔薇根三錢五 加皮木𤓰當歸茯苓各二錢 以酒二盞煎一盞日服一次 金瘡腫痛 薔薇根燒灰 毎白湯服方 寸匕一日三 服 抱朴子 箭刺入肉 膿囊不出以薔薇根末摻之 服鼠撲十日即穿皮出也 外臺 祕要 骨哽不出 薔薇根末水服方 寸匕日三 同上 葉主治下疳瘡焙研洗傅之黄花者更良 攝生 方 月季花 綱 目 釋名月月紅 見 下 勝春 瘦客 鬭雪紅 集解 時珍曰處處人家多栽插之亦薔薇類也青莖 長蔓硬刺葉小於薔薇而花深紅千葉厚瓣逐 月開放不 結子也 氣味甘溫無毒主治活血消腫傅毒 時 珍 附方 新 一 瘰癧未破 用月季花頭二錢沉香五錢芫花 炒三錢碎剉入大鯽魚腹中就以 魚腸封固酒水各一盞煮熟食之即愈魚須安糞水 内遊死者方效此是家傳方活人多矣 談埜翁試 驗 方 栝樓 本經 中品 校正 併入圖經 天花粉 釋名果羸 音 裸 𤓰蔞 綱 目 天𤓰 别 錄 黄𤓰 别 錄 地樓 本 經 澤姑 别 錄 根名白藥 圖 經 天花粉 圖 經 瑞雪 時珍曰羸與蓏同許愼 云木上曰果地下曰蓏 此物蔓生附木故得兼名詩云果羸之實亦施于宇 是矣栝樓即果羸二字音轉也亦作 後人又轉 為𤓰蔞愈轉愈失其眞矣古者𤓰姑同音故有澤姑 之名齊人謂之天𤓰象形也雷斆炮灸論以圖者為 栝長者為樓亦出牽强但分雌雄可也其根作粉潔 白如雪故謂之天花粉蘇頌圖經重出天花粉謬矣 今削 之 集解 别錄曰栝樓生𢎞農川谷及山隂地根入土深 者良生鹵地者有毒二月八月采根曝乾三十 日成𢎞景曰出近道藤生狀如土𤓰而葉有乂入土 六七尺大二三圍者服食亦用之實入摩膏用恭曰 出陜州者白實最佳頌曰所在有之三四月生苗引 藤蔓葉如甜𤓰葉而窄作乂有細毛七月開花似壺 蘆花淺黄色結實在花下大如拳生青至九月熟赤 黄色其形有正圓者有鋭而長者功用皆同根亦名 白藥皮黄肉白時珍曰其根直下生年久者長數尺 秋後掘者結實有粉夏月掘者有筋無粉不堪用其 實圓長青時如𤓰黄時如熟柿山家小兒亦食之内 有扁子大如絲𤓰子殻色褐仁色綠多脂作青氣炒 乾搗爛水熬 取油可點燈 實修治 斆曰凡使皮子莖根其效各别其栝圓黄皮 厚蒂小樓則形長赤皮蒂粗隂人服樓陽人 服栝並去殻皮革膜及油用根亦取大二三圍者去 皮搗爛以水澄粉用時珍曰栝樓古方全用後世乃 分子瓤 各用 氣味苦寒無毒 時珍曰味 甘不苦 主治胸痺悦澤人面 别 錄 潤 肺燥降火治欬嗽滌痰結利咽㗋止消渴利大腸消 癰腫瘡毒 時 珍 子炒用補虚勞口乾潤心肺治吐血腸 風瀉血赤白痢手面皺 大 明 發明 震亨曰栝樓實治胸痺者以其味甘性潤甘能 補肺潤能降氣胸中有痰者乃肺受火逼失其 降下之令令得甘緩潤下之助則痰自降宜其為治 嗽之要藥也且又能洗滌胸膈中垢膩鬱熱為治消 渴之神藥時珍曰張仲景治胸痺痛引心背欬唾喘 息及結胸滿痛皆用栝樓實乃取其甘寒不犯胃氣 能降上焦之火使痰氣下降也成無已不知此意乃 云苦寒以瀉熱葢不嘗其味原不苦而隨文傳㑹爾 附方 舊十二 新八 痰欬不止 𤓰蔞仁一兩文蛉七分為末 以薑汁澄濃脚丸彈子大噙 之方摘 𤣥 乾欬無痰 熟𤓰蔞搗爛絞汁入蜜等分加白 礬一錢熬膏頻含嚥汁 楊起簡 便 方 欬嗽有痰 熟𤓰蔞十箇明礬二兩搗和餅隂乾研 末糊丸梧子大每薑湯下五七十丸 醫方 摘要 痰喘氣急 二箇明礬一棗大同燒存性研 末以熟蘿蔔蘸食藥盡病除 普濟 方 熱欬不止 用濃茶湯一鍾蜜一鍾大熟𤓰蔞一箇 去皮將瓤入茶蜜湯洗去子以盌盛于 飯上蒸至飯熟取出時時 桃三四匙嚥之 摘𤣥方 肺熱痰欬 胸膈塞滿用𤓰 蔞仁半夏湯泡 七次焙研各一兩薑汁打麵糊丸梧子大每 服五十丸食後薑湯下 嚴用和濟生方 肺痿欬 血 不止用栝樓五十箇連瓤丸焙烏梅肉五十箇焙 杏仁去皮尖炒二十一箇為末每用一捻以豬肺 一片切薄摻末入内灸熟冷 嚼嚥之日二服 聖濟錄 酒痰欬嗽 用此救肺𤓰 蔞仁青黛等 分硏末薑汁蜜丸芡子大 每噙一丸 丹溪心法 飲酒發熱 即上方研膏日 食數匙一男子 年二十病此服之 而愈 摘𤣥方 飲酒痰澼 兩脅脹滿時復嘔吐腹 中如水聲栝樓實去殻 焙一兩神麴炒半兩為末每 服二錢葱白湯下 聖惠方 小兒痰喘 欬嗽膈熱久 不瘥𤓰蔞實 一枚去子為末以寒食麵和作餅子灸黄再研末每 服一錢溫水化下日三服效乃止 劉河間宣明方 婦人夜熱 痰嗽月經不調形瘦者用𤓰蔞仁一兩青 黛香附童尿浸晒一兩五錢為末蜜調噙 化之法丹 溪心 胸痺痰嗽 胸痛徹背心腹痞滿氣不得通 及治痰嗽大𤓰蔞去瓤取子炒 熟和殻研末麵糊九梧子大每水 飲下二三十丸日二服 杜壬方 胸中痺痛 引背喘 息欬唾 短氣寸脈沉遲關上𦂳數用大栝樓實一枚切薤白 半斤以白酒七斤煮二升分再服加半夏四兩更善 金仲景 匱方 清痰利膈 治欬嗽用肥大栝樓洗取子切焙 半夏四十九箇湯洗十次搥焙等 分為末用洗栝樓水并瓤同熬成膏和丸梧 子大每薑湯下三五十丸良 楊文蔚方 中風喎 斜 用𤓰蔞絞汁和大麥麵作餅灸熟 熨之正便止勿令太過 聖惠方 熱病頭痛 發熱 進退 用大栝樓一枚取瓤細剉置甆盌中用熱 湯一盞沐之葢定良久去滓服 聖惠方 時疾發黄 狂悶煩熱不識人者大𤓰蔞實黄者一枚以新汲水 九合浸淘取汁入蜜半合朴消八分盡分再服便瘥 經蘇頌圖 本草 小兒黄疸 眼黄脾熱用青𤓰蔞焙研每服 一錢水半盞煎七分臥時服五 更瀉下黄物立可名 逐黄散 普濟方 酒黄疸疾 方同 上 小便不通 腹脹 用𤓰 蔞焙研每服二錢熱酒下頻服以通為度紹興劉駐 云魏明州病此御醫用此方治之得效 聖惠方 消渴煩亂 黄栝樓一箇酒一盞洗去皮子取瓤煎成 膏入白礬末一兩丸梧子大每采飲下十 丸方聖 惠 燥渴腸祕 九月十月熟 實取瓤拌乾葛 粉銀石器中慢火炒熟為末食後 夜臥各以沸湯㸃服 二錢 寇宗奭衍義 吐血不止 栝樓泥固煅存性研 三錢糯米飲服日再 服錄聖 惠 腸風下血 栝樓一箇燒灰赤小豆半兩為 末毎空心酒服一錢 普濟方 久 痢五色 大熟𤓰蔞一箇煅存性出火毒為末作一服 溫酒服之胡大卿一僕患痢半年杭州一道 人傳此而愈 本事方 大腸脱肛 生栝樓搗汁溫服之以豬肉 汁洗手挼之令暖自入 葛 洪肘 后方 小兒脫肛 唇白齒焦久則兩頰光眉赤唇焦啼 哭黄𤓰蔞一箇入白礬五錢在内固 濟煅存性為末糊九梧子大 每米飲下二十丸 摘𤣥方 牙齒疼痛 𤓰蔞皮露蜂 房燒灰擦牙 以烏桕根荆柴根葱根 煎湯漱之危氏得效方 咽㗋腫痛 語聲不出經進方 用栝樓皮白僵蠶 炒甘草炒各二錢半為末每服三錢半薑湯下或以 綿裹半錢含嚥一日二服名發聲散 御藥院方 堅齒烏鬚 大栝樓一箇開頂入青鹽二兩杏仁去皮 尖三七粒原頂合扎定蚯蚓泥和鹽固濟 炭火煅存性研末每日揩牙三次令熱百日有驗如 先有白鬚拔去以藥投之即生黑者其治口齒之功 未易具陳 普濟方 面黑令白 栝樓瓤三兩杏仁一兩豬 一 具同研如膏每夜塗之令人光 潤冬月不皺 聖濟錄 胞衣不下 栝樓實一箇取子細研以酒 與童子小便各半盞煎七分 溫服無實用根亦可 陳良甫婦人良方 乳汁不下 𤓰蔞子淘洗控乾炒 香瓦上翕令白色酒 服一錢七合面臥一夜 流出 姚僧坦集騐方 乳癰初發 大熟栝樓一枚熟 搗以白酒一斗煮 取四升去滓溫服一升 日三服 子母祕錄 諸癰發背 初起微赤栝樓搗 末并華水服方寸 匕方梅 師 便毒初發 黄𤓰蔞一箇黄連五錢水煎 連服效 李仲南永類方 風瘡 疥癩 生栝樓一二箇打碎酒浸一 日夜熱飲 臞仙乾坤祕韞 熱遊丹腫 栝樓子 仁末二 大兩釅醋調塗方 楊氏産乳集驗 楊梅瘡痘 小如指頂遍身者先服 敗毒散後用此解皮膚 風熱不過十服愈用栝樓皮為末每 服三錢燒酒下日三服 集簡方 根修治天花粉 周憲王曰秋冬采根去皮寸切水浸 逐日換水四五日取出搗泥以絹衣 濾汁澄粉 晒乾用 氣味苦寒無毒 時珍曰甘微苦酸微寒之才曰枸把 為之使惡乾薑畏牛膝乾漆反烏頭 主治消渴身熱煩滿大熱補虚安中續絶傷 本 經 除腸 胃中痼熱八疸身面黄唇乾口燥短氣止小便利通 月水 别 錄 治熱狂時疾通小腸消腫毒乳癰發背痔瘻 瘡癤排膿生肌長肉消撲損瘀血 大 明 發明 恭曰用根作粉潔白美好食之大宜虚熱人杲 曰栝樓根純隂解煩渴行津液心中枯痼者非 此不能除與辛酸同用導腫氣成無已曰津液不足 則為渴栝樓根味苦微寒潤枯燥而通行津液是為 渴所宜也時珍曰栝樓根味甘微苦酸其莖葉味酸 酸能生津感召之理故能止渴潤枯微苦降火甘不 傷胃昔人只言其 苦寒似未深察 附方 舊十二 新十二 消渴飲水 千金方作粉法取大栝樓根 去皮寸切水浸五日逐日易 水取出搗研濾過澄粉晒乾每服方寸匕水化下日 三服亦可入粥及乳酪中食之 肘后方用栝樓根 薄切灸取五兩水五升煮四升隨意飲之斗外臺祕 要用生栝樓根三十斤以水一石煮取一 半去滓 以牛脂五合煎至水盡用煖酒先食服如雞子大日 三服最妙 聖惠方用栝樓根黄連三兩為末蜜丸 梧子大每服三十丸日二每又玉壺丸用栝樓根人 參等分為末蜜丸梧子大 服三十丸麥門冬湯下 傷寒煩渴 思飲栝樓根三兩水五升煮一升分二服 先以淡竹瀝一斗水二升煮好銀二兩半 冷飲汁然後服 此 外臺祕傳 百合病渴 栝樓根牡蠣熬等分為散 飲服方寸匕 永類方 黑疸危疾 𤓰蔞根一斤搗汁六合頓服隨有黄水 從小便出如不出再服 楊起簡便方 小 兒發黄 皮肉面目皆黄用生栝樓根搗取汁二合 蜜二大匙和勻暖服日一服 廣利方 小 兒熱病 壯熱頭痛用栝樓根末乳 汁調服半錢 聖惠方 虛熱欬嗽 天花粉 一兩人 參三錢為末每服一 錢米湯下 集簡方 偏疝痛極 劫之立住用綿袋包 暖隂囊取天花粉五 錢以醇酒一盌浸之自卯至午微煎滚露一夜次早 低凳坐定兩手按膝飲下即愈未下再一服 本草 蒙 筌 小兒囊腫 天花粉一兩灸甘草一錢半 水煎入酒服 全幼心鑒 耳卒烘烘 栝樓根削尖以臘豬脂煎三沸 取塞耳三日即愈 肘后方 耳聾未久 栝樓根三 十斤細切 以水煮汁如常釀酒 久服甚良 肘后方 産後吹乳 腫硬疼痛輕則為妬 乳重則為乳癰用栝 樓根末一兩乳香一錢為末溫 酒每服二錢 李仲南永類方 乳汁不下 栝樓根燒 存性研末 飲服方寸匕或以五錢 酒水煎服 楊氏産乳 癰腫初起 孟詵食療用栝樓 根苦酒熬燥搗篩 以苦酒和塗紙上貼之末楊文蔚方用 栝樓根赤小豆等分為 醋調塗之 天泡濕瘡 天 花 粉滑石等分為末水 調搽之 普濟方 楊梅天泡 天花粉川芎窮各四 兩槐花一兩為末米 糊丸梧子大每空心淡薑 湯下七八十丸 簡便方 折傷腫痛 栝樓根搗塗重 布裏之熱除痛 即止后葛 洪肘 方 箭鏃不出 栝樓根搗傅之日三易 自出 崔元亮海上方 鍼刺入 肉 方同 上 痘後目障 天花粉蛇蜕洗焙等分為末羊子 肝批開入藥在内米泔汁煮熟切 食次女病此服之旬餘 而愈 周密齊東野語 莖葉氣味酸寒無毒主治中熱傷暑 别 錄 王𤓰 本經 中品 釋名土𤓰 本 經 鉤 郭 璞 老鴉𤓰 圖 經 馬瓟𤓰 瓟音 雹 赤雹子 衍 義 野甜𤓰 綱 目 師姑草 土 宿 公公鬚 頌曰月令四月王𤓰 生即此也均房間人 呼為老鴉𤓰亦曰菟𤓰按爾雅云蔩菟𤓰郭璞注云 似土𤓰而土𤓰自謂之藈姑又名鉤 則菟𤓰别是 一物也又曰芴菲亦謂之土𤓰别是一物非此土𤓰 也異類同名甚多不可不辨時珍曰土𤓰其根作土 氣其實似𤓰也或云根味如𤓰故名土𤓰王字不知 何義𤓰似雹子熟則色赤鴉喜食之故俗名赤雹老 鴉𤓰一葉之下一鬚故俚人呼為公 公鬚與地黄苗名婆婆奶可為屬對 集解 别錄曰生魯地平澤田野及人家垣牆間三月 采根隂乾𢎞景曰今土𤓰生籬院間子熟時赤 如彈丸其根不入大方正單行小小爾鄭𤣥注月令 四月王𤓰生以為菝葜殊謬矣恭曰四月生苗延蔓 葉似栝樓葉但無乂缺有毛刺五月開黄花花下結 子如彈丸生青熟赤根似葛而細多糝謂之土𤓰根 北間者其子纍纍相連大如棗皮黄肉白苗子相似 根狀不同若療黄疸破血南者大勝也宗奭曰王𤓰 其殻徑寸長二寸許上微圓下尖長七八月熟紅赤 色殻中子如螳螂頭者今人又謂之赤雹子其根即 土𤓰根也於細根上又生淡黄根三五相連如大指 許根與子兩用時珍曰王𤓰三月生苗其蔓多鬚嫩 時可茹其葉圓如馬蹄而有尖面青背淡澁而不光 六七月開五出小黄花成簇結子纍纍熟時有紅黄 二色皮亦粗澁根不似葛但如栝樓根之小者澄粉 甚白膩須深掘二三尺乃得正根江西人栽之沃土 取根作蔬食 味如山藥 根氣味苦寒無毒 權曰平藏器曰有小毒 能吐下人取汁制雄汞 主治消渴 内痺瘀血月閉寒熱酸疼益氣愈聾 本 經 療諸邪氣熱 結鼠瘻散癰腫留血婦人帶下不通下乳汁止小便 數不禁逐四肢骨節中水治馬骨刺人瘡 别 錄 天行熱 疾酒黄病壯熱心煩悶熱勞排膿消撲損瘀血破癥 癖落胎 大 明 主蠱毒小兒閃癖痞滿痰瘧并取根及葉 搗汁少少服當吐下 藏 器 利大小便治面黑面瘡 時 珍 附方 舊五 新七 小兒發黄 土𤓰根生搗汁三合與服 不過三次 蘇頌圖經 黄疸 變黑 醫所不能治用土𤓰根汁平旦溫服一 小升午刻黄水當從小便出不出再服 小便如 泔 乃腎虚也王𤓰散用王𤓰根一兩白石脂二兩菟 絲子酒浸二兩桂心一兩牡蠣粉一兩為末每服 二錢大麥粥飲 下 衛生寶鑒 小便不通 土𤓰根搗汁入少水解之 筒吹入下部 肘后方 大便不通 上方吹入肛門内二便不通 前後吹之取通 肘后方 乳汁不下 土 𤓰 根為末酒服一錢一日 二服 楊氏産乳方 經水不利 帶下少腹滿或經 一月再見者土𤓰 根散主之土𤓰根芍藥桂枝䗪蟲各三兩 為末酒服方寸匕日三服 仲景金匱方 婦人隂㿗 方同 上 一切漏疾 土𤓰根搗傅之燥 則易 千金方 中諸蠱毒 土𤓰根 大如指 長三寸切以酒半升漬一 宿服當吐下 外臺祕要 面上痱㾦 土𤓰根搗末漿 水和匀入夜别 以漿水洗面塗藥且復洗之百日光彩射 人夫妻不相識也曾用有效 肘後方 耳聾灸法 濕土𤓰根削半寸塞耳内以艾灸 七壯毎旬一炙愈乃止 聖濟錄 子氣味酸苦平無毒主治生用潤心肺治黄病炒用 治肺痿吐血腸風瀉血赤白痢 大 明 主蠱毒 甄 權 反胃吐 食 時 珍 附方 新 八 消渴飲水 雹𤓰去皮毎食後嚼二三 兩五七度瘥 聖惠方 𫝊尸勞 瘵 赤雹兒俗名王𤓰焙為末 每酒服一錢 十藥神書 反胃吐食 馬雹兒燈上 燒存性一錢 入好棗肉平胃散末二錢酒服食即可 下即野甜𤓰北方多有之 丹溪纂要 痰熱頭風 懸 栝 樓一箇赤雹兒七箇焙大力子即牛旁子焙四兩 為末每食後茶或酒服三錢忌動風發熱之物 筋 骨痛攣 馬雹兒子炒開口為末酒 服一錢日二服 集簡方 赤目痛濇 不可忍 小圓𤓰 籬上大如彈丸紅色皮上有刺者九月十月采日 乾槐花炒赤芍藥等分為末毎服二錢臨臥溫酒下 家衛生 寶方 瘀血作痛 赤雹兒燒存性研末無灰 酒空心服二錢 集簡方 大腸下 血 王𤓰一兩燒存性地黄二兩黄連半兩為 末蜜丸梧子大米飲下三十丸 指南方 葛 本經 中品 校正 併入開 寶葛粉 釋名雞齊 本 經 鹿藿 别 錄 黄斤 别錄時珍曰葛從曷諧聲 也鹿食九草此其一種故 曰鹿藿黄 斤未詳 集解 别錄曰葛根生汶山山谷五月采根曝乾𢎞景 曰即今之葛根人皆蒸食之當取入土深大者 破而日乾之南康廬陵間最勝多肉而少筋甘美但 為藥不及耳恭曰葛雖除毒其根入土五六寸已上 者名葛脰脰者頸也服之令人吐以有微毒也本經 葛穀即是其實也頌曰今處處有之江浙猶多春生 苗引藤蔓長一二丈紫色葉頗似楸葉而小色青七 月著花粉紫色似豌豆花不結實根形大如手臂紫 黒色五月五日午時采根曝乾以入土深者為佳今 人多作粉食宗奭曰澧鼎之間冬月取生葛搗爛入 水中揉出粉澄成垜入沸湯中良久色如膠其體甚 靭以蜜拌食捺入生薑少許尤妙又切入茶中待賓 雖甘而無益又將生葛根煮熟作果實賣吉州南安 亦然時珍曰葛有野生有家種其蔓延長取治可作 絺綌其根外紫内白長者七八尺其葉有三尖如楓 葉而長面青背淡其花成穗纍纍相綴紅紫色其萸 如小黄豆莢亦有毛其子綠色扁扁如鹽梅子核生 嚼腥氣八九月采之本經所謂葛穀是也唐蘇恭亦 言葛穀是實而宋蘇頌謂葛花不 結實誤矣其花晒乾亦可 食 葛根氣味甘辛平無毒 别錄曰生根汁大寒好古曰 氣平味甘升也陽也陽明經 行經的 藥也 主治消渴身大熱嘔吐諸痺起隂氣解諸毒 本 經 療傷寒中風頭痛解肌發表出汗開腠理療金瘡 止脇風痛 别 錄 治天行上氣嘔逆開胃下食解酒毒 甄 權 治胸膈煩熱發狂止血痢通小腸排膿破血𫝊蛇蠱 囓罯毒箭傷 太 明 殺野葛巴豆百藥毒 之 才 生者墮胎蒸 食消酒毒可斷穀不飢作粉尤妙 藏 器 作粉止渴利大 小便解酒去煩熱壓丹石傅小兒熱瘡搗汁飲治小 兒熱痞 開 寶 猘狗傷搗汁飲并末傅之 蘇 恭 散鬱火 時 珍 發明 𢎞景曰生葛搗汁飲解溫病發熱五月五日中 時取根為屑療金瘡斷血為要藥亦療瘧及瘡 至良頌曰張仲景治傷寒有葛根湯以其主大熱解 肌發腠理故也元素曰升陽生津脾虚作渴者非此 不除勿多用恐傷胃氣張仲景治太陽陽明合病桂 枝湯内加麻黄葛根又有葛根黄芩黄連解肌湯是 用此以斷太陽入陽明之路非即太陽藥也頭顱痛 如破乃陽明中風可用葛根葱白湯為陽明仙藥若 太陽初病未入陽明而頭痛者不可便服升麻葛根 發之是反引邪氣入陽明為引賊破家也震亨曰凡 㿀痘已見紅㸃不可用葛根升麻湯恐表虚反増㿀 爛也杲曰乾葛其氣輕浮鼓舞胃氣上行生津液又 解肌熱治脾胃虛弱泄瀉聖藥也徐用誠曰葛根氣 味俱薄輕而上行浮而微降陽中隂也其用有四止 渴一也解酒二也發散表邪三也發瘡疹難出四也 時珍曰本草十劑云輕可去實麻黄葛根之屬葢麻 黄乃太陽經藥兼入肺經肺至皮毛葛根乃陽明經 藥兼入脾經脾主肌肉所以二味藥皆輕揚發散而 所入逈然 不同也 附方 舊十五 新八 數種傷寒 庸人不能分别今取一藥兼 治天行時氣初覺頭痛内熱 脈洪者葛根四兩水二升入豉一升煮 取半升服生薑汁尤佳 傷寒類要 時氣頭痛 壯 熱 生葛根洗淨搗汁一大盞䜴一合煎六分去滓分服 汗出即瘥未汗再服若心熱加巵子仁十枚 聖惠 方 傷寒頭痛 二三日發熱者葛根五兩香䜴一升以 童子小便八升煎取二升分三服食䓤 粥取汗 梅師方 妊娠熱病 葛根汁二升分二 服 傷寒類要 預防熱病 急 黄 賊風葛粉二升生地黄一升香豉半升為散每食後 米飲服方寸匕日三服有病五服 龎安常傷寒論 辟瘴不染 生葛搗汁一小盞服去 熱毒氣也 聖惠方 煩躁熱渴 葛粉四 兩先以 水浸粟米半升一夜漉出拌勻 煮熟以糜飲和食 食醫心鏡 小兒熱渴 久不止葛 根半兩水 煎服方 聖惠 乾嘔不息 葛根搗汁服一 升瘥 肘后方 小兒嘔吐 壯熱食 癎葛粉 二錢水二合調勻傾入錫鑼中重湯 盪熟以糜飲和食 昝殷食醫心鏡 心熱吐血 不止 生葛 搗汁半升頓服 立瘥 廣利方 衂血不止 生葛搗汁服三服 即止 聖惠方 熱毒下 血 因食熱物發者生葛根二斤搗汁 一升入藕一升和服 梅師方 傷筋出血 葛根 搗汁 飲乾者煎服仍熬屑 傅之 外臺祕要 䐴腰疼痛 生葛根嚼之嚥汁取 效乃止 肘后方 金創中風 痓强欲死生葛根四大兩以水三升煮取 一升去滓分服口噤者灌之若乾者搗末 調三指撮仍以此及竹瀝 多服取效 貞元廣利方 服藥過劑 苦煩生葛汁飲 之乾者煎汁服 后肘 方 酒醉不醒 生葛汁飲二升 便愈 千金方 諸藥中毒 發狂煩悶 吐下欲死 葛根煮汁服 肘后方 解中鴆毒 氣欲絶者葛粉三合水三盞 調服口噤者灌之 聖惠方 虎傷人瘡 生葛煮濃汁洗之仍搗末水服 方寸匕日夜五六服 梅師方 葛穀氣味甘平無毒主治下痢十歲已上 本 經 解酒毒 時 珍 葛花氣味 同 穀 主治消酒 别錄𢎞景曰同小豆花 乾末酒服飲酒不醉也 腸風 下血 時 珍 葉主治金瘡止血挼傅之 别 錄 蔓主治卒㗋痺燒研水服方寸匕 蘇 恭 消癰腫 時 珍 附方 新 三 婦人吹乳 葛蔓燒灰酒服二錢三 服效 衛生易簡方 癤子初起 葛蔓燒灰水調𫝊 之即消 千金方 小兒口噤 病在咽中如麻豆許令 兒吐沫不能乳食葛蔓 燒灰一字和乳汁㸃 之即瘥 聖惠方 附錄鐵葛 拾遺藏器曰根味甘溫無毒主一切風血 氣羸弱令人性健久服治風緩偏風生山 南峽中葉似枸 杞根如葛黒色 黄環 本經 下品 狼跋子 别錄 下品 釋名凌泉 本 經 大就 本 經 就葛 唐 本 生芻 吳 普 根韭 吳 普 實名狼 跋子 别 錄 度穀 唐本時珍曰此物葉黃而圓故名黄環 如蘿藦呼白環之義亦是葛類故名就 葛跋乃狼足名其莢 似之故曰狼跋子 集解 别錄曰黄環生蜀郡山谷三月采根隂乾普曰 蜀黄環一名生芻二月生苗正赤髙二尺葉黄 圓端大經日葉有汁黄白五月實圓三月采根黄色 從理如車輻解𢎞景曰似防己亦作車輻理解蜀都 賦云青珠黄環即此或云是大㦸花定非矣用甚稀 市人尠有識者又曰狼跋子出交廣形扁扁制搗以 雜木投水中魚無大小皆浮出而死恭曰黄環惟襄 陽大有餘處雖有亦稀巴西人謂之就葛今園庭亦 種之作藤生大者莖徑六七寸根亦葛類陶云似防 己者近之取葛根誤食之吐利不止土漿解之此真 黄環也今太常收劍南來者乃雞屎葛根非黄環也 其花紫色其子名狼跋子角生似皂莢交廣送入太 常者正是黄環子也花實與葛同時時珍曰吳普所 説甚詳而唐宋本草不收何也范子計然云黄環出 魏郡以黄 色者為善 黄環 根 也 氣味苦平有毒 普曰神農黄帝有毒桐君扁 鵲苦權曰大寒有小毒之才 曰鳶尾為之使惡 茯苓防己乾薑 主治蠱毒鬼疰鬼魅邪氣在臟中 除欬逆寒熱 本 經 治上氣急及百邪 甄 權 治痰嗽消水腫 利小便 時 珍 附方 新 一 水腫 黄環根晒乾每服五錢水煎 服小便利為效 儒門事親 狼跋子氣味苦寒有小毒主治惡瘡蝸疥殺蟲魚 别 錄 苦酒磨塗瘡疥效 𢎞 景 天門冬 本經 上品 釋名虋冬 音 門 顚勒 本 經 顚棘 爾 雅 天棘 綱 目 萬歲藤 禹錫曰 按爾雅 云蘠蘼虋冬注云門冬也一名滿冬抱朴子云一名 顚棘或名地門冬或名筵門冬在東岳名淫羊藿在 中岳名天門冬在西岳名菅松在北岳名無不愈在 南岳名百部在京陸山阜名顚勒在越人名浣草雖 處處有之其名不同其實一也别有百部草其根有 百許如一而苗小異其苗似菝葜惟可治欬不中服 食須分别之時珍曰草之茂者為虋俗作門此草蔓 茂而功同麥門冬故曰天門冬或曰天棘爾雅云髦 顚棘也因其細葉如髦有細棘也顚天音相近也按 救荒本草云俗名萬歲藤又名婆蘿樹其形與治肺 之功頗同百部故亦名百部也蘠蘼乃營 實苗而爾雅指為門冬葢古書錯簡也 集解 别錄曰天門冬生奉髙山谷二月三月七月八 月采根曝乾𢎞景曰奉髙泰山下縣名也今處 處有之以髙地大根味甘者為好桐君藥錄云蔓生 葉有刺五月花白十月實黒根數十枚張華博物志 云天門冬莖間有逆刺若葉滑者名絺體一名顚棘 挼根入湯可以浣縑素白如絨紵類也今越人名為 浣草勝於用灰此非門冬乃相似爾按此説與桐君 之説相亂今人所采皆是有刺者本名顚勒亦粗相 似用此浣衣則淨不復更有門冬恐門冬自一種或 即是浣草耶又有百部根亦相類但苗異爾恭曰此 有二種一種苗有刺而濇一種無刺而滑皆是門冬 俗云顚棘浣草者形貌詺之雖作數名終是一物二 根浣垢俱淨門冬浣草互名也詺音命目之也頌曰 處處有之春生藤蔓大如釵股髙至丈餘葉如茴香 極尖細而疎滑有逆刺亦有澀而無刺者其葉如絲 杉而細散皆名天門冬夏生細白花亦有黄色及紫 色者秋結黒子在其根枝旁入伏後無花暗結子其 根白或黄紫色大如手指圓實而長二三寸大者為 勝一科一二十枚同撮頗與百部根相類洛中出者 大葉粗幹殊不相類嶺南者無花餘無他異禹錫曰 抱朴子言生髙地根短味甜氣香者為上生水側下 地葉似細蘊而微黄根長而味多苦氣臭者次之若 以服食令人下氣為益又遲也入山便可蒸煮啖之 斷穀或為散仍取汁作酒服散尤佳時珍曰生苗時 亦可以沃地栽種 子亦堪種但晚成 根修治 𢎞景曰門冬采得蒸剝去皮食之甚甘美止 飢雖曝乾猶脂潤難搗必須曝於日中或火 烘之今人呼苗為棘刺煮作飲宜人而終非眞棘刺 也頌曰二三七八月采根蒸剝去皮四破去心曝乾 用斆曰采得去皮心用柳木甑及柳木柴蒸一伏時 洒酒令遍更添火蒸作小架去地二尺攤于上曝乾 用 氣味苦平無毒 别錄曰甘大寒好古曰氣寒味微苦 而辛氣薄味厚陽中之隂入手太隂 足少隂經氣分之藥之才曰垣衣地黄貝母為之使 畏曽青捐之曰服天門冬禁食鯉魚誤食中毒者浮 萍汁解之搗汁 制雄黄硇砂 主治諸暴風濕偏痺强骨髓殺三蟲 去伏尸久服輕身益氣延年不飢 本 經 保定肺氣去寒 熱養肌膚利小便冷而能補 别 錄 肺氣欬逆喘息促急 肺萎生癰吐膿除熱通腎氣止消渴去熱中風治濕 疥宜久服煮食之令人肌體滑澤白淨除身上一切 惡氣不潔之疾 甄 權 鎭心潤五臟補五勞七傷吐血治 嗽消痰去風熱煩悶 大 明 主心病嗌乾心痛渴而欲飲 痿蹷嗜臥足下熱而痛 好 古 潤燥滋隂清金降火 時 珍 陽 事不起宜常服之 思 邈 發明 權曰天門冬冷而能補患人五虛而熱者宜加 用之和地黄為使服之耐老頭不白宗奭曰治 肺熱之功為多其味苦專泄而不專收寒多人禁服 之元素曰苦以泄滯血甘以助元氣及治血妄行此 天門冬之功也保定肺氣治血熱侵肺上氣喘促宜 加人參黄茋為主用之神效嘉謨曰天麥門冬並入 手太隂祛煩解渴止欬消痰而麥門冬兼行手少隂 清心降火使肺不犯邪故止欬立效天門冬行足少 隂滋腎助元全其母氣故清痰殊功葢腎主津液燥 則凝而為痰得潤劑則化所謂治痰之本也好古曰 手太隂足太隂經營衛枯涸宜以濕劑潤之天門冬 人參五味枸把子同為生脈之劑此上焦獨取寸口 之意趙繼宗曰五藥雖為生脈之劑然生地黄貝母 為天門冬之使地黄車前為麥門冬之使茯苓為人 參之使若有君無使是獨行無功也故張三丰與胡 濙尚書長生不老方用天門冬三月地黄一斤乃有 君而有使也禹錫曰抱朴子言入山便可以天門冬 蒸煮啖之取足以斷穀若有力可餌之或作散酒服 或搗汁作液膏服至百日丁壯兼倍駛于术及黄精 也二百日强筋髓駐顔色與煉成松脂同蜜丸服尤 善杜紫微服之御八十妾一百四十歲日行三百里 慎微曰列仙傳云赤松子服天門冬齒落更生細髮 復出太原甘始服天門冬在人間三百餘年聖化經 云以天門冬茯苓等分為末日服方寸匕則不畏寒 大寒時單衣汗出也時珍曰天門冬清金降火益水 之上源故能下通腎氣入滋補方合羣藥用之有效 若脾胃虚寒人單餌旣久必病腸滑反 成痼疾此物性寒而潤能利大腸故也 附方 舊三新 十四 服食法 孫眞人枕中記云八九月采天 門冬根曝乾為末每服方寸匕 日三服無問山中人間久服補中益氣治虚勞絶傷 年老衰損偏枯不隨風濕不仁冷痺惡瘡癰疽癩疾 鼻柱敗爛者服之皮脱蟲出釀酒服去癥病積聚風 痰顚狂三蟲伏尸除濕痺輕身益氣令人不飢百日 還年耐老釀酒初熟微酸久停則香美諸酒不及也 忌鯉魚 臞仙神隠云用乾天門冬十斤杏仁一斤 搗末蜜漬毎服方 寸匕名仙人糧 辟穀不飢 天門冬二斤熟地黄一 斤為末煉蜜丸彈子大 每溫酒化三丸日三服居山逺行辟穀良服至十日 身輕目明二十日百病愈顔色如花三十日髮白更 黒齒落重生五十日行及奔馬百日延年麻又法天 門冬搗汁微火煎取五斗入白蜜一斗胡 炒末二 升合煎至可丸即止火下大豆黄末和作餅徑三寸 厚半寸一服一餅一日三服百日已上有益 又法 天門冬末一升松脂末一升蠟蜜一升和 煎丸如梧子大每日早午晚各服三十丸 天門冬酒 補五臟調六腑令人無病天門冬三十斤去心搗碎 以水二石煮汁一石糯米一斗細麴十斤如常炊釀 酒熟日 飲三盃 天門冬膏 去積聚風痰補肺療欬嗽失血潤 五臟殺三蟲伏尸除瘟疫輕身益 氣令人不飢以天門冬流水泡過去皮心搗爛取汁 砂鍋文武炭火煮勿令大沸以十斤為率熬至三斤 却入蜜四兩熬至滴水不散瓶盛埋土中一七去火 毒每日早晚白湯調服一匙若動大便以酒服之 醫方 摘要 肺痿欬嗽 吐涎沫心中溫溫咽燥而不渴生天 門冬搗汁一斗酒一斗飴一升紫苑 四合銅器煎至可丸每服杏 仁大一丸日三服 肘后方 隂虚火動 有痰不堪用 燥劑者天門 冬一斤水浸洗去心取肉十二兩石臼搗爛五味子 水洗去核取肉四兩晒乾不見火共搗九梧子大每 服二十丸茶下日 三服 簡便方 滋隂養血 溫補下元三才丸用天 門冬去心生地黄二兩 二味用柳甑箄以酒洒之九蒸九晒待乾秤之人參 一兩為末蒸棗肉搗和丸梧子大每服三十丸食前 溫酒下日三服 潔古活法機要 虛勞體痛 天門冬末酒服方寸匕 日三忌鯉魚 千金方 肺勞風熱 止渴去熱天門冬去皮心煮食或曝乾為 末蜜丸服尤佳亦可洗面 孟詵食療 婦人骨蒸 煩熱寢汗口乾引飲氣喘天門冬十兩麥 門冬八兩並去心為末以生地黄三斤取 汁熬膏和丸梧子大每服五十丸以 逍遥散去甘草煎湯下 活法機要 風顚發作 則吐 耳如 蟬鳴引脇牽痛天門冬去心皮曝搗為末 酒服方寸匕日三服久服良 外臺祕要 小腸偏墜 天門冬三錢烏藥五錢以 水煎服 吳球活人心統 面黑令白 天門冬曝乾同 蜜搗作丸日用 洗面錄聖 濟總 口瘡連年 不愈者天門冬麥門冬並去心 𤣥參等分為末煉蜜丸彈子大 毎噙一九乃僧居寮所傳 方也 齊徳之外科精義 諸般癰腫 新掘天門冬三 五兩洗淨沙盆 擂細以好酒濾汁頓服未效再服必愈 此祖傳經驗方也 虞傅醫學正傳 百部 别錄 中品 釋名婆婦草 日 華 野天門冬 綱目時珍曰其根多者百 十連屬如部伍然故以名 之 集解 𢎞景曰山野處處有之其根數十相連似天門 冬而苦强但苗異爾博物志云九眞一種草似 百部但長大爾懸火上令乾夜取四五寸切短含嚥 汁主暴嗽甚良名為嗽藥疑此即百部也其土肥潤 是以長大也藏器曰天門冬根有十餘莖圓短實潤 味甘百部多者五六十莖長尖内虚味苦不同苗蔓 亦别今人以門冬當百部説不明也頌曰今江湖淮 陜齊魯州郡皆有之春生苗作藤蔓葉大而尖長頗 似竹葉而青色而光根下一撮十五六枚黄白色二 三八月采曝乾用時珍曰百部亦有細葉如茴香者 其莖青肥嫩時亦可煮食其根長者近尺新時亦肥 實但乾則虚瘦無脂潤爾生時擘開去心曝之鄭樵 通志言葉如 薯蕷者謬矣 根修治 斆曰凡采得以竹刀劈去心皮花作數十條 懸簷下風乾却用酒浸一宿漉出焙乾剉用 或一窠八十三條者號曰地 仙苗若修士餌之可千歲也 氣味甘微溫無毒 權曰甘無毒大明曰苦無毒恭曰 微寒有小毒時珍曰苦微甘無毒 主治欬嗽上氣火炙酒漬飲之 别 錄 治肺熱潤肺 甄 權 治 𫝊尸骨蒸勞治疳殺蚘蟲寸白蟯蟲及一切樹木蛀 蟲燼之即死殺虱及蠅蠓 大明𢎞景曰作 湯洗牛犬去虱 火炙酒浸 空腹飲治疥癬去蟲蠶咬毒 藏 器 發明 時珍曰百部亦天門冬之類故皆治肺病殺蟲 但百部氣溫而不寒寒嗽宜之天門冬性寒而 不熱熱嗽宜 之此為異耳 附方 舊五 新五 暴欬嗽 張文仲方用百部根漬酒每溫服 一升日三服 葛洪方用百部生 薑各搗汁等分煎服二合煎續十全方用百部藤根 搗自然汁和蜜等分沸湯 膏噙嚥 普濟方治卒 欬不止用百部根懸火上 炙乾每含嚥汁勿令人知 小兒寒嗽 百部丸用百部 炒麻黄去節各 七錢半為末杏仁去皮尖炒仍以水畧煮三五沸研 泥入熟蜜和丸皂子大每服二三丸溫水下 錢乙 小兒 方 三十年嗽 百部根二十斤搗取汁煎如飴服方 寸匕日三服深師加蜜二斤外臺加 飴一斤 千金方 遍身黄腫 掘新鮮百條根洗搗罨臍上以 糯米飯半升拌水酒半合揉軟 葢在藥上以帛包住待一二日後口内作酒氣則水 從小便中出腫自消也百條根一名野天門冬一名 百奶狀如葱頭其苗葉柔細一根 下有百餘箇數 楊氏經驗方 誤吞銅錢 百部根 四兩酒 一升漬一宿溫服一升 日再服 外臺祕要 百蟲入耳 百部炒研生油調 一字于耳門上 聖濟 錄 熏衣去虱 百部秦芃為末入竹籠燒烟熏之 自落亦可煮湯洗衣 經驗方 附錄白并 别錄曰味苦無毒主肺欬上氣行五臓令 百病不起一名王富一名箭簳生山陵葉 如小竹根黄皮白三月四月采根曝乾時 珍曰此物氣味主治俱近百部故附之 何首烏 宋開 寶 釋名交藤 本 傳 夜合 本 傳 陳知白 開 寶 馬肝石 綱 目 地精 本 傳 桃 柳藤 日 華 九眞藤 綱 目 赤葛 斗 門 瘡帚 綱 目 紅内消 大明曰其 藥本草無 名因何首烏見藤夜交何即采食有功因以采人為 名爾時珍曰漢武時有馬肝石能治人髮故後人隱 此名亦曰馬肝石赤者能消腫毒外科呼為瘡帚紅 内消斗門方云取根若獲九數者服之乃仙故名九 真 藤 集解 頌曰何首烏本出順州南河縣今在處有之嶺 外江南諸州皆有以西洛嵩山及河南栢城縣 者為勝春生苗蔓延竹木牆壁間莖紫色葉葉相對 如薯蕷而不光澤夏秋開黄白花如葛勒花結子有 稜似蕎麥而雜小纔如粟大秋冬取根大者如拳各 有五稜瓣似小甜𤓰有赤白二種赤者雄白者雌一 云春采根秋采花九蒸九曝乃可服此藥本名交藤 因何首烏服而得名也唐元和七年僧文象遇茅山 老人遂傳此事李翺乃著何首烏傳云何首烏者順 州南河縣人祖名能嗣父名延秀能嗣本名田兒生 而閹弱年五十八無妻子常慕道術隨師在山一日 醉臥山野忽見有藤二株相去三尺餘苗蔓相交久 而方解解了又交田兒驚訝其異至旦遂掘其根歸 問諸人無識者後有山老忽來示之答曰子旣無嗣 其藤乃異此恐是神仙之藥何不服之遂杵為末空 心酒服一錢七日而思人道數月似强健因此常服 又加至二錢經年舊疾皆痊髮烏容少十年之内即 生數男乃改名能嗣又與其子延秀服皆壽百六十 歲延秀生首烏首烏服藥亦生數子年百三十歲髮 猶黑有李安期者與首烏鄉里親善竊得方服其壽 亦長遂敘其事傳之云何首烏味甘性溫無毒茯苓 為使治五痔腰膝之病冷氣心痛積年勞瘦痰癖風 虚敗劣長筋力益精髓壯氣駐顔黒髮延年婦人惡 血痿黄産後諸疾赤白帶下毒氣入腹久痢不止其 功不可具述一名野苗二名交藤三名夜合四名地 精五名何首烏本出處州江南諸道皆有苗如木藁 葉有光澤形如桃柳其背偏皆單生不相對有雌雄 雄者苗色黄白雌者黄赤根逺不過三尺夜則苗蔓 相交或隱化不見春末夏中秋初三時候晴明日兼 雌雄采之乘潤以布帛拭去泥生勿損皮烈日曝乾 密器貯之每月再曝用時去皮為末酒下最良遇有 疾即用茯苓湯下為使凡服用偶日二四六八日服 訖以衣覆汗出導引尤良忌猪肉血羊血無鱗魚觸 藥無力其根形大如拳連珠其有形如鳥獸山岳之 狀者珍也掘得去皮生喫得味甘甜可作糧讃曰神 效助道著在仙書雌雄相交夜合晝疏服之去穀日 居月諸返老還少變安病軀有緣者遇最爾自如南 明州刺史李逺附錄云何首烏以出南河縣及嶺 恩州韶州潮州賀州廣州潘州四㑹縣者為主邕州 桂州康州春州髙州勒州循州晉興縣出者次之眞 仙草也五十年者如拳大號山奴服之一年髮髭青 黑一百年者如盌大號山哥服之一年顔色紅悦一 百五十年者如盎大號山伯服之一年齒落更生二 百年者如斗栲栳大號山翁服之一年顔如童子行 及奔馬三百年者如三斗栲栳大號山精純陽之體 久服成地仙也時珍曰凡諸名山深山産者即大而 佳 也 根修治 志曰春夏秋采其根雌雄共用乘濕以布拭 去土曝乾臨時以苦竹刀切米泔浸經宿曝 乾木杵臼搗之忌鐵器愼微曰方用新采者去皮銅 刀切薄片入甑内以瓷鍋蒸之旋以熱水從上淋下 勿令滿溢直候無氣息乃取出曝乾用時珍曰近時 治法用何首烏赤白各一斤竹刀刮去粗皮米泔浸 一夜切片用黒豆三斗毎次用三升三合三勺以水 泡過砂鍋内鋪豆一層首烏一層重重鋪盡蒸之豆 熟取出去豆將何首烏晒乾再 以豆蒸如此九蒸九晒乃用 氣味苦濇微溫無毒 時珍曰茯苓為之使忌諸血無 鱗魚蘿蔔蒜葱鐵器同于地黄 能伏 硃砂 主治瘰癧消癰腫療頭面風瘡治五痔止心痛 益血氣黑髭髮悦顔色久服長筋骨益精髓延年不 老亦治婦人産後及帶下諸疾 開 寶 久服令人有子治 腹臟一切宿疾冷氣腸風 大 明 瀉肝風 好 古 發明 時珍曰何首烏足厥隂少隂藥也白者入氣分 赤者入血分腎主閉藏肝主疏泄此物氣溫味 苦濇苦補腎温補肝能收斂精氣所以能養血益肝 固精益腎健筋骨烏髭髪為滋補良藥不寒不燥功 在地黄天門冬諸藥之上氣血太和則風虛癰腫瘰 癧諸疾可知矣此藥流傳雖久服者尚寡嘉靖初邵 應節眞人以七寶美髯丹方上進世宗肅皇帝服餌 有效連生皇嗣於是何首烏之方天下大行矣宋懷 州知州李治與一武臣同官怪其年七十餘而輕健 面如渥丹能飲食叩其術則服何首烏丸也乃傳其 方後治得病盛暑中半體無汗已二年竊自憂之造 丸服至年餘汗遂浹體其活血治風之功大有補益 其方用赤白何首烏各半斤米泔浸三夜竹刀刮去 皮切焙石臼為末煉蜜丸梧子大每空心溫酒下五 十丸亦 可末服 附方 舊四新 十二 七寶美髯丹 烏鬚髮壯筋骨固精氣續 嗣延年用赤白何首烏各 一斤米泔水浸三四日瓷片刮去皮用淘淨黒豆二 升以砂鍋木甑鋪豆及首烏重重鋪葢蒸之豆熟取 出去豆暴乾換豆再蒸如此九次曝乾為末赤白茯 苓各一斤去皮研末以水淘去筋膜及浮者取沉者 捻塊以人乳十盌浸勻晒乾研末牛膝八兩去苗酒 浸一日同何首烏第七次蒸之至第九次止晒乾當 歸八兩酒浸晒枸杞子八兩酒浸晒兔絲子八兩酒 浸生芽研爛晒補骨脂四兩以黒脂麻炒香並忌鐵 器石臼為末煉蜜和丸彈子大一百五十丸毎日三 丸清晨温酒下午時薑湯下臥時鹽湯下其餘竝丸 梧子大毎日空心酒服一百丸 久服極驗忌見前 積善堂方 服食滋補 和劑局方 何首烏丸 專壯筋骨長精髓補血氣久服黑鬚髪壯陽道令人 多子輕身延年月計不足歲計有餘用何首烏三斤 銅刀切片乾者以米泔水浸軟切之牛膝去苗一斤 切以黑豆一斗淘淨用本甑鋪豆一層鋪藥一層重 重鋪盡瓦鍋蒸至豆熟取出去豆曝乾換豆又蒸如 此三次為未蒸棗肉和丸梧子大每服三五十丸空 心溫酒下忌見前隂鄭巖山中丞方只用赤白何首 烏各半斤去粗皮 乾石臼杵未毎旦無灰酒服二 錢竹積善堂方用赤白何首烏各半極大者八月采 以 刀削去皮切片用米泔水浸一宿晒乾以壯婦 男兒乳汁拌晒三度候乾木臼舂為末以蜜雲棗肉 和杵為丸如梧子大毎服二十丸每十日加十丸至 百丸止空心溫酒鹽湯任下一方不用人乳分筆峯 雜興方用何首烏雌雄各半斤分作四分一 用當 歸汁浸一分生地黄汁浸一分旱蓮汁浸一分人乳 浸三日取出各曝乾瓦焙石臼為末蒸棗肉和丸梧 子大每服四十丸空心 百沸湯下禁忌見前 骨軟風疾 腰膝疼行步不得 遍身瘙痒用何首 烏大而有花紋者同牛膝各一斤以好酒一斤浸七 宿曝乾木臼杵末棗肉和丸梧子大每一服三五十 丸空心酒下 經驗方 寛筋治損 何首烏十斤生黒豆半斤同 煎熟皂莢一斤燒存性牽牛 十兩炒取頭末薄荷十兩木香牛膝各五兩川烏頭 炮二兩為末酒糊丸梧子大每服三十丸茶湯下 永類 方 皮裏作痛 不問何處用何首烏末薑汁調成膏 塗之以帛裹住火炙鞋底熨之 經 驗 方 自汗不止 何首烏末津調封 臍中 集簡方 腸風臟毒 下血不止 何首烏二 兩為末食前米飲 服二錢 聖惠方 小兒龜背 龜尿調紅内消貼背 上骨節久久自安 破 傷血出 何首烏末傅之即止 神效 筆峰雜興方 瘰癧結核 或破或不破 下至胸前者 皆治之用九眞藤一名赤葛即何首烏其葉如杏其 根如雞卵亦類癧子取根洗淨日日生嚼并取葉搗 塗之數服即止其藥久服延 年黒髮用之神效 斗門方 癰疽毒瘡 紅内消不限 多少瓶中文 武火熬煎臨熱入好無灰酒相等再煎數沸時時飲 之其滓焙研為末酒煮麵糊丸梧子大空心溫酒下 三十丸疾退宜常服之即赤何首烏 也建昌産者良 陳自明外科精要 大風癘疾 何首 烏大 而有花紋者一斤米泔浸一七九蒸九晒胡麻四 兩九蒸九晒為末毎酒服二錢日二 聖惠方 疥 癬滿身 不可治者何首烏艾葉等分水煎濃湯 洗浴甚能解痛生肌肉 王衮博濟方 莖葉主治風瘡疥癬作痒煎湯洗浴甚效 時 珍 本草綱目卷十八上
欽定四庫全書 本草綱目卷十八下 明 李時珍 撰 草之七 蔓草類四十九種内附二十種 外附録諸藤十九種補遺一種 萆薢 别錄 中品 釋名赤節 别 錄 百枝 吳 普 竹木 炮炙 論 白菝葜 時珍曰萆薢 名義未詳日 華本草言時人呼為白菝葜象 形也赤節百枝與狗脊同名 集解 别錄曰萆薢生真定山谷二月八月采根曝乾 𢎞景曰今處處有之根似菝葜而小異根大不 甚有角節色小淺恭曰此有二種莖有刺者根白實 無刺者根虚軟軟者為勝蔓生葉似薯蕷頌曰今河 峽汴東荆蜀諸郡皆有之作蔓生苗葉俱青葉作三 又似山薯又似緑豆葉花有黄紅白數種亦有無花 結白子者根黄白色多節三指許大春秋采根曝乾 令成徳軍所産者根亦如山薯而體硬其苗引蔓葉 似蕎麥子三稜不拘時月采根利刀切片曝乾用時 珍曰萆薢蔓生葉似菝葜而大如盌其根長硬大者 如商陸而堅今人皆以土茯苓為萆薢誤矣莖葉根 苗皆不同吳普本草又以萆薢為狗脊亦誤矣詳狗 脊下宋史以懷 慶萆薢充貢 根氣味苦平無毒 别錄曰甘之才曰薏苡為之 使畏葵根大黄柴胡前胡 主治 腰脊痛强骨節風寒濕周痺惡瘡不瘳熱氣 本 經 傷中 恚怒隂痿失溺老人五緩關節老血 别 錄 冷風 痺腰 脚癱緩不遂手足驚掣男子䐴腰痛久冷腎間有膀 胱宿水 甄 權 頭旋癎疾補水臟堅筋骨益精明目中風 失音 大 明 補肝虛 好 古 治白濁莖中痛痔瘻壞瘡 時 珍 發明 時珍曰萆薢足陽明厥隂經藥也厥隂主筋屬 風陽明主肉屬濕萆薢之功長于去風濕所以 能治緩弱 痺遺濁惡瘡諸病之屬風濕者萆薢菝 葜土茯苓三物形雖不同而主治之功不相逺豈亦 一類數種乎雷斆炮炙論序云囊皺漩多夜煎竹木 竹木萆薢也漩多白濁皆是濕氣下流萆薢能除陽 明之濕而固下焦故能去濁分清楊倓家藏方治真 元不足下焦虚寒小便頻數白濁如膏有萆薢分清 飲正此意也又楊子建萬全䕶命方云凡人小便頻 數不計度數便時莖内痛不可忍者此疾必先大腑 祕熱不通水液只就小腸大腑愈加乾竭甚則渾身 熱心躁思涼水如此即重證也此疾本因貪酒色積 有餘毒腐物瘀血之類隨虚水入于小腸故便時作 痛也不飲酒者必平生過食辛熱葷膩之物又因色 傷而然此乃小便頻數而痛與淋證澀而痛者不同 也宜用萆薢一兩水浸少時以鹽半兩同炒去鹽為 末每服二錢水一盞煎八分和滓服之使水道轉入 大腸仍以葱湯頻洗穀道令氣得通則小便數及痛 自減 也 附方 舊二 新三 腰脚痺軟 行履不穩者萆薢二十四分杜 仲八分搗篩每旦温酒服三錢 七禁牛肉利唐徳 宗貞元廣 方 小便頻數 川萆薢一斤為末酒糊 丸梧子大毎鹽酒下七 十丸方 集𤣥 白濁頻數 漩面如油澄下如膏乃真元不足 下焦虚寒萆薢分清飲用萆薢石 菖蒲益智仁烏藥等分每服四錢水一盞入 鹽一捻煎七分食前温服日一服效乃止 腸風痔 漏 如聖散用萆薢貫衆去土等分為末每服三 錢温酒空心服之 孫尚藥傳家祕寶方 頭痛 發汗 萆薢旋覆花虎頭骨酥炙等分為散欲發 時以温酒服二錢暖臥取汗立瘥聖濟錄 菝葜 上蒲入切下棄入 切 别錄中品 釋名菝 同 葜 金剛根 日 華 鐵菱角 綱 目 王𤓰草 日華時珍 曰菝 猶 䂒也 䂒短也此草莖蔓强堅短小故名菝 而 江浙人謂之菝葜根亦曰金剛根楚人謂之鐵菱角 皆狀其堅而有尖刺也鄭樵通志 云其葉頗近王𤓰故名王𤓰草 集解 别錄曰生山野二月八月采根曝乾𢎞景曰此 有三種大畧根苗並相類菝葜莖紫而短小多 刺小減萆薢而色深人用作飲恭曰陶云三種乃狗 脊菝葜萆薢相類非也萆薢有刺者葉粗相類根不 相類萆薢細長而白色菝葜根作塊結黄赤色殊非 狗脊之流頌曰今近道及江浙州郡多有之苗莖成 蔓長二三尺有刺其葉如冬青烏藥葉而差大秋生 黄花結黒子如櫻桃大其根作塊人呼金剛根時珍 曰菝葜山野中甚多其莖似蔓而堅强植生有刺其 葉團大狀如馬蹄光澤似柿葉不類冬青秋開黄花 結紅子其根甚硬有硬鬚如刺其葉煎飲酸濇野人 采其根葉入染家用名鐵菱角吳普本草以菝葜為 狗脊非矣詳 見狗脊下 根氣味甘酸平温無毒主治腰背寒痛風痺益血氣 止小便利 别 錄 治時疾瘟瘴 大 明 補肝經風虚 好 古 治消渇 月崩下利 時 珍 發明 時珍曰菝葜足厥隂少隂藥氣温味酸性濇而 收與萆薢彷彿孫真人元旦所飲辟邪屠蘇酒 中亦用之頌曰取根 浸赤汁煮粉食辟㢓 附方 新 五 小便滑數 金剛骨為末毎服三錢温 酒下睡時 儒門事親方 沙石淋 疾 重者取去根本用菝葜二兩為末每米飲服二錢 後以地椒煎湯浴腰腹須臾即通也 聖濟錄 消渇不止 拔穀即菝葜㕮咀半兩水三盞烏 梅一個煎一盞温服 普濟方 下痢赤 白 金剛根蠟茶等分為末白梅肉搗丸芡子大毎服 五七丸小兒三丸白痢甘草湯下赤痢烏梅湯下 易衛生 簡方 風毒脚弱 痺滿上氣田舍貧家用此最良菝 葜洗剉一斛以水三斛煮取九斗 漬麴去滓取一斛漬飲如常 釀酒任意日飲之 肘後方 土茯苓 綱 目 校正 併入拾遺 禹餘糧 釋名土萆薢 綱 目 刺猪苓 圖 經 山猪糞 綱 目 草禹餘糧 拾 遺 仙 遺糧 綱 目 冷飯團 綱 目 硬飯 綱 目 山地栗 綱目時珍曰按陶 𢎞景注石部禹餘 糧云南中平澤有一種藤生葉如菝葜根作塊有節 似菝葜而色赤味如薯蕷亦名禹餘糧言昔禹行山 乏食采此充糧而棄其餘故有此名觀陶氏此説即 今土茯苓也故今尚有仙遺糧冷飯團之名亦其遺 意陳藏器本草草禹餘糧蘇頌圖經猪苓下刺猪苓 皆此物也今皆併之茯苓猪苓山地栗皆象形也俗 又名過岡 龍謬稱也 集解 藏器曰草禹餘糧生海畔山谷根如盞連綴半 在土上皮如茯苓肉赤味澀人取以當穀食不 飢頌曰施州一種刺猪苓蔓生春夏采根削皮焙乾 彼土人用傅瘡毒殊效時珍曰土茯苓楚蜀山箐中 甚多蔓生如蓴莖有細㸃其葉不對狀頗類大竹葉 而質厚滑如瑞香葉而長五六寸其根狀如菝葜而 圓其大若雞鴨子連綴而生逺者離尺許近或數寸 其肉軟可生啖有赤白二種入藥用白者良按中山 經云鼓鐙之山有草焉名曰榮莫其葉如柳其本如 雞卵食之已風恐即此也昔人不知用此近時𢎞治 正徳間因楊梅瘡盛行率用輕粉藥取效毒留筋骨 漬爛終身至人用此遂為要藥諸醫無從考證往往 指為萆薢及菝葜然其根苗逈然不同宜參考 之但其功用亦頗相近葢亦萆薢菝葜之類也 根氣味甘淡平無毒 時珍曰 忌茶茗 主治食之當穀不飢調 中止洩徤行不睡 藏 器 徤脾胃强筋骨去風濕利關節 止泄瀉治拘攣骨痛惡瘡癰腫解汞粉銀朱毒 時 珍 發明 机曰近有好淫之人多病楊梅毒瘡藥用輕粉 愈而復發久則肢體拘攣變為癰漏延綿歲月 竟致廢篤惟剉土萆薢三兩或加皂莢牽牛各一錢 水六盌煎三盌分三服不數劑多瘥葢此疾始由毒 氣干於陽明而發加以輕粉燥烈久而水衰肝挾相 火來凌脾土土屬濕主肌肉濕熱鬰蓄于肌腠故發 為癰腫甚則拘攣内經所謂濕氣害人皮肉筋骨是 也土萆薢甘淡而平能去脾濕濕去則營衛從而筋 脉柔肌肉實而拘攣癰漏愈矣初病服之不效者火 盛而濕未鬱也此藥長于去濕不能去熱病久則熱 衰氣耗而濕鬰為多故也時珍曰楊梅瘡古方不載 亦無病者近時起于嶺表傳及四方葢嶺表風土卑 炎嵐瘴熏蒸飲啖辛熱男女淫猥濕熱之邪積畜旣 深發為毒瘡遂致互相𫝊染自南而北遍及海宇然 皆淫邪之人病之其類有數種治之則一也其證多 屬厥隂陽明二經而兼乎他經邪之所在則先發出 如兼少隂太隂則發于咽㗋兼太陽少陽則發于頭 耳之類葢相火寄于厥隂肌肉屬于陽明故也醫用 輕粉銀朱劫劑五七日即愈葢水銀性走而不守加 以鹽礬升為輕粉銀朱其性燥烈善逐痰涎涎乃脾 之液此物入胃氣歸陽明故涎被劫隨火上升從㗋 頰齒縫而出故瘡即乾痿而愈若服之過劑及用不 得法則毒氣竄入經絡筋骨之間莫之能出痰涎旣 去血液耗涸筋失所養營衛不從變為筋骨攣痛發 為癰毒疳漏久則生蟲為癬手足皺裂遂成廢痼惟 土茯苓氣平味甘而淡為陽明本藥能徤脾胃去風 濕脾胃徤則營衛從風濕去則筋骨利故諸證多愈 此亦得古人未言之妙也今醫家有搜風解毒湯治 楊梅瘡不犯輕粉病深者月餘淺者半月即愈服輕 粉藥筋骨攣痛癱瘓不能動履者服之亦效其方用 土茯苓一兩薏苡仁金銀花防風木𤓰木通白鮮皮 各五分皂莢子四分氣虚加人參七分血虚加當歸 七分水二大盌煎飲一日三服惟忌飲茶及 牛羊雞鵞魚肉燒酒法麫房勞葢祕方也 附方 新 六 楊梅毒瘡 鄧筆峰雜興方用冷飯團四兩皂 角子七個水煎代茶飲淺者二七 深者四七見效金一方冷飯團一兩五加皮皂角 子苦參各三錢 銀花一錢用好酒煎日一服 小 兒楊梅 瘡起于口内延及遍身以土萆薢末 乳汁調服月餘自愈 外科發揮 骨攣癰 漏 薛已外科發揮云服輕粉致傷脾胃氣血筋骨疼 痛久而潰爛成癰連年累月至于終身成廢疾者 土萆薢一兩有熱加芩連氣虚加四君子湯血虚加 四物湯水煎代茶月餘即安 朱氏集騐方用過山 龍四兩即硬飯加四物湯一兩皂角子七 個川椒四十九粒燈心七根水煎日飲 瘰癧漬爛 冷飯團切片或為末水煎服或入粥内食之須多食 為妙江西所出色白者良忌鐵器發物 陸氏積徳 堂 方 白斂 本經 下品 釋名白草 本 經 白根 别 錄 兔核 别 錄 貓兒卵 綱 目 崑崙 别錄宗 奭曰白 斂服餌方少用惟斂瘡方多用之故名曰斂時 珍曰兔核貓兒卵皆象形也崑崙言其皮黑也 集解 别錄曰白斂生衡山山谷二月八月采根曝乾𢎞景 曰近道處處有之作藤生根如白芷破片竹穿日乾 恭曰根似天門冬一株下有十許根皮赤黑肉白如 芍藥不似白芷蔓生枝端有五葉所在有之頌曰今 江淮及荆襄懷孟商齊諸州皆有之二月生苗多在 林中作蔓赤莖葉如小桑五月開花七月結實根如 雞鴨卵而長三五枚同一窠皮黑肉白一 種赤斂花實功用皆同但表裏俱赤爾 根氣味苦平無毒 别錄曰甘微寒權曰有毒之 才曰代赭為之使反烏頭 主治 癰腫疽瘡散結氣止痛除熱目中赤小兒驚癎温瘧 女子隂中腫痛帶下赤白 本 經 殺火毒 别 錄 治發背瘰癧 面上疱瘡腸風痔漏血痢刀箭瘡撲損生肌止痛 大 明 解狼毒毒 時 珍 發明 𢎞景曰生取根搗傳癰腫有效頌曰今醫治風 及金瘡面藥方多用之往往與白及相須而用 附方 舊三 新十 發背初起 水調白斂末塗 之 肘後方 丁瘡初起 方同 上 聖惠 方 一切癰腫 權曰白斂赤小豆䒽草為末雞子白 調塗之 陶隱居方用白斂二分藜 蘆一分為末酒 和貼之日三上 面鼻酒皶 白斂白石脂杏仁各半兩 為末雞子清調塗旦洗 御藥 院方 面生粉刺 白斂二分杏仁半分雞屎白一分 為末蜜和雜水拭面 肘後方 凍 耳成瘡 白斂黄蘗等分為末生 油調搽 談埜翁方 湯火灼爛 白斂末傅 之 外臺 方諸物哽咽 白斂白芷等分為末 水服二錢 聖惠方 鐵刺諸哽 及竹木 哽在咽 中白斂半夏泡等分為末酒 服半錢日二服 聖惠方 刺在肉中 方同 上 胎孕不 下 白斂生半夏等分為末滴水丸梧子 大每榆皮湯下五十丸 保命集 風痺筋急 腫 痛 屈轉易常處白斂二分熟附子一分為末每酒服半 刀圭日二服以身中熱行為候十日便覺忌猪肉冷 水方千 金 諸瘡不斂 白斂赤斂黄蘗各三錢炒研輕粉 一錢用葱白漿水洗淨傅之 瑞 竹堂 方 女萎 李當之 本草 集解 恭曰女萎葉似白斂蔓生花白子細荆襄之間 名為女萎亦名蔓楚用苗不用根與萎㽔全别 今太常謬以為白頭翁者是也時珍曰 諸家誤以女萎解葳㽔正誤見葳㽔下 修治 斆曰凡采得隂乾去頭并白蕊於槐砧 上剉拌豆淋酒蒸之從已至未出晒乾 氣味辛 温無毒主治止下痢消食 當 之 風寒洒洒霍亂洩痢腸 鳴遊氣上下無常驚癎寒熱百病出汗 唐 本 附方 新 三 久痢脱肛 女萎切一升燒熏 之 楊氏産乳方 䘌下不止 女萎 雲實 各一兩川烏頭二兩桂心五錢為末蜜丸梧 子大毎服五丸水下一日三服 肘後方 身體癧 瘍 斑駁女葳膏用魯國女葳白芷各一分附子一枚 雞舌香木香各二分為末臘猪脂七合和煎入麝 香一錢以浮石磨破 日擦之 古令錄騐 赭魁 本經 下品 釋名 時珍曰其根如魁有汁 如赭故名魁乃酒器名 集解 别錄曰生山谷中二月采𢎞景曰狀如小芋肉 白皮黄近道亦有恭曰赭魁大者如斗小者如 升蔓生草木上葉似杜衡陶所説乃土卵也土卵不 堪藥用梁漢人蒸食之名黄獨非赭魁也保昇曰苗 蔓延生葉似蘿藦根若菝葜皮紫黑肉黄赤大者輪 囷如升小者如拳所在有之時珍曰赭魁閩人用之 染青 中云易上色沈括筆談云本草所謂赭魁皆 未詳審今南中極多膚黑肌赤似何首烏切破中有 赤理如檳榔有汁赤如赭彼人以染皮製靴閩人謂 之餘糧本草石部禹餘糧陶氏所引乃此物也謹按 沈氏所説赭魁甚明但謂是禹餘糧者非矣禹餘糧 乃今之土茯苓可食故得糧名赭魁不可食豈得稱 糧耶土卵即土 芋也見菜部 根氣味甘平無毒 恭曰有 小毒 主治心腹積聚除三蟲 本 經 鵝抱 宋圖 經 集解 頌曰生宜州山林下附石而生作蔓似大豆其 根形似萊菔大者如三升器小者如拳二月八 月采根切 片隂乾用 氣味苦寒無毒主治風熱上壅咽㗋腫痛 及解蠻箭藥毒搗末酒服有效亦消風熱結毒酒摩 塗之立愈 蘇 頌 伏雞子根 拾 遺 釋名承露仙 集解 藏器曰生四明天台山蔓延生 葉圓薄似錢根似鳥形者良 氣味苦寒無毒 主治解百藥毒諸熱煩悶急黄天行黄疸瘧瘴中惡 寒熱頭痛疽瘡馬黄牛瘡水磨服之新者尤佳亦傅 癰腫與陳家白藥同功 藏 器 附錄仰盆 拾遺藏器曰味辛温有小毒水磨服少許 治蠱飛尸㗋痺亦磨傅皮膚惡腫生東陽 山谷苗似承露仙根圓 如仰盆狀大如雞卵 人肝藤 拾遺藏器曰主解諸 藥毒遊風手脚軟痺 並生研服之塗之生嶺南山石間引蔓而生葉有三 椏花紫色與伏雞子同名承露仙而伏雞子葉圓時 珍曰以根三兩磨汁或 煎濃汁服並解蠱毒 千金藤 宋開 寶 校正 自木部 移入此 集解 藏器曰千金藤有數種南北名模不同大畧主 療相似或是皆近干藤也生北地者根大如指 色似漆生南土者黄赤如細辛舒廬間有一種藤似 木蓼又有烏虎藤遶樹生冬青亦名千金藤江西林 間有草生葉頭有癭子似鶴膝葉如柳亦名千金藤 又一種似荷葉只大如錢許亦呼為千金藤又名古 藤主痢及小兒大腹千金者以貴為名豈俱一物亦 狀異而名同耶若取的稱未知孰是又云嶺南有陳 思岌亦名 千金藤 氣味 缺 主治一切血毒諸氣霍亂中惡天 行虚勞瘧瘴痰嗽不利癰腫大毒藥石發癲癎悉主 之 藏 器 附錄陳思岌 拾遺藏器曰出嶺南山野蔓生如小豆 根及葉辛香一名石黄香一名千金藤 其根味辛平無毒解諸藥毒熱毒丹毒癰腫天行壯 熱㗋痺蠱毒並磨汁服之亦磨塗瘡腫珣曰味苦平 浸酒服治風 補益輕身 九仙子 綱 目 釋名仙女嬌 集解 時珍曰九仙子出均州太和山一根連綴九枚 大者如雞子小者如半夏白色二月生苗蔓髙 六七尺莖細而光葉如烏桕葉而短扁不圓每葉椏 生子枝或一或二裊裊下垂六七月開碎青黄色花 隨即結實碎子叢簇如 穀精草子狀九月采根 氣味苦涼無毒主治咽痛㗋 痺散血以新汲水或醋磨汁含嚥甚良 時 珍 山豆根 宋開 寶 釋名解毒 綱 目 黄結 綱 目 中藥 頌曰其蔓如大 豆因以為名 集解 頌曰山豆根生劍南及宜州果州山谷今廣西 亦有以忠州萬州者為佳苗蔓如豆葉青經冬 不凋八月采根廣南者如小槐髙尺餘石鼠食 其根故嶺南人捕鼠取腸胃曝乾解毒攻熱効 氣味 甘寒無毒 時珍曰按沈括筆談云山豆根 味極苦本草言味甘大誤矣 主治解諸 藥毒止痛消瘡腫毒發熱欬嗽治人及馬急黄殺小 蟲 開 寶 含之嚥汁解咽㗋腫毒極妙 蘇 頌 研末湯服五分 治腹脹喘滿酒服三錢治女人血氣腹脹又下寸白 諸蟲丸服止下痢磨汁服止卒患熱厥心腹痛五種 痔痛研汁塗諸熱腫秃瘡蛇狗蜘蛛傷 時 珍 附方 舊十 新三 解中蠱毒 密取山豆根和水研服少許 未定再服已禁聲者亦愈 五 般急黄 山豆根末水服二錢 若帶蠱氣以酒下 霍亂吐利 山豆根末橘 皮湯下三錢 赤白下痢 山豆根末蜜丸梧子大毎服二十丸空 腹白湯下三服自止 已上並備急方 水 蠱腹大 有聲而皮色黒者山豆根 末酒服二錢 聖惠方 卒患腹痛 山豆根 水研半 盞服入 口即定 頭風熱痛 山豆根末油 調塗兩太陽 頭上白屑 山豆根末 浸油日塗 之 牙齦腫痛 山豆根一片含于痛 所 已上並備急方 㗋中發癕 山豆根 磨醋噙 之追涎即愈勢重不能言者頻以雞翎 掃入喉中引涎出就能言語 永類方 麩豆諸瘡 煩 熱 甚者水研山豆根汁 服少許 經騐方 疥癬蟲瘡 山豆根末臘猪脂 調塗 備急方 喉 風急證 牙關𦂳閉水穀不下山豆根白藥等分水 煎噙之嚥下二三口即愈 楊清叟外科 黄藥子 宋開 寶 校正 自本部 移入此 釋名木藥子 綱 目 大苦 綱 目 赤藥 圖 經 紅藥子 時珍曰按沈 括筆談云本 草甘草注引郭璞注爾雅云蘦大苦者云即甘草也 蔓生葉似薄荷而色青黄莖赤有節節有枝相當此 乃黄藥也其味極苦 故曰大苦非甘草也 集解 頌曰黄藥原出嶺南今䕫陜州郡及明越秦隴 山中亦有之以忠州萬州者為勝藤生髙三四 尺根及莖似小桑十月采根秦州出者謂之紅藥子 施州謂之赤藥葉似蕎麥枝梗赤色七月開白花其 根濕時紅赤色曝乾即黄本經有藥實根云生蜀郡 山谷蘇恭云即藥子也用其核仁疑即黄藥之實但 言葉似杏其花紅白色子肉味酸此為不同時珍曰 黄藥子今處處人栽之其莖髙二三尺柔而有節似 藤實非藤也葉大如拳長三寸許亦不似桑其根長 者尺許大者圍二三寸外褐内黄亦有黄赤色者肉 色頗似羊蹄根人皆擣其根入染藍 中云易變色 也唐蘇恭言藥實根即藥子宋蘇頌遂以為黄藥之 實然今黄藥冬枯春生開碎花無實蘇恭所謂藥 子亦不專指黄藥則蘇頌所以言亦未可憑信也 根氣味苦平無毒 大明曰涼治 馬心肺熱疾 主治諸惡腫瘡瘻喉 痺蛇犬咬毒研水服之亦含亦塗 開 寶 涼血降火消癭 解毒 時 珍 發明 頌曰孫思邈千金月令方療忽生癭疾一二年 者以萬州黄藥子半斤須𦂳重者為上如輕虚 即是他州者力慢須用加倍取無灰酒一斗投藥入 中固濟瓶口以糠火燒一復時待酒冷乃開時時飲 一盃不令絶酒氣經三五日後常把鏡自照覺消即 停飲不爾便令人項細也劉禹錫傳信方亦著其效 云得之邕州從事張岧岧目擊有效復試其騐如神 其方並同惟小有異處是燒酒候香出外瓶頭有津 出即止不待一宿 火不可得猛耳 附方 舊三 新三 項下癭氣 黄藥子一斤洗剉酒一斗浸之 每日早晚常服一盞忌一切毒 物及戒怒仍以線逐日度 之乃知其效也 斗門方 吐血不止 藥子一兩水煎 服 聖惠方 咯血吐血 百一選方用蒲黄黄藥子等分為末掌中 䑛之 王衮博濟方用黄藥子漢防己各 一兩為末毎服一錢小麥 湯食後調服一日二服 鼻衂不止 黄藥子為末每 服二錢煎淡膠 湯下良久以新水調麪一匙頭服之兵部手集 方只以新汲水磨汁一盌頓服 簡要濟衆方 産後 血運 惡物冲心四肢冰冷唇青腹脹昏迷紅藥子一 兩頭紅花一錢水二盞婦人油釵二隻同煎一 盞服大小便俱利血自 下也 禹講師經騐方 天泡水瘡 黄藥子末搽 之 集簡方 解毒子 唐本 草 釋名地不容 唐 本 苦藥子 圖 經 集解 恭曰地不容生川西山谷采無時鄉人呼為解 毒子也頌曰出戎州蔓生葉青如杏葉而大厚 硬凌冬不凋無花實根黄白色外皮微粗褐纍纍相 連如藥實而圓大采無時又開州與元府出苦藥子 大抵與黄藥相類春采根曝乾亦入馬藥用時珍曰 四川志云苦藥子出忠州性寒解一切毒川蜀諸處 皆有即解毒子也或云卭州苦藥子即 黄藥子方言稱呼不同耳理亦近之 根氣味苦大寒無毒主治解蠱毒止煩熱辟瘴癘利 喉閉及痰毒 唐 本 治五臟邪氣清肺壓熱 蘇 頌 消痰降火 利咽喉退目赤 時 珍 附方 新 二 咽喉腫痛 水漿不下苦藥山豆根甘草硝石 各一分射干柑皮升麻各半兩為 末蜜丸噙之 聖惠方 眉稜骨痛 熱毒攻眼頭痛眉痛壯熱不 止解毒子木香川大黄各三 分為末漿水調膏攤貼 乾即易之 普濟方 附錄奴會子 海藥珣曰味辛平無毒主小兒無辜冷 疳虚渇脱肛骨立痩損脾胃不磨劉五 娘方用為煎服生西國 諸戎大小如苦藥子 藥實根 本經曰味辛温無毒 主邪氣諸痺疼酸續 絶傷補骨髓一名連木别錄曰生蜀郡山谷采無時 恭曰此藥子也當今盛用胡名那疏出通州渝州其 子味辛平無毒主破血止痢消腫除蠱疰蛇毒樹生 葉似杏花紅白色子肉味酸止用其仁本經誤載根 字時珍曰此藥子雖似黄藥苦藥子而稍有不同二 藥子不結子此則樹之子也葛洪肘後方云婆羅門 名那疎樹子中國人名藥子去 皮取中仁細研服治諸病也 白藥子 唐本 草 集解 恭曰白藥子出原州三月生苗葉似苦苣四月 抽赤莖長似壺盧蔓六月開白花八月結子亦 名𤓰萎九月葉落枝折采根洗切日乾根皮黄色名 白藥子頌曰今䕫施合州江西嶺南亦有之江西出 者葉似烏桕子如綠豆至六 月變成赤色治馬熱方用之 根氣味辛温無毒 權曰 苦冷 主治金瘡生肌 唐 本 消腫毒㗋 痺消痰止嗽治渴并吐血 大 明 治㗋中熱塞不通咽中 常痛腫 甄 權 解野葛生金巴豆藥毒刀斧折傷乾末傅 之能止血痛 馬 志 散血降火消痰解毒 時 珍 附方 舊四 新八 天行熱病 白藥為末漿水一盞冷調二錢 服仰臥少頃心悶或腹鳴㽲痛 當吐利數行如不止喫冷 粥一盌止之 聖濟錄 心痛解熱 白藥根野猪尾 二味洗去粗皮 焙乾等分搗篩酒服一錢甚 效黔人用之 蘇頌圖經 風熱上壅 咽㗋不利白 藥三兩黒牽 牛半兩同炒香去牽牛一半為末防風 末三兩和勻每茶服一錢 聖惠方 㗋中熱塞 腫 痛 散血消痰白藥朴消等分為 末吹之日四五次 直指方 咽㗋腫痛 白藥末一兩 龍腦一分蜜 和丸芡子大每含 嚥一丸 聖惠方 吐血不止 白藥燒存性糯米飲 服三錢 聖惠方 衂 血不止 紅棗白藥各燒存性等分為末糯米飲服 或煎湯洗鼻頻頻縮藥令入 經驗良方 胎 熱不安 鐵罩散用白藥子一兩白芷半兩為末每服 二錢紫蘇湯下心煩熱入砂糖少許 聖惠 方 一切疳眼 赤爛生瞖白藥子一兩甘草半兩為末 猪肝一具批開摻末五錢煮熟食之 直指 方 小兒疳瀉 吐利方 同上 諸骨哽咽 白藥煎米醋細嚥 在上即吐出在下 即下出 普濟方 癰腫不散 生白藥根搗貼乾則易之無 生者研末水和貼 圖經 附錄陳家白藥 拾遺藏器曰味苦寒無毒主解諸藥 毒水研服之入腹與毒相攻必吐出 未盡更服亦去心胸煩熱天行瘟瘴出蒼梧陳家故 有陳家之號明山有之蔓及根並似土𤓰葉如錢根 似防己𦂳小者良人亦采食之與婆羅門白藥及赤 藥功用並相似時珍曰按劉恂嶺表錄云陳家白藥 善解毒諸藥皆不及之救人甚多封州康州有種之 者廣府每歲充土貢按此藥當時充貢今無復有或 有之古今名 謂不同耳 甘家白藥 拾遺藏器曰味苦大寒有小 毒解諸藥毒水研服即吐出 未盡再吐與陳家白藥功相似二物性冷與霍亂下 利人相反出龔州以南生隂處葉似車前根如半夏 其汁飲之如蜜因人而名嶺南多 毒物亦多解毒物豈天資之乎 會州白藥 拾遺藏 器曰主 金瘡生膚止血碎末傅 之出會州葉如白斂 衝洞根 拾遺藏器曰味苦平 無毒主熱毒蛇犬蟲 癰瘡等毒出嶺南恩州取根隂乾功用同陳家白藥 而苗蔓不相似珣曰苗蔓如土𤓰根亦相似味辛温 主平完毒氣及蛇傷取根磨 水服之諸毒悉皆吐出也 突厥白 宋開寶藏器曰 味苦主金瘡生 血止血補腰續筋出突厥國色白如灰乃云石灰諸 藥合成者志曰今所用者出潞州其根黄白色狀似 茯苓而虚軟苗髙三四尺春夏葉如薄荷花 似牽牛而紫上有白稜二月八月采根曝乾 威靈仙 宋開 寶 釋名 時珍曰威言其性猛 也靈仙言其功神也 集解 志曰出商州上洛山及華山并平澤以不聞水 聲者良生先于衆草方莖數葉相對冬月丙丁 戊己日采根用恭曰九月末至十二月采根隂乾餘 月並不堪采頌曰今陜西及河東河北汴東江湖州 郡皆有之初生作蔓莖如釵股七月内生花六出淺 紫或碧白色作穗似莆臺子亦有似菊花頭者實青 色根稠密多鬚似穀每年朽敗九月采根時珍曰其 根每年旁引年深轉茂一根叢鬚數百條長者二尺 許初時黄黒色乾則深黑俗稱鐵脚威靈仙以此 别有數種根鬚一様但色或黄或白皆不可用 根氣味苦温無毒 元素曰味甘純陽入太陽經杲曰 可升可降隂中陽也時珍曰味微 辛鹹不苦 忌茗麫湯 主治諸風宣通五臟去腹内冷滯心膈痰 水久積癥瘕痃癖氣塊膀胱宿膿惡水腰膝冷疼療 折傷久服無有温疫瘧 開 寶 推新舊積滯消胸中痰唾 散皮膚大腸風邪 李 杲 發明 頌曰唐貞元中嵩陽子周君巢作威靈仙傳云 威靈仙去衆風通十二經脈朝服暮效疎宣五 臟冷膿宿水變病微利不瀉人服此四肢輕徤手足 微煖並得清涼先時商州有人病手足不遂不履地 者數十年良醫殫技莫能療所親置之道旁以求救 者遇一新羅僧見之告曰此疾一藥可活但不知此 土有否因為之入山求索果得乃威靈仙也使服之 數日能步履其後山人鄧思齊知之遂傳其事此藥 治丈夫婦人中風不語手足不遂口眼喎斜言語蹇 滯筋骨節風遶臍風胎風頭風暗風心風風狂大風 皮膚風痒白癜風熱毒風瘡頭旋目眩手足頑痺腰 膝疼痛久立不得曾經損墜䐴腰痛腎臟風壅傷寒 瘴氣憎寒壯熱頭痛流涕黄疸黒疸頭面浮腫腹内 宿滯心頭痰水膀胱宿膿口中涎水冷熱氣壅肚腹 脹滿好喫茶滓心痛注氣膈氣冷氣攻衝脾肺諸氣 痰熱欬嗽氣急坐臥不安氣衝眼赤攻耳成膿隂汗 盜汗大小腸秘服此立通氣痢痔疾瘰癧疥癬婦人 月水不來動經多日氣血衝心産後祕塞孩子無辜 並皆治之其法采得根隂乾月餘搗末温酒調一錢 七空腹服之如人本性殺藥可加及六錢利過兩行 則減之病除乃停服其性甚善不獨諸藥但惡茶及 麵湯以甘草巵子代飲可也又以一味洗焙為末以 好酒和令微濕入在竹筒内𦂳塞九蒸九曝如乾添 酒洒之以白蜜和丸梧子大每服二十至三十丸温 酒下崔元亮海上集驗方著其詳如此恭曰腰腎脚 膝積聚腸内諸冷病積年不瘥者服之無不立效宗 奭曰其性快多服疏人五臟真氣震亨曰威靈仙屬 木治痛風之要藥也在上下者皆宜服之尤效其性 好走亦可横行故崔元亮言其去衆風通十二經脈 朝服暮効凡采得聞流水聲者知其性好走也須不 聞水聲者乃佳時珍曰威靈仙氣温味微辛鹹辛泄 氣鹹泄水故風濕痰飲之病氣壯者服之有捷效其 性大抵疎利久服恐損真 氣氣弱者亦不可服之 附方 舊四新 一十六 脚氣入腹 脹悶喘急用威靈仙末毎服 二錢酒下痛減一分則藥亦 減一分 簡便方 腰脚諸痛 千金方用威靈仙末空心温酒 服一錢逐日以微利為度 經 驗方用威靈仙一斤洗乾好酒浸七日為 末麵糊丸梧子大以浸藥酒毎服二十丸 腎臟風壅 腰膝沉重威靈仙末蜜丸梧子大温酒服八十丸平 明微利惡物如青膿膠即是風毒積滯如末利再服 一百丸取下後食粥補之一月仍常 服温補藥孫兆方名放杖丸 集驗 筋骨毒痛 因患 楊梅 瘡服輕粉毒藥年久不愈者威靈仙三斤水酒十瓶 封煮一炷香出火毒逐日飲之以愈為度 集簡方 破傷風病 威靈仙半兩獨頭蒜一個香油一錢同搗 爛熱酒衝服汗出即愈 衛生易簡方 手足麻痺 時發疼痛或打撲傷損痛不可忍或癱瘓 等證威靈仙炒五兩生川烏頭五靈脂各 四兩為末醋糊丸梧子大每服 七丸用鹽湯下忌茶 普濟方 男婦氣痛 不拘久近 威靈仙五 兩生韭根二錢半烏藥五分好酒一盞雞子一個灰 火煨一宿五更視雞子殻軟為度去渣温服以乾物 壓之側睡向塊邊也再煎次日服 覺塊刺痛是其驗 摘𤣥方 噎塞膈氣 威靈仙 一把醋 蜜各半盌煎五分服之吐 出宿痰愈 唐珤經驗方 停痰宿飲 喘欬嘔逆全不 入食威靈仙焙 半夏薑汁浸焙為末用皂角水熬膏丸綠豆大每服 七丸至十丸薑湯下一日三服一月為驗忌茶麵 腹中痞積 威靈仙楮桃兒各一兩為末每 温酒服三錢名化鐵丸 普濟 大腸冷積 威靈仙末蜜丸梧子大一更時生薑 湯下十丸至二十丸 經驗良方 腸風瀉血 久者 威靈 仙雞冠花各二兩米醋二升煮乾炒為末以雞子白 和作小餅炙乾再研每服二錢陳米飲下日二服 聖 濟 痔瘡腫痛 威靈仙三兩水一斗煎湯先熏 後洗冷再温之 外科精義 諸骨哽 咽 威靈仙一兩二錢砂仁一兩沙糖一盞水二鍾煎 一鍾温服 乾坤生意用威靈仙米醋浸二日晒 研末醋糊丸梧子大每服二三丸半茶半湯下如欲 吐以銅青末半匙入油一二點茶服探吐 聖濟錄 治雞鵞骨哽赤莖威靈仙五錢井 華水煎服即軟如綿吞下也甚效 飛絲纒隂 腫痛欲 斷以威 靈仙搗汁浸洗一人病 此得效 李慺怪證方 痘瘡黑陷 鐵脚威靈仙炒研 一錢腦子一分温 水調服取下瘡痂為效 意同百祥丸儒門事親 茜草 本經 上品 校正 併入有名未 用别錄苗根 釋名蒨 音 茜 茅蒐 音 捜 茹藘 音如 閭 地血 别 錄 染緋草 蜀 本 血見 愁 土 宿 風車草 土 宿 過山龍 補 遺 牛蔓 時珍曰按陸佃云許 氏説文言蒐乃人血 所化則草鬼為蒐以此也陶隱居本草言東方有而 少不如西方多則西草為茜又以此也陸璣云齊人 謂之茜徐人謂之牛蔓又草之盛者為蒨牽别為茹 連覆為藘則蒨茹藘之名又取此義也人血所化之 説恐亦俗𫝊耳土宿真君本草云四補草其根茜草 也一名西天王草一名四岳近陽草一名鐵塔草風 車兒草藏器曰有名未用苗根即茜根 也茜苗二字相似𫝊寫之誤爾宜併之 集解 别錄曰茜根生喬山山谷二月三月采根曝乾 又曰苗根生山隂谷中蔓草木上莖有刺實如 椒𢎞景曰此即今染絳茜草也東間諸處乃有而少 不如西多詩云茹藘在阪者是也保昇曰染緋草葉 似棗葉頭尖下闊莖葉俱濇四五葉對生節間蔓延 草木上根紫赤色所在皆有八月采頌曰今圃人亦 作畦種蒔故史記云千畆巵茜其人與千戸侯等言 其利厚也時珍曰茜草十二月生苗蔓延數尺方莖 中空有筋外有細刺數寸一節每節五葉葉如烏藥 葉而糙澀面青背綠七八月開花結實如小椒大中 有細 子 根修治 斆曰凡使用銅刀於槐砧上剉日乾勿犯鉛 鐵氣勿用赤柳草根真相似只是味酸濇誤 服令人患内障眼速服 甘草水止之即毒氣散 氣味苦寒無毒 權曰甘大明 曰酸入藥炒 用震亨曰熱元素曰微酸鹹温隂中之隂别錄 曰苗根鹹平無毒之才曰畏鼠姑汁制雄黄 主治 寒濕風痺黄疸補中 本 經 止血内崩下血膀胱不足踒 跌蠱毒久服益精氣輕身可以染絳又苗根主痺及 熱中傷跌折 别 錄 治六極傷心肺吐血瀉血 甄 權 止鼻洪 尿血産後血運月經不止帶下撲損淤血泄精痔瘻 瘡癤排膿酒煎服 大 明 通經脈治骨節風痛活血行血 時 珍 發明 藏器曰茜草主蠱毒煮汁服周禮庶民掌除蠱 毒以嘉草攻之嘉草者蘘荷與茜也主蠱為最 震亨曰俗人治痛風用草藥取速效如石缺為君過 山龍等佐之皆性熱而燥不能養隂却能燥濕病之 淺者濕痰得燥而開淤血得熱而行故亦暫效若病 深而血少者則愈刼愈虚而病愈深矣時珍曰茜根 色赤而氣温味微酸而帶鹹色赤入營氣温行滯味 酸入肝而鹹走血手足厥隂血分之藥也專于行血 活血俗方用治女子經水不通以一兩煎酒服之一 日即通甚效名醫别錄言其乆服益精氣輕身日華 子言其泄精殊不 相合恐未可慿 附方 舊三 新八 吐血不定 茜根一兩搗末每服二錢水煎 冷服亦可水和二錢服 周應 簡要濟 衆方 吐血躁渴 及解毒用茜根雄黒豆去皮甘草 炙等分為末井水丸彈子大每温 水化服一丸 聖濟錄 鼻血不止 茜根艾葉各一兩烏梅肉二 錢半為末煉蜜丸梧子大毎 烏梅湯下五十 丸 本事方 五旬行經 婦人五十後經水不止者 作敗血論用茜根一名過 山薑一兩阿膠側柏葉炙黄芩各五錢生地黄一兩 小兒胎髮一枚燒灰分作六帖每帖水一盞半煎七 分入髮灰服之 唐珤經驗方 女子經閉 方見前 發明 心痺心煩 内熱茜 根煮汁 服類傷 寒 要 解中蠱毒 吐下血如猪肝茜草根蘘荷葉各 三分水四升煮二升服即愈自當 呼蠱主姓名也 陳延之小品方 黑髭烏髮 茜草一斤生地黄三斤 取汁以水五大盌煎茜 絞汁將滓再煎三度以汁同地黄汁微火煎如膏以 瓶盛之每日空心温酒服半匙一月髭髮如漆也忌 蘿蔔五辛 聖濟錄 螻蛄漏瘡 茜根燒灰千年石灰等分為 末油調傅之 儒門事親方 脱 肛不收 茜根石榴皮各一握酒一 盞煎七分温服 聖惠方 預解瘡疹 時行瘡 疹正發 服此則可無患茜根煎汁 入少酒飲之 竒效良方 附錄血藤 宋圖經頌曰生信州葉如蔢蕳葉根如大 拇指其色黄彼人五月采用攻血治氣塊 時珍曰按虞搏云血藤即過山 龍理亦相近未知的否姑附之 剪草 日華 集解 藏器曰剪草生山澤間葉如茗而細江東用之 頌曰生潤州二月三月采曝乾用時珍曰按許 叔微本事方言剪草狀如茜草又如細辛婺台二州 皆有之惟婺州者可用其説殊詳今遍詢訪無識者 或云即茜草 也未有的據 根氣味苦涼無毒 頌曰 平 主治諸惡瘡疥癬風瘙瘻蝕 有蟲浸酒服 大 明 主一切失血 時 珍 發明 元素曰上部血須用剪草牡丹皮天門冬麥門 冬時珍曰許學士本事方云剪草治勞瘵吐血 損肺及血妄行名曰神傅膏其法每用一斤淨洗晒 為末入生蜜二斤和為膏以器盛之不得犯鐵器一 日一蒸九蒸九曝乃止病人五更起面東坐不得語 言以匙抄藥四匙食之良久以稀粟米飲壓之藥只 冷服米飲亦勿大熱或吐或否不妨如久病肺損咯 血只一服愈尋常嗽血妄行每服一匙可也有一貴 婦病瘵得此方九日藥成前一夕病者夢人戒令翌 日勿亂服藥次日將服藥屋上土墜器中不可用再 合成將服為籍覆器又不得食再合未就而夫人卒 矣此藥之異有如此若小小血妄行只一啜而愈也 此藥絶妙若此 而世失𫝊惜哉 附方 新 二 風蟲牙痛 剪草細辛藁本等分煎水 熱漱少頃自止 中藏經 風瘡瘙 痒 滑肌散治風邪客于肌中渾身瘙痒致生瘡疥及 脾肺風毒攻衝生瘡乾濕日久不瘥用剪草七兩 不見火輕粉一錢為末摻之 乾者麻油調摻 和劑局方 防己 本經 中品 釋名解離 本 經 石解 時珍曰按東垣李杲云防己如險 健之人幸災樂禍能首為亂階若 善用之亦可禦敵其名或 取此義解離因其紋解也 集解 别錄曰防己生漢中川谷二月八月采根隂乾 當之曰其莖如葛蔓延其根外白内黄如桔梗 内有黑紋如車輻解者良𢎞景曰今出宜都建平大 而青白色虚軟者好黑㸃木强者不佳服食亦須之 頌曰今黔中亦有之但漢中出者破之文作車輻解 黄實而香莖梗甚嫩苗葉小類牽牛折其莖一頭吹 之氣從中貫如木通然他處者青白虚軟又有腥氣 皮皺上有丁足子名木防己蘇恭言木防己不任用 而古方張仲景治傷寒有増減木防己湯及防己地 黄湯五物防己湯黄茋六物等湯孫思邈治遺尿小 便澀亦有三物木防己湯藏器曰如 陶所説漢木二防己即是根苗為名 修治 斆曰凡使勿用木條色黄腥皮皺上有丁足子 不堪用惟要心有花文黄色者細剉以車前草 根相對蒸半日晒乾取用時珍 曰今人多去皮剉酒洗晒乾用 氣味辛平無毒 别錄 曰苦 温普曰神農辛黄帝岐伯桐君苦無毒李當之大寒 權曰苦有小毒元素曰大苦辛寒隂也泄也之才曰 殷孽為之使殺雄黄毒惡細 辛畏萆薢女菀鹵鹹伏消石 主治風寒温瘧熱氣諸 癎除邪利大小便 本 經 療水腫風腫去膀胱熱傷寒熱 邪氣中風手脚攣急通腠理利九竅止洩散癰腫惡 結諸瘑疥癬蟲瘡 别 錄 治濕風口面喎斜手足拘痛散 留痰肺氣喘嗽 甄 權 治中下濕熱腫洩脚氣行十二經 元 素 木防己主治男子肢節中風毒風不語散結氣擁 腫温瘧風水腫去膀胱熱 甄 權 發明 𢎞景曰防己是療風水要藥藏器曰治風用木 防己治水用漢防己元素曰去下焦濕腫及痛 并泄膀胱火邪必用漢防己草龍膽為君黄蘖知母 甘草佐之防己乃太陽本經藥也杲曰本草十劑云 通可去滯通草防己之屬是也夫防己大苦寒能瀉 血中濕熱通其滯塞亦能瀉大便補隂瀉陽助秋冬 瀉春夏之藥也比之於人則險而健者也幸災樂禍 能首為亂階然善用之亦可敵兇突險此瞑眩之藥 也故聖人存而不廢大抵聞其臭則可惡下咽則令 人身心煩亂飲食減少至于十二經有濕熱壅塞不 通及下注脚氣除膀胱積熱而庇其基本非此藥不 可真行經之仙藥無可代之者若夫飲食勞倦隂虚 生内熱元氣糓食已虧以防己泄大便則重亡其血 此不可用一也如人大渴引飲是熱在上焦肺經氣 分宜滲泄而防己乃下焦血分藥此不可用二也外 傷風寒邪𫝊肺經氣分濕熱而小便黄赤乃至不通 此上焦氣病禁用血藥此不可用三也大抵上焦濕 熱者皆不可用下焦濕熱流入十二經致二隂不通 者然後審 而用之 附方 舊三 新九 皮水胕腫 按之没指不惡風水氣在皮膚 中四肢聶聶動者防己茯苓湯 主之防己黄茋桂枝各三兩茯苓六兩甘草三兩 毎服一兩水一升煎半升服日二服 張仲景方 風 水惡風 汗出身重脈浮防己黄茋湯主之防己一兩 黄茋二兩二錢半白术七錢半炙甘草半兩 剉散每服五錢生薑四片棗一枚水一盞半煎 八分温服良久再服腹痛加芍藥 仲景方 風濕 相搏 關節沉痛微腫 惡風方同上 小便淋濇 三物木防己湯用木 防己防風葵子各二 兩㕮咀水五升煎二升 半分三服 千金方 膈間支飲 其人喘滿心下痞 堅面黎黒其脈沉 𦂳得之數十日醫吐下之不愈木防己湯主之虚者 即愈實者三日復與之不愈去石膏加茯苓芒消主 之用木防己三兩人參四兩桂枝二兩石膏雞 子大十二枚水六升煮二升分服 張仲景方 傷寒 喘急 防己人參等分為末桑 白湯服二錢不拘老小 肺痿喘嗽 漢防己末二 錢漿水一盞 煎七分細呷 儒門事親 肺痿咯血 多痰者漢防己葶藶等分為 末糯米飲每服一錢 古今 錄 驗 鼻衂不止 生防己末新汲水服二錢 仍以少許㗜之 聖惠方 霍亂吐利 防 己 白芷等分為末新汲 水服二錢 聖惠方 目睛暴痛 防己酒浸三次為末 每一服二錢温酒下 𤣥摘 方 解雄黄毒 防己煎 汁服之 實主治脱肛焙研煎飲代茶 肘 后 通草 本經 中品 釋名木通 士 良 附支 本 經 丁翁 吳 普 萬年藤 甄 權 子名燕覆 時 珍 曰有細細孔兩頭皆通故名通草即今所謂木通也 今之通草乃古之通脱木也宋本草混注為一名實 相亂今 分出之 集解 别錄曰通草生石城山谷及山陽正月二月采 枝隂乾𢎞景曰今出近道遶樹藤生汁白莖有 細孔兩頭皆通含一頭吹之則氣出彼頭者良或云 即葍藤莖也恭曰此物大者徑三寸每節有二三枝 枝頭有五葉子長三四寸核黒瓤白食之甘美南人 謂為燕覆子或名鳥覆子遇七八月采之藏器曰江 東人呼為畜葍子江西人呼為拏子如算袋瓤黄子 黒食之去皮蘇云色白者乃㺅葍也頌曰今澤潞漢 中江淮湖南州郡亦有之藤生蔓大如指其莖榦大 者徑三寸一枝五葉頗類石韋又似芍藥二葉相對 夏秋開紫花亦有白花者結實如小木𤓰食之甘美 即陳士良本草所謂桴棪子也其枝今人謂之木通 而俗間所謂通草乃通脱木也古方所用通草皆今 之木通其通脱木稀有用者或以木通為蔔萄苖者 非矣按張氏燕吳行紀載揚州甘泉東院兩廊前有 通草其形如椿少葉子垂稍際如苦棟與今所説不 同或别一物也時珍曰今之木通有紫白二色紫者 皮厚味辛白者皮薄味淡本經言味辛别錄言味甘 是二者皆 能通利也 氣味辛平無毒 别錄曰甘權日微寒普曰神農黄帝 辛雷公苦杲曰味甘而淡氣平味薄 降也陽 中隂也 主治除脾胃寒熱通利九竅血脈關節令人 不忘去惡蟲 本 經 療脾疸常欲眠心煩噦出音聲治耳 聾散癰腫諸結不消及金瘡惡瘡鼠瘻踒折齆鼻息 肉墮胎去三蟲 别 錄 治五淋利小便開關格治人多睡 主水腫浮大 甄 權 利諸經脈寒熱不通之氣 詵 理風熱 小便數急疼小腹虚滿宜煎湯并蔥飲有效 士 良 安心 除煩止渴退熱明耳目治鼻塞通小腸下水破積聚 血塊排膿治瘡癤止痛催生下胞女人血閉月候不 勻天行時疾頭痛目眩羸劣乳結及下乳 大 明 利大小 便令人心寛下氣 藏 器 主諸瘻瘡㗋痺咽痛濃煎含嚥 珣 通經利竅導小腸火 杲 發明 杲曰本草十劑通可去滯通草防己之屬是也 夫防己大苦寒能瀉血中濕熱之滯又通大便 通草甘淡能助西方秋氣下降利小便專瀉氣滯也 肺受熱邪津液氣化之原絶則寒水斷流膀胱受濕 熱癃閉約縮小便不通宜此治之其症胸中煩熱口 燥舌乾咽乾大渇引飲小便淋瀝或閉塞不通脛痠 脚熱並宜通草主之凡氣味與之同者茯苓澤瀉燈 草豬苓琥珀瞿麥車前子之類皆可以滲濕利小便 泄其滯氣也又曰木通下行泄小腸火利小便與琥 珀同功無他藥可比時珍曰木通手厥隂心包絡手 足太陽小腸膀胱之藥也故上能通心清肺治頭痛 利九竅下能泄濕熱利小便通大腸治遍身拘痛本 經及别錄皆不言及利小便治淋之功甄權日華子 輩始發揚之葢其能泄丙丁之火則肺不受邪能通 水道水源旣清則津液自化而諸經之濕與熱皆由 小便泄去故古方導赤散用之亦瀉南補北扶西抑 東之意楊仁齋直指方言人遍身胸腹𨼆熱疼痛拘 急足冷皆是伏熱傷血血屬于心宜木通以通心竅 則經絡 流行也 附方 舊二 新一 心熱尿赤 面赤唇乾咬牙口渴導赤散用 木通生地黄炙甘草等分入水 竹葉七片水煎 服 錢氏方 婦人血氣 木通濃煎三五盞飲 之即通 孟詵本草 金瘡 踒折 通草煮汁 釀酒日飲 鼠瘻不消 方同 上 根主治項下癭瘤 甄 權 子氣味甘寒無毒 詵曰平南人多食 之北人不知其功 主治厚腸胃令 人能食下三焦惡氣續五臟斷絶氣使語聲足氣通 十二經脈和核食之 孟 詵 除三焦客熱胃口熱閉胃不 下食 士 良 止渴利小便 時 珍 通脱木 法 象 釋名通草 綱 目 活莌 音 奪 離南 頌曰爾雅離南活莌即通 脱也山海經名冦脱又名 倚商杲曰隂竅濇而不利水腫閉而不行用之立通 因有通草之名與木通同功嘉謨曰白瓤中藏脱木 得之故 名通脱 集解 藏器曰通脱木生山側葉似蓖麻其莖空心中 有白瓤輕白可愛女人取以飭物俗名通草頌 曰郭璞言生江南髙丈許大葉似荷而肥莖中瓤正 白今園圃亦有種蒔者或作蜜煎充果食之甘美時 珍曰蔓生山中 莖大者圍數寸 氣味甘淡寒無毒 杲曰甘平降 也陽中隂也 主治利隂竅治五淋 除水腫癃閉瀉肺 李 杲 解諸毒蟲痛 蘇 頌 明目退熱下乳 催生 汪 機 發明 杲曰通草瀉肺利小便甘平以緩隂血也與燈 草同功宜生用之時珍曰通草色白而氣寒味 淡而體輕故入太隂肺經引熱下降而利小便入陽 明胃經通氣上達而下乳汁其氣寒降也其味淡升 也 附方 新 一 洗頭風痛 新通草瓦上燒存性研末二錢熱 酒下牙關𦂳者幹口灌之 王璆 百一 選方 花上粉主治諸蟲瘻惡瘡痔疾納之 藏 器 療瘰癧及胸 中伏氣攻胃咽 蘇 頌 附錄天壽根 圖經頌曰出台州每歲土貢其性 涼治胸膈煩熱上人常用有效 釣藤 别錄 下品 校正 自木部 移入此 釋名 𢎞景曰出建平亦作弔藤療小兒不入餘方 時珍曰其刺曲如釣鈎故名或作弔從簡耳 集解 恭曰釣藤出梁州葉細長其莖間有刺若釣鈎 頌曰今秦中興元府有之三月采宗奭曰湖南 湖北江南江西山中皆有之藤長八九尺或一二丈 大如苺指其中空小人用致酒甕中盜取酒以氣吸 之涓涓不斷時珍曰狀如葡萄藤而有鈎紫 色古方多用皮后世多用鈎取其力鋭爾 氣味甘微寒無毒 保昇曰苦權曰甘平時 珍曰初微甘後微苦平 主治小兒寒熱十二驚癎 别 錄 小兒驚啼瘛瘲熱壅客 忤胎風 權 大人頭旋目眩平肝風除心熱小兒内釣 腹痛發斑疹 時 珍 發明 時珍曰釣藤手足厥隂藥也足厥隂主風手厥 隂主火驚癎眩運皆肝風相火之病釣藤通心 包于肝木風靜火息則諸證自除或 云入數寸于小麥中蒸熟喂馬易肥 附方 新 三 小兒驚熱 釣藤一兩消石半兩甘草炙一分 為散毎服半錢温水服日三服名 延齡散 聖濟錄 卒得癎疾 釣藤甘草炙各二錢水五合煎 二合每服棗許日五夜三度 聖惠 方 斑疹不快 釣藤鈎子紫草茸等分為末每服 一字或半錢温酒服 錢氏方 附錄倒掛藤 拾遺藏器曰味苦無毒主一切老血及 産後諸疾結痛血上欲死煮汁服之生 深山有逆刺如懸鈎 倒掛于樹葉尖而長 黄藤 綱目 集解 時珍曰黄藤生嶺南狀若防己俚人常服此藤 縱飲食有毒亦自然不發席辨刺史云甚有效 氣味甘苦平無毒主治飲食中毒利小便煮汁頻服 即解 時 珍 白兔藿 本經 上品 釋名白葛 普 集解 别録曰生交州山谷𢎞景曰此藥解毒莫之與 敵而人不復用不聞識者恭曰荆襄山谷今有 之蔓生山南人謂之白葛苗似蘿藦葉圓厚莖有白 毛與衆草異用藿療毒有効而交廣又有白花藤亦 解毒用根不用苗保昇曰蔓生葉圓者蓴今 襄州北汝州南岡上有五月六月采苗日乾 氣味苦平無毒主治蛇虺蜂蠆猘狗菜肉蠱毒鬼疰 風疰諸大毒不可入口者皆消除之又去血可末著 痛上立清毒入腹者煮汁飲即解 本 經 風邪熱極煮汁 飲搗末傅諸毒妙 李 珣 白花藤 唐本 草 集解 恭曰生嶺南交州廣州平澤苗似野葛葉似女 貞莖葉俱無毛而白花其根似葛而骨柔皮厚 肉白大療毒用根不用苗保昇曰蔓生白花葉有細 毛根似牡丹骨柔皮白而厚凌冬不凋斆曰凡使勿 用菜花藤真相似只是味酸濇白 花藤味甘采得去根細剉隂乾用 氣味苦寒無毒主治解諸藥菜肉中毒漬酒主虚勞 風熱 唐 本 發明 時珍曰蘇言用根雷言用苗都可用爾按葛洪 肘后方云席辨刺史在嶺南日久言俚人皆因 飲食入毒多不即覺漸不能食或心中漸脹先寒似 瘴急含白銀一宿變色者即是也銀青是藍藥銀黄 赤是薗藥薗音混草名也但取白花藤四兩出嶲州 者為上不得取近野葛生者洗切同乾藍實四兩水 七升煮取半空腹頓服 少悶勿怪其毒即解 白英 本經 上品 校正 併入别 錄鬼目 釋名縠菜 别 錄 白草 同 上 白幕 拾 遺 排風 同 上 子名鬼目 時珍 曰白 英謂其花色縠菜象其葉文排風言其功用鬼目象 其子形别錄有名未用復出鬼目雖苗子不同實一 物也故 併之 集解 别錄曰白英生益州山谷春采葉夏采莖秋采 花冬采根又曰鬼目一名來甘實赤如五味十 月采𢎞景曰鬼目俗人呼為白草子是矣又曰白英 方藥不復用此有斛菜花益州乃有苦菜土人專食 之充健無病疑或是此恭曰白英鬼目草也蔓生葉 似王瓜小長而五椏實圓若龍葵子生青熟紫黒東 人謂之白草陶云白草似識之而不力辨藏器曰白 英鬼目菜也蔓生三月延長爾雅名符郭璞云似葛 葉有毛子赤色如耳璫珠若云子黑誤矣江東夏月 取其莖葉煮粥食極解熱毒時珍曰此俗名排風子 是也正月生苗白色可食秋開小白花子如龍葵子 熟時紫赤色吳志云孫皓時有鬼目菜緣棗樹長丈 餘葉廣四寸厚三分人皆異之即此物也又羊蹄草 一名鬼目嶺南有木果亦名鬼目葉似楮子大如鴨 子七八月熟黄色味酸可 食皆與此同名異物也 根苗氣味甘寒無毒 主治寒熱八疸消渴補中益氣久服輕身延年 本 經 葉 作羮飲甚療勞 𢎞 景 煩熱風疹丹毒瘴瘧寒熱小兒結 熱煮汁飲之 藏 器 鬼目 子 也 氣味酸平無毒主治明目 别 錄 附方 新 一 目赤頭旋 眼花面腫風熱上攻用排風子焙 甘草炙菊花焙各一兩為末每服 二錢臥時温水 下 聖濟錄 蘿藦 唐本 草 校正 併入拾遺 斫合子 釋名雚 音 貫 芄蘭 詩 疏 白環藤 拾 遺 實名雀瓢 陸 璣 斫合子 拾 遺 羊婆奶 綱 目 婆婆鍼線包 藏器曰漢髙帝用子傅軍士 金瘡故名斫合子時珍曰白 環即芄字之訛也其實嫩時有漿裂時如瓢故有雀 瓢羊婆奶之稱其中一子有一條白絨長二寸許故 俗呼婆婆鍼線包又 名婆婆鍼袋兒也 集解 𢎞景曰蘿藦作藤生摘之有白乳汁人家多種 之葉厚而大可生啖亦蒸煮食之諺云去家千 里勿食蘿藦枸杞言其補益精氣强盛隂道與枸杞 葉同也恭曰按陸機詩疏云蘿藦一名芄蘭幽州謂 之雀瓢然雀瓢是女青别名也蘿藦葉似女青故亦 名雀瓢女青葉似蘿藦兩葉相對子似瓢形大如棗 許故名雀瓢根似白薇莖葉並臭生平澤别錄云葉 嫩時似蘿藦圓端大莖實黑藏器曰蘿藦東人呼為 白環藤生籬落間折之有白汁一名雀瓢其女青終 非白環二物相似不能分别又曰斫合子作藤生蔓 延籬落間至秋霜合子如柳絮一名雞腸一名薰桑 時珍曰所合子即蘿藦子也三月生苗蔓延籬垣極 易繁衍其根白軟其葉長而後大前尖根與莖葉斷 之皆有白乳如構汁六七月開小長花如鈴狀紫白 色結實長二三寸大如馬兠鈴一頭尖其殻青軟中 有白絨及漿霜后枯裂則子飛其子輕薄亦如兠鈴 子商人取其絨作坐褥代綿云甚輕暖詩云芄蘭之 支童子佩觿芄蘭之葉童子佩韘觿音畦解結角錐 也此物實尖垂于支間似之韘音涉張弓指彄也此 葉后彎似之故以比興也一種莖葉及花皆似蘿藦 但氣臭根紫結子圓大如豆生青熟赤為異此則蘇 恭所謂女青似蘿藦陳藏器所謂二物相似者也蘇 恭言其根似白微子似瓢形則誤矣當從陳説此乃 藤生女青與蛇銜根之女青名同物異宜互攷之 子 葉 同 氣味甘辛温無毒 時珍曰 甘微辛 主治虛勞補益精氣强隂道葉煮食功同子 唐 本 擣子 傅金瘡生膚止血搗葉傅腫毒 藏 器 取汁傅丹毒赤腫 及蛇蟲毒即消蜘蛛傷頻治不愈者搗封二三度能 爛絲毒即化作膿也 時 珍 附方 新 二 補益虛損 極益房勞用蘿藦四兩枸杞根皮 五味子柏子仁酸棗仁乾地黄各 三兩為末毎服方寸匕 酒下日三服 千金方 損傷血出 痛不可忍用籬上 婆婆鍼袋兒擂水 服渣罨瘡口 立效 袖珍 赤地利 唐本 草 校正 併入拾遺 五毒草 釋名赤薜荔 綱 目 五毒草 拾 遺 五蕺 拾 遺 蛇䒽 拾 遺 山蕎麥 圖 經 時珍曰 並未詳 集解 恭曰所在山谷有之蔓生葉似蘿藦根皮赤黒 肉黄赤二月八月采根日乾頌曰所在皆有今 惟華山有之春夏生苗作蔓繞草木上莖赤葉青似 蕎麥葉七月開白花亦如蕎麥結子青色根若菝葜 皮紫赤肉黄赤八月采根晒乾收藏器曰五毒草生 江東平地花葉並如蕎麥根𦂳硬似狗脊亦名蛇䒽 名同物異時珍曰五毒 草即赤地利今併為一 根修治 斆曰凡采得細剉用藍葉并根同入 生絹袋盛之蒸一伏時去藍晒用 氣味苦平無毒 藏器曰酸 平伏丹砂 主治赤白冷熱諸痢斷血 破血帶下赤白生肌肉 唐 本 主癰疽惡瘡毒腫赤白游 疹蟲蠶蛇犬咬並醋摩傅之亦擣莖葉傅之恐毒入 腹煮汁飲 藏 器 發明 時珍曰唐張仲文備急方治青赤黄白等痢鹿 茸丸方中用之則其功長于涼血解毒可知矣 附方 舊 二 小兒熱瘡 身面皆有如火燒 者赤地利末粉之 火瘡滅瘢 赤地 利末 油調塗 聖惠 紫葛 唐本 草 集解 恭曰生山谷中苗似葡萄長丈許根紫色大者 徑二三寸保昇曰所在皆有今出雍州葉似蘡 薁其根皮肉俱紫色三八月采根皮日乾大明曰紫 葛有二種此是藤生者頌曰今惟江寧府及台州生 之春生冬枯似 葡萄而紫色 根皮氣味甘苦寒無毒 大明曰苦滑冷 燒灰制消石 主治癰腫惡 瘡擣米醋和封之 恭 主癱緩攣急并熱毒風通小腸 大 明 生肌散血 時 珍 附方 舊 二 産后煩渇 血氣上冲也紫葛三兩水 二升煎一升去滓呷之 金瘡傷 損 生肌破血用紫葛二兩順流水三盞煎 一盞半分三服酒煎亦妙 並經效方 烏蘞苺 唐本 草 釋名五葉苺 𢎞 景 蘢草 同 拔 爾 雅 龍葛 同 赤葛 綱 目 五爪龍 同 赤潑藤 時珍曰五葉如白蘞故曰烏蘞俗名五爪 龍江東呼龍尾亦曰虎葛曰龍曰葛並取 蔓形赤潑與赤 葛及拔音相近 集解 𢎞景曰五葉苺生蘺援間作藤擣根傅癰癤有 效恭曰蔓生平澤葉似白蘞四月五月采之保 昇曰莖端五葉開花青白色所在有之夏采苗用時 珍曰堘塹間甚多其藤柔而有稜一枝一䰅凡五葉 葉長而光有疎齒面青背淡七八月結苞成簇青白 色花大如粟黄色四出結實大如龍葵子生青熟紫 内有細子其根白色大者如指長一二尺擣之多涎 滑傅滋醫學集成謂即紫葛楊起簡便方謂即老鴉 眼睛草斗門方謂 即何首烏並誤矣 氣味酸苦寒無毒 主治癰癤瘡腫虫咬擣根傅之 𢎞 景 風毒熱腫游丹擣 傅并飲汁 恭 涼血解毒利小便根擂酒服消癤腫神 效 時 珍 附方 新 五 小便尿血 五葉藤隂乾為末每服二 錢白湯下 衛生易簡方 㗋痺腫 痛 五爪龍草車前草馬蘭菊各一握 擣汁徐嚥祖𫝊方也 醫學正𫝊 項下熱腫 俗名 蟇 瘟五葉藤擣傅 之 丹溪纂要 一切腫毒 發背乳癰便毒惡瘡初起 者並用五葉藤或根一握 生薑一塊擣爛入好酒一盌絞汁熱服取汁以 渣傅之即散一用大蒜代薑亦可 壽域神方 跌撲 損傷 五爪龍擣汁和童尿熱 酒服之取汗 簡便方 葎草 唐本 草 校正 併入有名 未用勒草 釋名勒草 别 錄 葛勒蔓 蜀圖 經 來苺草 别本時珍曰此草 莖有細刺善勒入 膚故名勒草訛為葎草又訛為來苺 皆方音也别錄勒草即此今併為一 集解 恭曰葎草生故墟道旁葉似蓖麻而小且薄蔓 生有細刺亦名葛葎蔓古方亦時用之保昇曰 野處多有之葉似大麻花黄白色子若大麻子俗名 葛勒蔓夏采莖葉曝乾用别錄曰勒草生山谷如栝 樓時珍曰二月生苗莖有細刺葉對節生一葉五尖 微似蓖麻而有細齒八九月開細紫花成簇結子狀 如黄 麻子 氣味甘苦寒無毒主治勒草主瘀血止精益盛氣 别 錄 葎草主五淋利小便止水痢除瘧虚熱渴煮汁或生 擣汁服 恭 生汁一合服治傷寒汗後虛熱 宗 奭 療膏淋 久痢疥癩 頌 潤三焦消五穀益五臟除九蟲辟温疫 傅蛇蠍傷 時 珍 附方 舊三 新六 小便石淋 葛葎掘出根挽斷以盃于坎中 承取汁服一升石當出不出更 服方范 汪 小便膏淋 葎草擣生汁三升酢二合 合和頓服當尿下白汁 尿血淋 瀝 同 上 産婦汗血 汚衣赤色 方同上 久痢成疳 葛勒蔓末以管 吹入肛門中不 過數次 如神 新久瘧疾 用葛葎草一握一名勒蔓去兩頭 秋冬用乾者恒山末等分以淡漿 水二大盞浸藥星月下露一宿 五更煎一盞分二服以吐痰愈 遍體癩瘡 葎草一擔 以水二石 煮取一石潰之不過三 作愈 並韋宙獨行方 烏癩風瘡 葛葎草三秤切洗 益母草一秤切以 水二石五斗煮取一石五斗去滓入瓮中浸浴一時 方出坐密室中又暖湯浴一時乃出暖臥取汗勿令 見風明日又浴如浴時瘙痒不可忍切勿搔動 少頃漸定后隔三日一作以愈為度 聖濟錄 羊桃 本經 下品 釋名鬼桃 本 經 羊膓 同 萇楚 爾 雅 銚芅 音姚弋或 作御弋 細子 並 未 詳 集解 别錄曰羊桃生山林川谷及田野二月采隂乾 𢎞景曰山野多有勝似家桃又非山桃花甚赤 子小細而苦不堪食詩云隰有萇楚即此方藥不復 用保昇曰生平澤中處處有之苗長而弱不能為樹 葉花皆似桃子細如棗核今人呼為細子其根似牡 丹郭璞云羊桃葉似桃其花白色子如小麥亦似桃 形陸機詩疏云葉長而狹花紫赤色其枝莖弱過一 尺引蔓于草上今人以為汲灌重而善没不如楊柳 也近下根刀切其皮著熱灰中脱之可韜筆管也時 珍曰羊桃莖大如指似樹而弱如蔓春長嫩條柔軟 葉大如掌上緑下白有毛狀似 苧麻而團其條浸水有涎滑 莖根氣味苦寒有毒 藏器曰 甘無毒 主治熛熱身暴赤色除 小兒熱風水積聚惡瘍 本 經 去五臟五水大腹利小便 益氣可作浴湯 别 錄 煮汁洗風痒及諸瘡腫極效 恭 根 浸酒服治風熱羸老 藏 器 附方 舊一 新三 傷寒變慝 四肢煩疼不食多睡羊桃十斤 擣熟浸熱湯三斗日正午時入 坐一炊久不過 三次愈 千金 傷寒毒攻 手足腫痛羊桃煮汁 入少鹽漬之 肘後 水氣 鼓脹 大小便濇羊桃根桑白皮木通大㦸炒各半斤 剉水一斗煮五升熬如稀餳每空心茶服一匙 二便利食粥補 之 聖惠方 蜘蛛咬毒 羊桃葉擣傅之 立愈 備急方 絡石 本經 上品 釋名石鯪 吳普作 鯪石 石龍藤 别 錄 懸石 同 耐冬 恭 雲花 普 雲英 普 雲丹 普 石血 恭 雲珠 别錄又名畧石領石明 石石蹉恭曰俗名耐冬 以其包絡石木而生故名絡石山南 人謂之石血療産後血結大良也 集解 别錄曰絡石生太山川谷或石山之隂或髙山 巖石上或生人間五月采𢎞景曰不識此藥方 法無用者或云是石類旣生人間則非石猶如石斛 繫石為名耳恭曰此物生隂濕處冬夏常青實黒而 圓其莖蔓延遶樹石側若在石間者葉細厚而圓短 遶樹生者葉大而薄人家亦種之為飾保昇曰所在 有之生木石間凌冬不凋葉似細橘葉莖節著處即 生根鬚包絡石旁花白子黑六月七月采莖葉日乾 藏器曰在石者良在木者隨木性有功與薜荔相似 更有石血地錦等十餘種藤並是其類大畧皆主風 血暖腰脚變白不老蘇恭言石血即絡石殊誤矣絡 石葉圓正青石血葉尖一頭赤色時珍曰絡石帖石 而生其蔓折之有白汁其葉小于指頭厚實木强面 青背淡濇而不光有尖葉圓葉二種功用相同葢一 物也蘇恭所説 不誤但欠詳耳 莖葉脩治 雷曰凡采得用粗布揩去毛子 以熟甘草水浸一伏時切晒用 氣味苦温無毒 别錄曰微寒普曰神農苦小當雷公 苦平無毒扁鵲桐君甘無毒 之曰 大寒藥中君也采無時時珍曰味甘微酸不苦之才 曰杜仲牡丹為之使惡鐵落畏貝母菖蒲殺殷蘗毒 主治風熱死肌癰傷口乾舌焦癰腫不消㗋舌腫閉 水漿不下 本 經 大驚入腹除邪氣養腎主腰髖痛堅筋 骨利關節久服輕身明目潤澤好顔色不老延年通 神 别 錄 主一切風變白宜老 藏 器 蝮蛇瘡毒心悶服汁并 洗之刀斧傷瘡傅之立瘥 恭 發明 時珍曰絡石性質耐久氣味平和神農列之上 品李當之稱為藥中之君其功主筋骨關節風 熱癰腫變白耐老即醫家鮮知用者豈以其近賤而 忽之耶服之當浸酒耳仁存堂方云小便白濁緣心 腎不濟或由酒色遂至已甚謂之上淫葢有虚熱而 腎不足故土邪干水史載之言夏則土燥水濁冬則 土堅水清即此理也醫者往往峻補其疾反甚惟服 博金散則水火旣濟源潔而流清矣用絡石人參茯 苓各二兩龍骨煅一兩為末每 服二錢空心米飲下日二服 附方 舊二 新二 小便白濁 方見 上 㗋痺腫塞 喘息不通須㬰 欲絶神驗方用 絡石草一兩水一升煎一大盞細 細呷之少頃即通 外臺祕要 癰疽焮痛 止痛靈 實散用 鬼繫腰生竹籬隂濕石岸間絡石而生者好絡木者 無用其藤柔細兩葉相對形生三角用莖葉一兩洗 晒勿見火皂莢刺一兩新瓦炒黄甘草節半兩大𤓰 蔞一箇取仁炒香乳香没藥各二錢每服二錢水一 盞酒半盞慢火煎至一 盞温服 外科精要 木蓮 拾遺 釋名薜荔 拾 遺 木饅頭 綱 目 鬼饅頭 時珍曰木蓮饅頭象 其實形也薜荔音壁 利未詳山海 經作草荔 集解 藏器曰薜荔夤緣樹木三五十年漸大枝葉繁 茂葉長二三寸厚若石韋生子似蓮房打破有 白汁停久如漆中有細子一年一熟子亦入藥采無 時頌曰薜荔絡石極相類莖葉粗大如藤狀木蓮更 大于絡石其實若蓮房時珍曰木蓮延樹木垣牆而 生四時不凋厚葉堅强大于絡石不花而實實大如 盃微似蓮蓬而梢長正如無花果之生者六七月實 内空而紅八月後則滿腹細子大如稗子一子一鬚 其味微濇其殻虚輕 烏鳥童兒皆食之 葉氣味酸平無毒 主治背癰乾末服之下利即愈 頌 主風血暖腰脚變 白不衰 器 治血淋痛濇藤葉一握甘草炙一分日煎 服之 時 珍 發明 慎微曰圖經言薜荔治背瘡近見宜興縣一老 舉人年七十餘患發背村中無醫藥急取薜荔 葉爛研絞汁和蜜飲數升以滓傅之後用他藥 傳帖遂愈其功實在薜荔乃知圖經之言不妄 藤汁主治白癜風癧瘍風惡瘡疥癬塗之 大 明 木蓮氣味甘平濇無毒 時珍曰嶺南人 言食之發瘴 主治壯陽道 尤勝 頌 固精消腫散毒止血下乳治久痢腸痔心痛 隂 時 珍 附方 新 八 驚悸遺精 木饅頭炒白牽牛等分為末每服 二錢用米飲調下 乾坤祕韞 隂㿉囊腫 木蓮即木饅頭燒研酒服二錢心又方木 饅頭子小茴香等分為末毎空 酒服二 錢取効 集簡 酒痢腸風 黒散子治風入臟或食毒積熱大 便鮮血疼痛肛出或久患酒痢木 饅頭燒存性㯶櫚皮燒存性烏梅去核粉草炙等 分為末毎服二錢水一盞煎服 惠民和劑局方 腸 風血下 大便更濇木饅頭燒枳殻炒等分為末 每服二錢槐花酒下 楊倓家藏方 大腸 脫下 木饅頭連皮子切炒茯苓猪苓等分為末每服 二錢米飲下亦治夢遺名鎖陽丹 普濟方 一切癰疽 初起不問發於何處用木蓮四十九個揩 去毛研細酒解開温服功與忍冬草相上 下陳自明 外科精要 乳汁不通 木蓮二個猪前蹄一個爛煮食 之并飲汁盡一日即通無子婦 人食之亦有乳 也 集簡方 附錄地錦 拾遺藏器曰味甘温無毒主破老血産後 血結婦人瘦損不能飲食腹中有塊淋瀝 不盡赤白帶下天行心悶並煎服之亦浸酒生淮南 林下葉如鴨掌藤蔓著地節處有根亦緣樹石冬月 不死山人産後用之一名地噤時珍曰 别有地錦草與此不同見 草之六 扶芳藤 拾遺 釋名滂藤 集解 藏器曰生吳郡藤苗小時如絡石蔓延樹本山 人取楓樹上者用亦如桑上寄生之意忌采塚 墓間者隋朝稠禪師作青 飲進煬帝止渴者即此 莖葉氣味苦小温無毒主治一切血一切氣一切冷 大主風血腰脚去百病久服延年變白不老剉細浸 酒飲 藏 器 常春藤 拾遺 釋名土鼓藤 拾 遺 龍鱗薜荔 日華藏器曰小兒取其藤 於地打作鼓聲故名土鼓 李邕改為 常春藤 集解 藏器曰生林薄間作蔓繞草木上其 葉頭尖結子正圓熟時如珠碧色 氣味莖葉苦子甘温無毒主治風血羸老腹内諸冷 血閉强腰脚變白煮服浸酒皆宜 藏 器 凡一切癰疽腫 毒初起取莖葉一握研汁和酒温服利下惡物去其 根本 時珍要外 科精 附方 新 二 丁瘡黑凹 用髮 劄住將尖葉薜荔搗汁和 蜜一盞服之外以葱蜜搗傅四圍 惠聖 方 衂血不止 龍鱗薜荔研水 飲之 聖濟錄 千歲蘽 别錄 上品 校正 併入有名未 用别錄蘽根 釋名蘽蕪 别 錄 苣𤓰 拾遺藏器曰此藤冬只凋 葉大者盤薄故曰千歲蘽 集解 别錄曰千歲蘽生太山山谷𢎞景曰藤生如葡 萄葉似鬼桃蔓延木上汁白今俗人方藥都不 識用仙經數處須之藏器曰蔓似葛葉下白其子赤 條中有白汁陸璣草木疏云一名苣𤓰連蔓而生蔓 白子赤可食酢而不美幽州人謂之推蘽毛詩云葛 蘽注云似葛之草蘇恭謂為蘡薁深是妄言頌曰處 處有之藤生蔓延木上葉如葡萄而小四月摘其莖 汁白而味甘五月開花七月結實八月采子青黒微 赤冬惟凋葉春夏間取汁用陶陳二氏所説得之宗 奭曰唐開元末訪隱民姜撫年幾百歲召至集賢院 言服常春藤使白髮還黒長生可致藤生太湖終南 帝遣使多取以賜老臣詔天下使自求之擢撫銀青 光祿大夫號冲和先生又言終南山有旱藕餌之延 年狀類葛粉帝取之作湯餅賜大臣右驍騎將軍甘 守誠云常春藤乃千歲蘽也旱藕乃牡蒙也方家久 不用故撫易名以神之民以酒漬藤飲之多暴死乃 止撫内慙乃請求藥牢山遂逃去今書此以備世疑 時珍曰按千歲蘽原無常春之名惟陳藏器本草土 鼓藤下言李邕名為常春藤浸酒服羸老變白則撫 所用乃土鼓藤也其葉與千歲蘽不同或名同耳 正誤 見果部 蘡薁下 氣味甘平無毒主治補五臟益氣續筋骨長肌肉去 諸痺久服輕身不飢耐老通神明 别 錄 蘽根主治緩筋令不痛 别 錄 忍冬 别錄 上品 釋名金銀藤 綱 目 鴛鴦藤 綱 目 鷺鷥滕 綱 目 老翁鬚 綱 目 左纒 藤 綱 目 金釵股 綱 目 通靈草 土 宿 蜜桶藤 𢎞景曰處處有之 藤生凌冬不凋故 名忍冬時珍曰其花長瓣垂鬚黄白相半而藤左纒 故有金銀鴛鴦以下諸名金釵股貴其功也土宿真 君云蜜桶藤隂草也取汁能 伏硫制汞故有通靈之稱 集解 别錄曰忍冬十二月采隂乾恭曰藤生繞覆草 木上莖苗紫赤色宿蔓有薄皮膜之其嫩蔓有 毛葉似胡豆亦上下有毛花白蘂紫今人或以絡石 當之非矣時珍曰忍冬在處有之附樹延蔓莖微紫 色對節生葉葉似薜荔而青有濇毛三四月開花長 寸許一蒂兩花二瓣一大一小如半邊狀長蘂花初 開者蘂瓣俱色白經二三日則色變黄新舊相參黄 白相映故呼金銀花氣甚芬芳四月采花隂乾藤葉 不拘時 采隂乾 氣味甘温無毒 權曰辛藏器曰小 寒云温者非也 主治寒熱身腫久 服輕身長年益壽 别 錄 治腹脹滿能止氣下澼 甄 權 熱毒 血痢水痢濃煎服 藏 器 治飛尸遁尸風尸沉尸尸注鬼 擊一切風濕氣及諸腫毒癰疽疥癬楊梅諸惡瘡散 熱解毒 時 珍 發明 𢎞景曰忍冬煮汁釀酒飲補虛療風此旣長年 益壽可常采服而仙經少用凡易得之草人多 不肯為之更求難得者貴逺賤近庸人之情也時珍 曰忍冬莖葉及花功用皆同昔人稱其治風除脹解 痢逐尸為要藥而後世不復知用後世稱其消腫散 毒治瘡為要藥而昔人並未言及乃知古今之理萬 變不同未可一轍論也按陳自明外科精要云忍冬 酒治癰疽發背初發便當服此其効甚竒勝于紅内 消洪内翰邁沈内翰括諸方所載甚詳如瘍醫丹陽 僧江西僧鑒清金陵王琪王尉子駿海州劉秀才純 臣等所載療癰疽發背經效竒方皆是此物故張 相公云誰知至賤之中乃有殊常之效正此類也 附方 舊一新 十七 忍冬酒 治癰疽發背不問發在何處發 眉發頥或頭或項或背或腰或 脇或乳或手足皆有竒效鄉落之間僻陋之所貧乏 之中藥材難得但䖍心服之俟其疽破仍以神異膏 貼之其效甚妙用忍冬藤生取一把以葉入沙盆研 爛入生餅子酒少許稀稠得所塗于四圍中留一口 洩氣其藤只用五兩木槌槌損不可犯鐵大甘草節 生用一兩同入沙瓶内以水二盌文武火慢煎至一 盌入無灰好酒一大盌再煎十數沸去滓分為三服 一日一夜喫盡病勢重者一日二劑服至大小腸通 利則藥力到沈内翰云如無生者只用乾者 然力終不及生者效速 陳自明外科精要 忍冬圓 治消渴愈後預防發癰疽先宜服此用忍冬草根莖 花葉皆可不拘多少入瓶内以無灰好酒浸以糠火 煨一宿取出晒乾入甘草少許碾為細末以浸藥酒 打麵糊丸梧子大每服五十丸至百丸湯酒任下此 藥不特治癰疽大能 止渴 外科精要 五痔諸瘻 方同 上 一切腫毒 不問 已潰 未潰或初起發熱用金銀花俗名甜藤采花連莖葉 自然汁半盌煎八分服之以渣傅上敗毒托裏散氣 和血其功獨勝 萬表積善堂方 丁瘡便毒 方同 上 㗋痺乳蛾 方同 上 敷 腫拔毒 金銀藤大者燒存性葉焙乾為末各三錢大 黄焙為末四錢凡腫毒初發以水酒調搽四 圍留心洩氣 楊誠經騐方 癰疽托裏 治癰疽發背腸癰奶癰無 名腫毒惞痛實熱狀類傷 寒不問老幼虚實服之未成者内消已成者即潰忍 冬葉黄茋各五兩當歸一兩甘草八錢為細末每服 二錢酒一盞半煎一盞隨病上下 服日再服以渣傅之 和劑局方 惡瘡不愈 左纒藤 一把搗 爛入雄黄五分水二升瓦礶煎之以紙封七重穿一 孔待氣出以瘡對孔薰之三時久大出黄水後用生 肌藥取效 選竒方 輕粉毒癰 方同 上 瘡久成漏 忍冬草浸酒日 日常飲之戴原 禮要 訣 熱毒血痢 忍冬藤濃煎 飲 聖惠方 五種尸疰 飛尸者遊走 皮膚洞穿臟 腑每發刺痛變動不常也遁尸者附骨入肉攻鑿血 脈毎發不可見死尸聞哀哭便作也風尸者淫躍四 末不知痛之所在毎發恍惚得風雪便作也沉尸者 纒結臟腑冲引心脇每發絞切遇寒冷便作也尸注 者舉身沉重精神錯雜常覺昏廢毎節氣至則大作 也並是身中尸鬼引接外邪宜用忍冬莖葉剉數斛 煮取濃汁煎稠毎服雞子大許温 酒化下一日二三服 肘後方 鬼擊身青 作痛用 金銀花 一兩水煎飲之 李樓怪病奇方 中野菌毒 急采鴛鴦草啖之即今 忍冬草也 洪邁夷堅 志 口舌生瘡 赤梗蜜桶藤髙脚地銅盤馬蹄香等分 以酒搗汁雞毛刷上取涎出即愈 普 濟 方 忍冬膏 治諸般腫痛金刃傷瘡惡瘡用金銀藤四 兩吸鐵石三錢香油一斤熬枯去滓入黄 丹八兩待熬至滴水不散 如常攤用 乾坤祕韞 甘藤 宋嘉 祐 校正 自木部 移入此 釋名甜藤 嘉 祐 感藤 時珍曰甘感音相近也又有甜藤 甘露藤皆此類並附之忍冬一名 甜藤與 此不同 集解 藏器曰生江南山谷其藤大如雞卵狀如木 防己斫斷吹之氣出一頭其汁甘美如蜜 汁氣味甘平無毒主治調中益氣通血氣解諸熱止 渴 藏 器 除煩悶利五臟治腎釣氣其葉研傅蛇蟲咬 大 明 解熱痢及膝腫 時 珍 附錄甘露藤 嘉祐藏器曰生嶺南藤蔓如筯人服之 得肥一名肥藤味甘温無毒主風血氣 諸病久服調中温補令人肥健好顔色 大明曰止消渴潤五臟除腹内諸冷 甜藤 拾遺藏 器曰生 江南山林下蔓如葛味甘寒無毒主熱煩解毒調中 氣令人肥健搗汁和米粉作糗餌食甜美止洩又治 剝馬血毒入肉及狂犬牛馬熱黄𫝊蛇咬瘡又 有小葉尖長氣辛臭者搗傅小兒腹中閃 含水藤 海藥 校正 自木部移入此併 入拾遺大瓠藤 釋名大瓠藤 集解 珣曰按劉欣期交州記云含水藤生嶺南及北 海邊山谷狀若葛葉似枸杞多在路旁行人乏 水處便喫此藤故以為名藏器曰安南朱厓儋耳無 水處皆種大瓠藤取汁用之藤狀如瓠斷之水出飲 之清美時珍曰顧微廣州記云水藤去地一丈斷之 更生根至地水不絶山行口渴斷取汁飲之陳氏所 謂大瓠藤葢 即此物也 藤中水氣味甘平無毒 藏器 曰寒 主治解煩渴心躁瘴癘 丹石發動亦宜服之 李 珣 止渴潤五臟去濕痺天行時 氣利小便其葉搗傅中水爛瘡皮皸 藏 器 治人體有損 痛沭髮令長 時珍記 廣州 附錄鼠藤 拾遺珣曰顧微廣州記云鼠愛食此藤故 名其咬處人取為藥藏器曰生南海海畔 山谷作藤繞樹莖葉滑淨似枸杞花白有節心虚苗 頭有毛彼人食之如甘蔗味甘温無毒主丈夫五勞 七傷隂痿益陽道小便數白腰脚痛冷除風氣壯筋 骨補衰老好顔色濃煮服之取微汗亦浸酒服性温 稍令人悶 無苦也 天仙藤 宋圖 經 集解 頌曰生江淮及浙東山中春生苗蔓作藤葉似 菖葉圓而小有白毛四時不凋根有鬚夏月采 取根苗南 人多用之 氣味苦温無毒主治解風勞同麻黄治傷寒發汗同 大黄墮胎氣 蘇 頌 流氣活血治心腹痛 時 珍 附方 新 六 疝氣作痛 天仙藤一兩好酒一盌煮至半 盌服之神效 孫天仁集效方 痰 注臂痛 天仙藤白术羌活白芷梢各三錢片子薑黄 六錢半夏製五錢每服五錢薑五片水煎服 仍間服千金五套丸 楊仁齋直指方 妊娠水腫 始自兩足漸至喘悶 似水足趾出水謂之 子氣乃婦人素有風氣或衝任有血風不可作水妄 投湯藥宜天仙藤散主之天仙藤洗微炒香附子炒 陳皮甘草烏藥等分為末每服三錢水一大盞薑三 片木𤓰三片紫蘇三葉煎至七分空心服一日三服 小便利氣脈通腫漸消不須多服此乃淮南名醫陳 景初祕方也得于李伯時家 陳自明婦人良方 産後腹痛 兒枕痛天仙藤五兩炒焦為末毎服炒生 薑汁童子小便和細酒調服 經騐婦人 方 一切血氣 腹痛即上方 用温酒調服 肺熱鼻 桐油入黄連末 用天仙藤燒熱 油傅之 摘𤣥方 紫金藤 宋圖 經 釋名山甘草 集解 頌曰生福州山中春初單生葉青色 至冬凋落其藤似枯條采皮晒乾 氣味 缺 主治丈夫腎氣 蘇 頌 消損傷淤血搗傅惡瘡腫 毒 時 珍 附方 新 二 紫金藤丸 補腎臟暖丹田興陽道減小便填 精髓駐顔色潤肌肉治元氣虛面 目黎黒口乾舌濇夢想虚驚耳鳴目淚腰胯沉重百 節酸疼項筋𦂳急背脾勞倦隂汗盜汗及婦人子宫 久冷月水不調或多或少赤白帶下並宜服之用紫 金藤巴㦸天去心三兩吳茱茰髙良薑肉桂青鹽各 二兩為末酒糊丸梧子大每温 酒下二十丸日三服 和劑方 死胎不下 紫金藤葵 根各七錢 土牛膝三兩土當歸四錢肉桂二錢麝香三分為末 米糊丸梧子大硃砂為衣每服五十丸乳香湯下極 騐觀葛 靜 方 南藤 宋開 寶 校正 自木部移入此併入有名未 用别錄丁公寄圖經石南藤 釋名石南藤 圖 經 丁公藤 開 寶 丁公寄 别 錄 丁父 别 錄 風藤 志 曰 生依南樹故號南藤藏器曰丁公寄即 丁公藤也始因丁公用有效因以得名 集解 别錄曰丁公寄生石間蔓延木上葉細大枝赤 莖 大如磧黄有汁七月七日采頌曰南藤即 丁公藤也生南山山谷今泉州榮州有之生依南木 莖如馬鞭有節紫褐色葉如杏葉而尖采無時又曰 天台石南藤四時不凋土人采葉治腰痛時珍曰今 江南湖南諸大山有之細藤圓膩紫錄色一節一葉 葉深綠色似杏葉而微短厚其莖貼樹處有小紫瘤 疣中有小孔四時不凋莖葉皆臭而極辣白花蛇食 其 葉 氣味辛温無毒 别錄 曰甘 主治金瘡痛延年 别 錄 主風血補 衰老起陽强腰脚除痺變白逐冷氣排風邪煮汁服 冬月浸酒服 藏 器 煮汁服治上氣欬嗽 時 珍 發明 志曰按南史云解叔謙雁門人母有疾夜禱聞 空中語云得丁公藤治之即瘥訪醫及本草皆 無此藥至宜都山中見一翁伐木云是丁公藤療風 乃拜泣求翁并示以漬酒法受畢失翁所在母服之 遂愈也時珍曰近俗醫治諸風以南藤和諸藥熬膏 市之號南藤膏白花蛇喜食其葉故治諸風猶捷 附錄烈節 宋圖經頌曰生榮州多在林箐中春生蔓 苗莖葉俱似丁公藤而纎細無花實九月 采莖曝乾味辛温無毒主肢節風冷筋脈急痛作湯 浴之佳時珍曰楊倓家藏經騐方有烈節酒治歴節 風痛用烈節松節牛膝熟地黄當歸各一兩為粗末 絹袋盛之以無灰酒二百盞浸三日每用一盞入生 酒一盞温服表弟武東叔年二十餘患此 痛不可忍涪城馬東之以此治之而安 清風藤 宋圖 經 釋名青藤 綱 目 尋風藤 綱 目 集解 頌曰生台州天台山中其苗蔓 延木上四時常青土人采莖用 氣味 缺 主治風疾 蘇 頌 治風濕流注歴節鶴膝麻痺瘙 痒損傷瘡腫入酒藥中用 時 珍 附方 新 二 風濕痺痛 青藤根三兩防己一兩㕮咀 入酒一瓶煮飲 普濟方 一切 諸風 青藤膏用青藤出太平荻港上者二三月采之 不拘多少入釡内微火熬七日夜成膏收入甆 器内用時先備梳三五把量人虚實以酒服一茶匙 畢將患人身上拍一掌其後遍身發痒不可當急以 梳梳之要痒止即飲冷水一口便解 風病皆愈也避風數日良 集簡方 百稜藤 宋圖 經 釋名百靈藤 綱目 集解 頌曰生台州山中春生苗蔓延木 上無花葉冬采皮入藥土人用 氣味 缺 主治盜汗 蘇 頌 治一切風痛風瘡以五斤剉水 三斗煮汁五升熬膏每酒服一匙日三服 時 珍 附方 新 三 頭風腦痛 百靈藤十斤水一石煎汁三斗入 糯米三斗作飯候冷拌神麯炒末 九兩同入甕中如常釀酒經三五日更炊糯米冷投 之待熟澄清毎温飲一小盞服後渾身汗出為效 聖惠 方 一切風痺 不拘久近百靈藤五斤水三斗煎一 斗濾汁再煎至三升入牛膝附子仙 靈脾赤箭何首烏乳香鹿角膠各二兩為末同煎别 入白蜜五合熬如餳狀瓷瓶收之每服一匙温酒下 一日二服忌毒物 滑物 聖惠方 大風瘡疾 百靈藤四兩水一斗煮 三升去滓入粳米四合 煮粥於密室中浴畢乃食暖臥取汗汗後皮膚起如 麩片毎隔日一作五六十日後漸愈毛髮即生 聖 惠 方 省藤 拾遺 校正 自木部 移入此 釋名赤藤 綱 目 紅藤 綱 目 集解 藏器曰生南地深山皮赤大 如指堪縛物片片自解也 氣味苦平無毒主治蚘蟲煮汁服之齒痛打碎含之 煮粥飼狗去瘑 藏 器 治諸風通五淋殺蟲 時 珍 發明 時珍曰赤藤善殺蟲利小便洪邁夷堅志云趙 子山苦寸白蟲病醫令戒酒而素性耽之一日 寓居邵武天王寺夜半醉歸口渴甚見廡間甕水映 月瑩然即連酌飲之其甘如飴迨曉蟲出盈席心腹 頓寛宿疾遂愈皆驚異之視所飲 水乃寺僕織草履浸紅藤根水也 附方 新 一 五淋濇痛 赤藤即做草鞋者白茯苓苧麻根 等分為末百沸湯下毎服一錢如 神方究 原 紫藤 宋開 寶 集解 藏器曰藤皮著樹從心重重有皮四月生紫花 可愛長安人亦種飾庭也江東呼為招豆藤其 子作角角中仁熬香著酒中令酒不敗敗 酒中用之亦正其花挼碎栻酒醋白腐壞 氣味甘微温有小毒主治作煎如糖服下水癊病 藏 器 落鴈木 海藥 校正 自木部 移入此 釋名 珣曰藤蘿髙丈餘雁過皆綴其中或 云鴈銜至代州鴈門而生以此為名 集解 珣曰按徐表南州記云落鴈木生南海山野中 蔓生四邊如刀削代州鴈門亦有之蜀中雅州 亦有頌曰雅州出者苗作蔓纒繞大木苗葉形 色大都似茶無花實彼人四月采苗入藥用 莖葉氣味甘平温無毒主治風痛傷折脚氣腫腹滿 虛脹以枌木皮同煮汁洗之立效又婦人隂瘡浮泡 以椿木皮同煮汁洗之 李 珣 産後血氣痛并折傷内損 諸疾煮汁服 蘇 頌 附錄折傷木 唐本草恭曰生資州山谷藤繞樹木上 葉似莽草葉而光厚八月九月采莖日 乾味甘鹹平無毒主傷折筋骨疼痛散血 補血産後血悶止痛酒水各半煮濃汁飲 毎始王木 唐本草恭曰生資州藤繞樹木上葉似蘿藦葉二月 八月采莖隂乾味苦平無毒主傷折跌筋骨生肌破 血止痛以酒水各 半煮濃汁飲之 風延苺 拾遺藏器曰生南海山野 中他處無有也蔓繞草木 上細葉南都賦云風衍蔓延于衡臯是也味苦寒無 毒主小兒發熱發强驚癎寒熱熱淋利小便解煩明 目並煮服之珣曰主三消五淋下痰小兒赤 白毒痢蛇毒瘴溪毒一切瘡腫並宜煎服 千里及 拾遺 校正 併入圖經 千里光 集解 藏器曰千里及藤生道旁籬落間葉細而厚宣 湖間有之頌曰千里急生天台山中春生苗秋 有花土人采花葉入服藥又筠州有千里光生淺山 及路旁葉似菊而長背有毛枝幹圓而青春生苗秋 有黄花不結實采莖葉入 眼藥名黄花演葢一物也 氣味苦平有小毒 頌曰苦甘 寒無毒 主治天下疫氣結黄瘴 瘧蟲毒煮汁服取吐下亦搗傅蛇犬咬 藏 器 同甘草煮 汁飲退熱明目不入衆藥 蘇 頌 同小青煎服治赤痢腹 痛 時 珍 附方 新 一 爛弦風眼 千里光草以笋殻葉包煨熟 捻汁滴入目中 經騐良方 藤黄 海藥 校正 自木部 移入此 釋名樹名海藤 珣曰按郭義恭廣志云出岳鄂等州 諸山厓樹名海藤花有蘂散落石上 彼人收之謂之沙黄就樹采者輕妙謂之臘黄今人 訛為銅黄銅藤音謬也此與石淚采之無異畫家及 丹竈家時用之時珍曰令畫家所用藤黄皆經煎煉 成者䑛之麻人按周達觀真臘記云國有畫黄乃樹 脂畨人以刀斫樹枝滴下次年收之似 與郭氏說微不同不知即一物否也 氣味酸濇有毒主治蚛牙蛀齒㸃之便落 李 珣 附錄諸藤 一十 九種 地龍藤 拾遺藏器曰生天目山繞樹蟠屈如龍故名 吳中亦有而小異味若無毒主風血羸老腹 内腰脚諸冷食不調 不作肌膚浸酒服之 龍手藤 藏器曰出安荔浦石上 向陽者葉如龍手采無 時味甘温無毒主偏風口喎手足癱緩補虚益陽去 冷氣風痺以醇酒浸近火令温空心服之取微汗 牛領藤 藏器曰生嶺南髙山形褊如牛領取之隂乾 味甘温無毒主腹内冷腰膝痛弱小便白數 陽道乏煮汁 或浸酒服 牛妳藤 藏器曰生深山大如樹牛好食 之其中有粉味甘温無毒主救 荒令人不飢其根 食之令人髮落 鬼膊藤 藏器曰生江南林澗邊葉 如梨葉子如樝子藤味苦 温無毒浸酒服去風 血同葉搗傅癱腫 斑珠藤 藏器曰生山谷中不凋 子如珠而斑冬月取之 味甘温無毒浸酒服主 風血羸瘦婦人諸疾 息王藤 藏器曰生嶺南山谷 冬月不凋味苦温無 毒主産後腹痛血 露不盡濃煮汁服 萬一藤 藏器曰生嶺南蔓如小豆 一名萬吉主蛇蛟杵末水 和傅 之 曼遊藤 藏器曰生無為天門山谷狀如寄生著 大樹葉如柳春花色紫蜀人謂之沉蘤 藤味甘温無毒久服長 生延年去久嗽治癬 百丈青 藏器曰生江南林澤 藤蔓𦂳硬葉如薯蕷 對生味苦平無毒解諸毒物天行瘴瘧疫 毒並煮汁服亦生搗汁服其根令人下利 温藤 藏器 曰生 江南山谷著樹不凋莖葉味甘 温無毒浸酒服主風血積冷 藍藤 藏器曰生新羅 國根如細辛味 辛温無毒主冷 氣欬嗽煮汁服 𤓰藤 宋圖經頌曰生施州四時有葉 無花采皮無時味甘涼無毒主 諸熱毒惡瘡同刺猪苓洗去粗皮 焙乾等分搗羅用甘草水調貼之 金稜藤 頌曰生施 州四時有 葉無花采無時味辛温無毒主筋骨疼痛與續筋根 馬接脚同洗去粗皮焙乾等分為末酒服二錢無所 忌 含春藤 頌曰生台州其苗延木冬 夏常青采葉治諸風有效 獨用藤 頌曰生 施州四 時有葉無花葉上有倒刺采皮無時味苦辛熱無 毒主心氣痛和小赤頭葉焙等分研末酒服一錢 祁 婆藤 頌曰生天台山中蔓延木上四 時常有土人采葉治諸風有效 野猪尾 頌曰生 施州藤 纒大木四時有葉無花味苦濇涼無毒主心氣痛 解熱毒同百藥頭等分焙研為末每酒服二錢 石 合草 頌曰生施州藤纒木上四時有葉無花土人采 葉味甘涼無毒主一切惡瘡斂瘡口焙研温水 調 貼 骨路支 拾遺藏器曰味辛平無毒主上氣浮腫水氣 嘔逆婦人崩中餘血癥瘕殺三虫生崑崙國 苗似凌霄藤根如青木香安南亦有之名飛藤 此條原附錄紫葳之后鈔書遺落附于此也 本草綱目卷十八下
欽定四庫全書 本草綱目卷十九目錄 草之八 水草類二十二種 内附 四種 澤瀉 本經酸 惡附 蔛草 唐本 羊蹄 本經 酸模 日華蛇牛舌 麕舌 舌附 龍舌草 綱目 菖蒲 本經 白菖 别録 香蒲 本經 蒲黄 本經 菰 别錄 苦草 綱目 水萍 本經 蘋 吳普 萍蓬草 拾遺 莕菜 唐本 草 蓴 别錄 水藻 綱目 海藻 本經 海藴 拾遺 海帶 嘉祐 昆布 别錄 越王餘算 拾遺 石帆 日華 水松 綱目 右附方舊四十八新七十一 本草綱目卷十九目錄
欽定四庫全書 本草綱目卷十九 明 李時珍 撰 草之八 水草類二十二 種 内附四種 澤瀉 本經 上品 釋名水瀉 本 經 鵠瀉 本 經 及瀉 别 錄 蕍 音 俞 芒芋 别 錄 禹孫 珍曰 去水 曰瀉如澤水之瀉也禹能 治水故曰禹孫餘未詳 集解 别錄曰澤瀉生汝南池澤五月采葉八月采根 九月采實隂乾𢎞景曰汝南郡屬豫州今近道 亦有不堪用惟用漢中南鄭青州代州者形大而長 尾間必有兩岐為好此物易朽蠧常須密藏之叢生 淺水中葉狹而長恭曰今汝南不復采惟以涇州華 州者為善頌曰今山東河陜江淮亦有之漢中者為 佳春生苗多在淺水中葉似牛舌獨莖而長 秋時開白花作叢似穀精草秋末采根暴乾 根修治 斆曰不計多少細剉酒 浸一宿取出暴乾任用 氣味甘寒無毒 别錄曰鹹權曰苦元素曰甘平沉而 降隂也杲曰甘鹹寒降隂也好古曰 隂中微陽入足太陽少隂經扁鵲曰 多服病人眼之才曰畏海蛤文蛤 主治風寒濕痺 乳難養五臟益氣力肥健消水久服耳目聰明不飢 延年輕身面生光能行水上 本 經 補虚損五臟痞滿起 隂氣止洩精消渴淋瀝逐膀胱三焦停水 别 錄 主腎虛 精自出治五淋宣通水道 甄 權 主頭旋耳虛鳴筋骨攣 縮通小腸止尿血主難産補女人血海令人有子 大 明 入腎經去舊水養新水利小便消腫脹滲洩止渴 元 素 去脬中留垢心下水痞 李 杲 滲濕熱行痰飲止嘔吐瀉 痢疝痛脚氣 時 珍 發明 頌曰素問治酒風身熱汗出用澤瀉术深師方 治支飲亦用澤瀉术但煮法小别耳張仲景治 雜病心下有支飲苦冐有澤瀉湯治傷寒有大小澤 瀉湯五苓散輩皆用澤瀉行利停水為最要藥元素 曰澤瀉乃除濕之聖藥入腎經治小便淋瀝去隂間 汗無此疾服之令人目盲宗奭曰澤瀉之功長於行 水張仲景治水蓄渴煩小便不利或吐或瀉五苓散 主之方用澤瀉故知其長於行水本草引扁鵲云多 服病人眼誠為行去其水也凡服澤瀉散人未有不 小便多者小便旣多腎氣焉得復實今人止洩精多 不敢用之仲景八味九用之者亦不過引接桂附等 歸就腎經别無他意好古曰本經云久服明目扁鵲 云多服昏目何也易老云去脬中留垢以其味鹹能 瀉伏水故也瀉伏水去留垢故明目小便利腎氣虚 故昏目王履曰寇宗奭之説王好古韙之切謂八味 丸以地黄為君餘藥佐之非止補血兼補氣也所謂 陽旺則能生隂血也地黄山茱萸茯苓牡丹皮皆腎 經之藥附子官桂乃右腎命門之藥皆不待澤瀉之 接引而后至也則八味丸之用此葢取其瀉腎邪養 五臟益氣力起隂氣補虚損五勞之功而已雖能瀉 腎從于諸補藥羣衆之中則亦不能瀉矣時珍曰澤 瀉氣平味甘而淡淡能滲洩氣味俱薄所以利水而 洩下脾胃有濕熱則頭重而目昏耳鳴澤瀉滲去其 濕則熱亦隨去而上氣得令清氣上行天氣明爽故 澤瀉有養五臟益氣力治頭旋聰明耳目之功若久 服則降令太過清氣不升真隂潛耗安得不目昏耶 仲景地黄丸用茯苓澤瀉者乃取其瀉膀胱之邪氣 非引接也古人用補藥必兼瀉邪邪去則補藥得力 一闢一闔此乃𤣥妙后世不知此理專 一于補所以久服必至偏勝之害也 正誤 𢎞景曰仙經服食斷穀皆用之亦云身輕能步 行水上頌曰仙方亦單服澤瀉一物擣篩取末 水調日分服六兩百日體輕而健行時珍曰神農書 列澤瀉于上品復云久服輕身面生光能行水上典 術云澤瀉久服令人身輕日行五百里走水上一名 澤芝陶蘇皆以為信然愚切疑之澤瀉行水瀉腎久 服且不可又安有此 神功耶其謬可知 附方 舊一 新五 酒風汗出 素問黄帝曰有病身熱懈惰汗 出如浴惡風少氣此為何病岐 伯曰病名酒風治之以澤㵼白术各三五分麋銜五 分合以三指撮為度服後飯後飯者先服藥也 見 十五卷薇御 發明條内 水濕腫脹 白术澤㵼各一兩為末或為 丸毎服三錢茯苓湯下 保 命 集 冒暑霍亂 小便不利頭運引飲三白散用澤瀉白 木白茯苓各三錢水一盞薑五片燈心 十莖煎八 分温服 支飲苦冒 仲景澤瀉湯用澤瀉五兩白术 二兩水二升煮一升分二服 深師方先以水二升煮二物取一升又以水一升煮 澤瀉取五合二汁分再服病甚欲眩者服之必瘥 腎臟風瘡 澤瀉皂莢水煮爛焙研煉蜜丸如梧子大 空心温酒下十五丸至二十丸 經騐方 瘧後怪症 口鼻中氣出盤旋不散凝如黒葢色過十 日漸至肩與肉相連堅勝金石無由飲食 煎澤瀉湯日飲三盞連服 五日愈 夏子益竒疾方 葉氣味鹹平無毒主治大風乳汁不出産難强隂氣 久服輕身 别 錄 壯水臟通血脈 大 明 實氣味甘平無毒主治風痺消渴益腎氣强隂補不 足除邪濕久服面生光令人無子 别 錄 發明 時珍曰别錄言澤瀉葉及實强隂氣久服令人 無子而日華子言澤瀉催生補女人血海令人 有子似有不同旣云强隂何以令人無子旣能催生 何以令人有子葢澤瀉同補藥能逐下焦濕熱邪垢 邪氣旣去隂强海浄謂之有子可也若久服則腎氣 大洩血海反寒謂之無子可也所以讀書不可執一 附錄酸惡 别錄有名未用曰主惡瘡 去白蟲生水旁狀如澤瀉 蔛草 唐本 草 釋名蔛菜 恭 蔛榮 集解 恭曰蔛菜所在有之生水旁葉似澤瀉而小花 青白色亦堪蒸啖江南人用蒸魚食甚美五六 月采莖 暴乾用 氣味甘寒無毒主治暴熱喘息小兒丹腫 恭 羊蹄 本經 下品 釋名蓄 經 秃菜 𢎞 景 敗毒菜 綱 目 牛舌菜 同 羊蹄大黄 庚 辛 玉 册 鬼目 本 經 東方宿 同 連蟲陸 同 水黄芹 俗 子名金蕎 麥 𢎞景曰今人呼為秃菜即蓄字音訛也時珍曰羊 蹄似根名牛舌以葉形名秃菜以治秃瘡名也詩 小雅云言采其蓫陸機注云蓫即蓄字今之羊蹄也 幽州人謂之蓫根似長蘆菔而莖赤亦可瀹為茹滑 美鄭樵通志指蓫為爾雅之菲 及蕢者誤矣金蕎麥以相似名 集解 别錄曰羊蹄生陳留川澤保昇曰所在有之生 下濕地春生苗髙者三四尺葉狹長頗似萵苣 而色深莖節間紫赤開青白花成穗結子三稜夏中 即枯根似牛蒡而堅實宗奭曰葉如菜中波稜但無 岐而色差青白葉厚花與子亦相似葉可潔擦䃋石 子名金蕎麥燒煉家用以制鉛汞時珍曰近水及濕 地極多葉長尺餘似牛舌之形不似波稜入夏起薹 開花結子花葉一色夏至即枯秋深即生凌冬不死 根長近尺赤黄色 如大黄胡蘿蔔形 根氣味苦寒無毒 恭曰辛苦有小毒時珍曰 能制三黄砒石丹砂水銀 主治頭秃疥瘙除熱女子隂蝕 本 經 浸淫疽痔殺蟲 别 錄 療蠱毒 恭 治癬殺一切蟲醋磨貼腫毒 大 明 擣汁二三 匙入水半盞煎之空腹温服治産後風祕殊驗 宗 奭 發明 震亨曰羊蹄根屬水走血分頌曰新采者磨醋 塗癬速効亦煎作丸服采根不限多少擣絞汁 一大升白蜜半斤同熬如稠餳更用防風末六兩捜 和令可丸丸如梧子大用栝樓甘草煎酒下三二十 丸日二 三服 附方 舊六 新七 大便卒結 羊蹄根一兩水一大盞 煎六分温服 聖惠方 腸風下 血 敗毒菜根洗切用連皮老薑各半盞同炒赤以 無灰酒淬之盌葢少頃去滓任意飲 永類方 㗋 痺不語 羊蹄獨根者勿見風日及婦人雞犬以三年 醋研如泥生布拭㗋外令赤塗之 千金方 面上紫塊 如錢大或滿面俱有野大黄四兩取汁穿 山甲十片燒存性川椒末五錢生薑四兩 取汁和研生絹包擦如乾入醋潤濕 數次如初累効 陸氏積徳堂方 癧瘍風駁 羊蹄 草根 于生鐵上磨好醋旋旋刮塗硫 黄少許更妙日日用之 聖惠 汗斑癜風 羊蹄根二 兩獨科掃 帚頭一兩枯礬五錢輕粉一錢生薑半兩同杵如泥 以湯澡浴用手抓患處起粗皮以布包藥著力擦之 暖臥取汗即愈也乃鹽山劉氏方 比用硫黄者更妙 藺氏經騐方 頭風白屑 羊蹄草 根杵同 羊膽汁塗之永 除 聖惠方 頭上白秃 獨根羊蹄勿見婦女雞犬 風日以陳醋研如泥生布 擦赤傅之日 一次 肘後 癬久不瘥 簡要濟衆方用羊蹄根杵絞 汁入輕粉少許和如膏塗之 三五次即愈擣永類方治癬經年者敗毒菜根獨生 者即羊蹄根 三錢入川百藥煎二錢白梅肉擂勻 以井華水一盞濾汁澄清天明空心服之不宜食熱 物其滓抓破擦之三次即愈 千金方治細癬用羊 蹄根五斤桑柴灰煮四五沸取汁 洗之仍以羊蹄汁和礬末塗之 漏瘤濕癬 浸濕日 廣痒不 可忍愈後復發出黄水羊蹄根擣和大 醋洗淨塗上一時以冷水洗之日一次 疥瘡有虫 羊 蹄 根擣和猪脂入鹽少許 日塗之 外臺祕要 葉氣味甘滑寒無毒 主治小兒疳䖝殺胡夷魚鮭魚檀胡魚毒作菜多食 滑大腑 大明時珍曰胡夷鮭魚 皆河豚名檀胡未詳 作菜止痒不宜多食 令人下氣 詵 連根爛蒸一盌食治腸痔瀉血甚効 時 珍 附方 舊 一 縣癰舌腫 咽生息肉羊蹄草煮汁 熱含冷即吐之 聖恵 實氣味苦濇平無毒主治赤白雜痢 恭 婦人血氣 時 珍 酸模 日 華 釋名山羊蹄 綱 目 山大黄 拾 遺 薞蕪 爾 雅 酸母 綱 目 蓚 同 當藥 時珍曰薞蕪乃酸模之音轉酸模又酸母之轉皆以 味而名與三葉酸母草同名掌禹錫以薞蕪為蔓菁 菜誤 矣 集解 𢎞景曰一種極似羊蹄而味酸呼為酸模亦療 疥也大明曰所在有之生山岡上狀似羊蹄葉 而小黄莖葉俱細節間生子若茺蔚子藏器曰即是 山大黄一名當藥其葉酸美人亦采食其英爾雅須 薞蕪郭璞注云似羊蹄而稍細味酸可食一名蓚也 時珍曰平地亦有根葉花形並同羊蹄但葉小味酸 為異其根赤黄色連根 葉取汁煉霜可制雄汞 氣味酸寒無毒 時珍曰葉 酸根微苦 主治暴熱腹脹生搗汁服當下利殺皮膚小蟲 藏 器 治 疥 𢎞 景 療痢乃佳 保 昇 去汗斑同紫萍擣擦數日即没 時 珍 附方 新 一 瘭疽毒瘡 肉中忽生黯子如粟豆大者如梅 李或赤或黒或青或白其中有核 核有深根應心腫泡紫黒色能爛筋骨毒人臟腑殺 人宜炙黯上百壯以酸模葉薄其四面防其長也内 服葵根汁其毒 自愈 千金方 附錄牛舌實 别錄有名未用曰味鹹温無毒主輕身 益氣生水中澤旁大葉長尺五月采實 一名豕首器曰今東土人呼田水中大葉如牛耳者 為牛耳菜時珍曰今人呼羊蹄為牛舌菜恐羊蹄是 根此是其實否則是 羊蹄之生水中者也 麕舌 别錄曰味辛微温無毒主 霍亂腹痛吐逆心煩生水 中五月采之𢎞景曰生小小水中今 人五月五日采乾以治霍亂甚良 龍舌草 綱 目 集解 時珍曰龍舌生南方池澤湖泊中葉如大葉菘 菜及芣苡狀根生水底抽莖出水開白花根似 胡蘿蔔根而香杵汁能耎鵞鴨卵 方家用煮丹砂煅白礬制三黄 氣味甘鹹寒無毒主治癰疽湯火灼傷擣塗之 時 珍 附方 新 一 乳癰腫毒 龍舌草忍冬藤研爛蜜 和傅之 多能鄙事 菖蒲 本經 上品 釋名昌陽 别 錄 堯韭 普 水劍草 時珍曰菖蒲乃蒲類之 昌盛者故曰菖蒲又吕 氏春秋云冬至後五十七日菖始生菖者百草之先 生者於是始耕則菖蒲昌陽又取此義也典術云堯 時天降精于庭為韭感百隂之氣為菖 蒲故曰堯韭方士隱為水劍因葉形也 集解 别錄曰菖蒲生上洛池澤及蜀郡嚴道一寸九 節者良露根不可用五月十二月采根隂乾𢎞 景曰上洛郡蜀梁州嚴道縣在蜀郡今乃處處有生 石磧上槪節為好在下濕地大根者名昌陽不堪服 食真菖蒲葉有脊一如劒刅四月五月亦作小釐花 也東間溪澤又有名溪蓀者根形氣色極似石上菖 蒲而葉正如蒲無脊俗人多呼此為石上菖蒲者謬 矣此止主欬逆斷蚤虱不入服食用詩詠多云蘭蓀 芷謂此也大明曰菖蒲石澗所生堅小一寸九節者 上出宣州二月八月采頌曰處處有之而池州戎州 者佳春生青葉長一二尺許其葉中心有脊狀如劒 無花實今以五月五日收之其根盤屈有節狀如馬 鞭大一根旁引三四根旁根節尤密亦有一寸十二 節者采之初虚軟曝乾方堅實折之中心色微赤嚼 之辛香少滓人多植於乾燥沙石土中臘月移之尤 易活黔蜀蠻人常將隨行以治卒患心痛其生蠻谷 中者尤佳人家移種者亦堪用但乾後辛香堅實不 及蠻人持來者此皆醫方所用石菖蒲也又有水菖 蒲生溪澗水澤中不堪入藥今藥肆所貨多以二種 相雜尤難辨也承曰今陽羡山中生水石間者其葉 逆水而生根鬚絡石畧無少泥土根葉極𦂳細一寸 不啻九節入藥極佳二浙人家以瓦石器種之旦暮 易水則茂水濁及有泥滓則萎近方多用石菖蒲必 此類也其池澤所生肥大節疎粗慢恐不可入藥唯 可作果盤氣味不烈而和淡爾時珍曰菖蒲凡五種 生於池澤蒲葉肥根髙二三尺者泥菖蒲白菖也生 於溪澗蒲葉痩根髙二三尺者水菖蒲溪蓀也生於 水石之間葉有劍脊痩根密節髙尺餘者石菖蒲也 人家以砂栽之一年至春剪洗愈剪愈細髙四五寸 葉如韭根如匙柄粗者亦石菖蒲也甚則根長二三 分葉長寸許謂之錢蒲是矣服食入藥須用二種石 菖蒲餘皆不堪此草新舊相代四時常青羅浮山記 言山中菖蒲一寸二十節抱朴子言服食以一寸九 節紫花者尤善蘇頌言無花實然今菖蒲二三月間 抽莖開細黄花成穗而昔人言菖蒲難得見花非無 花也應劭風俗通云菖蒲放花人得食之長年是矣 根修治 斆曰凡使勿用泥菖夏菖二件如竹根鞭形 黒氣穢味腥惟石上生者根條嫩黄𦂳硬節 稠一寸九節者是真也采得以銅刀刮去黄黑硬節 皮一重以嫩桑枝條相拌蒸熟暴乾剉用時珍曰服 食須如上法制若常 用但去毛微炒耳 氣味辛温無毒 權曰苦辛平之才曰秦皮秦芃為之 使惡地膽麻黄大明曰忌飴餹羊肉 勿犯鐵器 令人吐逆 主治風寒濕痺欬逆上氣開心孔補五臟 通九竅明耳目出音聲主耳聾癰瘡温腸胃止小便 利久服輕身不忘不迷惑延年益心智髙志不老 本 經 四肢濕痺不得屈伸小兒温瘧身積熱不解可作浴 湯 别 錄 治耳鳴頭風淚下鬼氣殺諸蟲惡瘡疥瘙 甄 權 除 風下氣丈夫水臟女人血海冷敗多忘除煩悶止心 腹痛霍亂轉筋及耳痛者作末炒乘熱褁罯甚驗 大 明 心積伏梁 好 古 治中惡卒死客忤癲癎下血崩中安胎 漏散癰腫擣汁服解巴豆大㦸毒 時 珍 發明 頌曰古方有單服菖蒲法蜀人治心腹冷氣搊 痛者取一二寸槌碎同吳茱萸煎湯飲之亦將 隨行卒患心痛嚼一二寸熱湯或酒送下亦效時珍 曰國初周顛仙對太祖髙皇帝常嚼菖蒲飲水問甚 故云服之則可無腹痛之疾髙皇御製碑中載之 菖蒲氣温味辛乃手少隂足厥隂之藥心氣不足 者用之虚則補其母也肝苦急以辛補之是矣道 藏經有菖蒲傳一卷其語粗陋今畧節其要云菖 蒲者水草之精英神仙之靈藥也其法采𦂳小似 魚鱗者一斤以水及米泔浸各一宿刮去皮切暴 乾擣篩以糯米粥和勻更入熱蜜搜和丸如梧子 大稀葛袋盛置當風處令乾每旦酒飲任下三十 丸臨卧更服三十丸服至一月消食二月痰除服 至五年骨髓充顔色澤白髪黑落齒更生其藥以 五德配五行葉青花赤節白心黄根黑能治一切 諸風手足頑痺癱緩不遂五勞七傷填血補腦堅 骨髓長精神潤五臟禆六腑開胃口和血脈益口 齒明耳目澤皮膚去寒熱除三尸九蟲天行時疾 瘴疫瘦病 痢痔漏婦人帶下產後血運並以酒 服河内葉敬母中風服之一年而百病愈冦天師 服之得道至今廟前猶生菖蒲鄭魚曾原等皆以 服此得道也又按葛洪抱朴子云韓衆服菖蒲十 三年身上生毛冬袒不寒日記萬言商丘子不娶 惟食菖蒲根不饑不老不知所終神仙傳云咸陽 王典食菖蒲得長生安期生采一寸九節菖蒲服 仙去又按臞仙神隱書云石菖蒲置一盆於几上 夜間觀書則收烟無害目之患或置星露之下至 旦取葉尖露水洗目大能明視久則白晝見星端 午日以服酒尤妙蘇東坡云凡草生石上必須微 土以附其根惟石菖蒲濯去泥土漬以清水置盆 中可數十年不枯節葉堅瘦根鬚連絡蒼然於几 案間久更可喜其延年終身之功既非昌陽可比 至于忍寒淡泊不待泥土而生又豈昌陽所能彷彿 哉楊士瀛曰下痢禁口雖是脾虚亦熱氣閉隔心胸 所致俗用木香失之温用山藥失之閉惟參苓白术 散加石菖蒲粳米飲調下或用參苓石蓮肉少入菖 蒲服胸次一 開自然思食 附方 舊九新 一十八 服食法 甲子日取菖蒲一寸九節者隂 乾百日為末每酒服方寸匕日 三服久服耳目聰明 益智不忘 千金方 健忘益智 七月七日取菖蒲為 末酒服方寸匕飲酒 不醉好事者服而驗之久 服聰明忌鐵器 千金方 三十六風 有不治者服之 悉効菖蒲薄切 日乾三斤盛以絹袋𤣥水一斛即清酒也懸浸之蜜 封一百日視之如菜綠色以一斗熟黍米納中封十 四日取出日飲 夏禹神仙經 癲癎風疾 九節菖蒲不聞雞犬聲者 去毛水臼擣末以黒豶豬 心一箇批開砂礶煮湯調服 三錢日一服 醫學正𫝊 尸厥魘死 尸厥之病卒 死脈猶動聽 其耳目中如微語聲股間暖者是也魘死之病臥忽 不寤勿以火照但痛齧其踵及足拇趾甲際唾其面 即甦仍以菖蒲末吹鼻中桂末納舌 下并以菖蒲根汁灌之 肘後方 卒中客忤 菖蒲 根搗 汁含之立止 肘後方 除一切惡 端午日切菖蒲漬酒飲之或 加雄黄少許 洞天保生錄 㗋痺腫痛 菖蒲根嚼汁燒鐵秤錘淬 酒一盃飲之 聖濟總錄 霍亂脹痛 生菖 蒲剉 四兩水和搗汁分 温四服 聖惠方 諸積鼓脹 食積氣積血積之類石 菖蒲八兩剉班蝥四兩 去翅足同炒黄去斑蝥不用以布袋盛拽去蝥末為 末醋糊丸梧子大毎服三五十丸温白湯下治腫脹 尤妙或入香附末 二錢 竒効方 肺損吐血 九節菖蒲末白麵等分 毎服三錢新汲水下一 日一服 聖濟錄 解一切毒 石菖蒲白礬等分為末 新汲水下 事林廣記 赤白帶 下 石菖蒲破故紙等分炒為末毎服二錢 更以菖蒲浸酒調服日一 婦人良方 胎動半産 卒動不安或腰痛胎轉搶心下血不止或日月未 足而欲産並以菖蒲根搗汁一二升服之 千金 産 後崩中 下血不止菖蒲一兩半酒二盞煎取一 盞去滓分三服食前温服 千金方 耳卒 聾閉 菖蒲根一寸巴豆一粒去心同搗作七丸綿褁 一丸塞耳日一換一方不用巴豆用蓖麻仁 肘後 方 病後耳聾 生菖蒲汁滴 之 聖惠方 蚤虱入耳 菖蒲末炒熱 袋盛枕之即 愈錄聖 濟 諸般赤眼 攀晴雲翳菖蒲擂自然汁文武 火熬作膏日㸃之効 聖濟錄 眼 瞼挑鍼 獨生菖蒲根同鹽 研傅 壽域聖方 飛絲入目 石菖蒲搥碎左 目塞右鼻右目 塞左鼻百發百中 危氏得效方 頭瘡不瘥 菖蒲末油調傅之日 三夜二次法天生意 癰 疽發背 生菖蒲擣貼之瘡乾者為末 水調塗之 孫用和祕寶方 露岐便毒 生菖 蒲根 擣傅之訣證 治治要 熱毒濕瘡 宗奭曰有人遍身生瘡痛而 不痒手足尤甚粘著衣被曉 夕不得睡有人教以菖蒲三斗日乾為末布席上臥 之仍以衣被覆之旣不粘衣又復得睡不五七日其 瘡如失後以治人應 手神驗 衍義本草 風癬有蟲 菖蒲末五斤酒漬釡 中蒸之使味出先絶 酒一日每服一升 或半升 千金方 隂汗濕痒 石菖蒲蛇牀子等分為 末日搽二三次 濟急 仙 方 葉主治洗疥大風瘡 時 珍 白昌 别錄有 名未用 釋名水昌蒲 别 錄 水宿 别 錄 莖蒲 别 錄 昌陽 拾 遺 溪孫 拾 遺 蘭孫 𢎞景時珍曰此即今池澤所生昌蒲葉無劍脊根肥 白而節疎慢故謂之白昌古人以根為葅食謂之昌 本亦曰昌歜文王好食 之其生溪澗者名溪蓀 集解 别錄曰白昌十月采藏器曰即令之溪蓀也一 名昌陽生水畔人亦呼為菖蒲與石上菖蒲都 别根大而臭色正白頌曰水菖蒲生溪澗水澤中甚 多失水則枯葉似石菖但中心無脊其根乾後輕虚 多滓不堪入藥時珍曰此有二種一種根大而肥白 節疎者白菖也俗謂之泥菖蒲一種根痩而赤節稍 密者溪蓀也俗謂之水菖蒲葉俱無劍脊 溪蓀氣味勝似白菖並可殺蟲不堪服食 氣味甘無毒 别錄曰甘辛温汁 制雄黄雌黄砒石 主治食諸蟲 别 錄 主風 濕欬逆去蟲斷蚤虱 𢎞 景 研末油調塗疥瘙 蘇 頌 香蒲 本經 上品 蒲黄 本經 上品 釋名甘蒲 蘇 恭 醮石 吳 普 花上黄粉名蒲黄 恭曰香蒲即 甘蒲可作薦 者春初生取白為葅亦堪蒸食山南人謂之 香蒲以菖蒲為臭蒲也蒲黄即此蒲之花也 集解 别錄曰香蒲生南海池澤蒲黄生河東河澤四 月采之頌曰香蒲蒲黄苗也處處有之以秦州 者為良春初生嫩葉出水時紅白色茸茸然取其中 心入地白蒻大如匕柄者生啖之甘脆又以醋浸如 食筍大美周禮謂之蒲葅今人罕有食之者至夏抽 梗於叢葉中花抱梗端如武士棒杵故俚俗謂之蒲 槌亦曰蒲萼花其蒲黄即花中蕊屑也細若金粉當 欲開時便取之市㕓以蜜捜作果食貨賣時珍曰蒲 叢生水際似莞而褊有脊而柔二三月苗采其嫩根 瀹過作鮓一宿可食亦可 食蒸食及晒乾磨粉作 飲食詩云其蔌伊何惟筍及蒲是矣八 九月收葉以為席亦可作扇軟滑而温 正誤 𢎞景曰香蒲方藥不復用人無采者南海人亦 不復識江南貢菁茅一名香茅以供宗廟縮酒 或云是薰草又云是燕麥此蒲亦相類耳野恭曰陶 氏所引菁茅乃三脊茅也香茅燕麥薰草 俗皆識 都非香 蒲類也 蒲蒻一名蒲筍 食 物 蒲兒根 野菜 譜 氣味甘平無毒 時珍 曰寒 主治五臟心下邪氣口中爛臭 堅齒明目聰耳久服輕身耐老 本 經 去熱燥利小便 寗 原 生啖止消渇 汪 穎 補中益氣和血脈 正 要 擣汁服治妊婦 勞熱煩躁胎動下血 時珍乳 出産 附方 舊 二 妬乳乳癰 蒲黄草根擣封之并煎汁 飲及食之 昝殷産寶 熱毒下 痢 蒲根二兩粟米二合水煎 服日二次 聖濟總錄 蒲黄 本經 上品 修治 斆曰凡 使勿用 松黄并黄蒿其二件全似只是味跙及土人真蒲黄 須隔三重紙焙令色黄蒸半日却再焙乾用之妙大 明曰破血消腫者生用 之補血止血者須炒用 氣味甘平無毒主治心腹膀胱寒熱利小便止血消 瘀血久服輕身益氣力延年神仙 本 經 治痢血鼻衂吐 血尿血瀉血利水道通經絡止女子崩中 甄 權 婦人帶 下月候不勻血氣心腹痛妊婦下血墜胎血運血癥 兒枕氣痛顚撲血悶排膿瘡癤遊風腫毒下乳汁止 洩精 大 明 涼血活血止心腹諸痛 時 珍 發明 𢎞景曰蒲黄即蒲釐花上黄粉也甚療血仙經 亦用之宗奭曰汴人初得羅去滓以水調為膏 擘為塊人多食之以解心臟虛熱小兒尤嗜之過月 則燥色味皆淡須蜜水和不可多食令人自利極能 虛人時珍曰蒲黄手足厥隂血分藥也故能治血治 痛生則能行熟則能止與五靈脂同用能治一切心 腹諸痛詳見禽部寒號䖝下按許叔微本事方云有 士人妻舌忽脹滿口不能出聲一老叟教以蒲黄頻 摻比曉乃愈又芝隱方云宋度宗欲賞花一夜忽舌 腫滿口蔡御醫用蒲黄乾薑末等分乾搽而愈據此 二説則蒲黄之涼血活血可證矣葢舌乃心之外候 而手厥隂相火乃心之臣使得乾薑是隂陽相濟也 附方 舊十四 新十一 舌脹滿口 方見 上 重舌生瘡 蒲黄末傅之 不過三上瘥 金千 方 肺熱衂血 蒲黄青黛各一錢新汲水服之或去 青黛入油髮灰等分生地黄汁調下 單簡便 方 吐血唾血 蒲黄末二兩每日温酒或冷 水服三錢妙 簡要濟衆方 老幼 吐血 蒲黄末每服半錢生地黄汁調下量 人加減或入髮灰等分 聖濟總錄 小便出血 方同 上 小便轉胞 以布包蒲黄褁腰腎令頭 致地數次取通 肘後方 金瘡出血 悶絶蒲黄半兩熱 酒灌下 危氏方 瘀血内漏 蒲黄末二兩每服方寸 匕水調下服盡止 肘 後 方 腸痔出血 蒲黄末方寸匕水服 之日三服 肘後方 小兒妳痔 蒲黄空 心温酒 服方寸匕日 三 塞上方 脱肛不收 蒲黄和豬脂傅日三 五度 子母祕錄 胎動欲 産 日月未足者蒲黄二錢 井華水服 集一方 産婦催生 蒲黄地龍洗焙 陳橘皮等分為 末另收臨時各炒一錢新汲水調服 立産此常親用甚妙 唐慎微方 胞衣不下 蒲黄 二錢 井水服之 集驗方 産後下血 羸瘦迨死蒲黄二兩水二 升煎八合頓服 産寶方 産後 血瘀 蒲黄三兩水三升煎 一升頓服 梅師方 兒枕血瘕 蒲黄三錢米 飲服 産寶 産 後煩悶 蒲黄方寸匕東流 水服極良 産寶 墜傷撲損 瘀血在内煩悶 者蒲黄末空心 温酒服三錢 塞上方 關節疼痛 蒲黄八兩熟附子一兩為末 每服一錢涼水下日一 肘 後 方 隂下濕癢 蒲黄末傅三四 度瘥 千金方 聤耳出膿 蒲黄末摻 之 聖惠 口 耳大衂 蒲黄阿膠炙各半兩每用二錢水一盞生地 黄汁一合煎至六分温服急以帛繫兩乳止 乃已方 聖惠 耳中出血 蒲黄炒黑研末 摻入 簡便方 滓 蒲黄中篩出赤 滓名曰蒲萼也 主治炒用澀腸止瀉血血痢妙 大 明 菰 别錄 下品 釋名茭草 説 文 蔣草 時珍曰按許氏説文菰本作苽從 𤓰諧聲也有米謂之彫菰已見穀 部菰米下江南人呼菰為茭 以其根交結也蔣義未詳 集解 保昇曰菰根生水中葉如蔗荻久則根盤而厚 夏月生菌堪啖名菰菜三年者中心生白薹如 藕狀似小兒臂而白軟中有黑脈堪啖者名菰首也 藏器曰菰首小者臂之内有黒灰如墨者名烏鬱人 亦食之晉張翰思吳中蓴菰即此也頌曰菰根江湖 陂澤中皆有之生水中葉如蒲葦輩刈以秣馬甚肥 春末生白茅如筍即菰菜也又謂之茭白生熟皆可 啖甜美其中心如小兒臂者名菰手作菰首者非矣 爾雅云出墜蘧蔬註云生菰草中狀似土菌江東人 啖之甜滑即此也故南方人至今謂菌為菰亦緣此 義其根亦如蘆根冷利更甚二浙下澤處菰草最多 其根相結而生久則并生浮於水上彼人謂之菰葑 刈去其葉便可耕蒔又名葑田其苗有莖硬者謂之 菰蔣草至秋結實乃彫胡米也歲飢人以當糧宗奭 曰菰乃蒲類河朔邊人止以飼馬作薦八月開花如 葦結青子合粟為粥食甚濟飢杜甫所謂波漂菰米 沉雲黒 者是也 菰筍一名茭筍 日 用 茭白 圖 經 菰菜 同 氣味甘冷滑無毒 詵曰滑中不可多食頌曰菰之種 類皆極冷不可過食甚不益人惟 服金石人 相宜耳 主治利五臟邪氣酒皶面赤白癩癧瘍目 赤熱毒風氣卒心痛可鹽醋煮食之 孟 詵 去煩熱止渴 除目黄利大小便止熱痢雜鯽魚為羮食開胃口解 酒毒壓丹石毒發 藏 器 菰手一名菰菜 日 用 茭白 通 志 茭粑 俗 名 蘧蔬 音毬 㲣 氣味甘冷滑無毒 大明曰微毒詵曰性滑發冷氣令 人下焦寒傷陽道禁蜜食發痼疾 服巴豆人 不可食 主治心胸中浮熱風氣滋人齒 孟 詵 煮食止 渴及小兒水痢 藏 器 菰根氣味甘大寒無毒 頌曰菰根亦如 蘆根冷利更甚 主治腸胃痼 熱消渴止小便利擣汁飲之 别 録 燒灰和雞子白塗火 燒瘡 藏 器 附方 舊 二 小兒風瘡 久不愈者用菰蔣節燒 研傅之 子母祕錄 毒蛇傷囓 菰蔣草根燒灰傅 之 外臺祕要 葉主治利五臟 大 明 菰米 見穀 部 苦草 綱 目 集解 時珍曰生湖澤中長二 三尺狀如茅蒲之類 氣味 缺 主治婦人白帶煎湯服又主好嗜乾茶不已面 黄無力為末和炒脂麻不時乾嚼之 時 珍 水萍 本經 中品 釋名 别錄曰水萍生雷澤池澤三月采暴乾𢎞景曰 此是水中大萍非今浮萍子藥對云五月有花 白色即非今溝渠所生者楚王渡江所得乃斯實也 藏器曰水萍有三種大者曰蘋葉圓闊寸許小萍子 是溝渠間者本經云水萍應是小者頌曰爾雅云萍 蓱其大者蘋蘇恭言有三種大者曰蘋中者曰荇小 者即水上浮萍今醫家鮮用大蘋惟用浮萍時珍曰 本草所用水萍乃小浮萍非大蘋也陶蘇俱以大蘋 註之誤矣萍之與蘋音雖相近字脚不同形亦逈别 今釐正之互見蘋下浮萍處處池澤止水中甚多季 春始生或云楊花所化一葉經宿即生數葉葉下有 微鬚即其根也一種背面皆綠者一種面青背紫赤 若血者謂之紫萍入藥為良七月采之淮南萬畢術 云老血化為紫萍恐自有此種不盡然也小雅呦呦 鹿鳴食野之苹者乃蒿 屬陸佃指為萍誤矣 修治 時珍曰紫背浮萍七月采之㨂淨以竹 篩攤晒下置水一盆映之即易乾也 氣味辛寒無毒 别錄 曰酸 主治暴熱身癢下水氣勝酒長 鬚髮止消渴久服輕身 木 經 下氣以沐浴生毛髮 别 錄 治 熱毒風熱熱狂熁腫毒湯火傷風疹 大 明 擣汁服主水 腫利小便為末酒服方寸匕治人中毒為膏傅面䵟 藏 器 主風濕麻痺脚氣打撲傷損目赤翳膜口舌生瘡 吐血衂血癜風丹毒 時 珍 發明 震亨曰浮萍發汗勝於麻黄頌曰俗醫用治時 行熱病亦堪發汗甚有功其方用浮萍一兩四 月十五日采之麻黄去根節桂心附子炮裂去臍皮 各半兩四物擣細篩毎服一錢以水一中盞生薑半 分煎至六分和滓熱服汗出乃瘥又治惡疾癘瘡遍 身者濃煮汁浴半日多效此方甚竒古也時珍曰浮 萍其性輕浮入肺經達皮膚所以能發揚邪汗也世 傳宋時東京開河掘得石碑梵書大篆一詩無能曉 者真人林靈素逐字辨譯乃是治中風方名去風丹 也詩云天生靈草無根榦不在山間不在岸始因飛 絮逐東風汎梗青青飄水面神仙一味去沉疴采時 須在七月半選甚癱風與大風些小微風都不算豆 淋酒化服三丸鐵鏷頭上也出汗其法以紫色浮萍 晒乾為細末煉蜜和丸彈子大每服一粒以豆淋酒 化下治左癱右瘓三十六種風偏正頭風口眼喎斜 大風癩風一切無名風及脚氣并打撲傷折及胎孕 有傷服過百粒即為全人此 方後人易名紫萍一粒丹 附方 舊七新 十八 夾驚傷寒 紫背浮萍一錢犀角屑半錢 鈎藤鈎三七箇為末每服半 錢蜜水調下連進三服 出汗為度 聖濟錄 消渴飲水 日至一石者浮萍 擣汁服之 又方 用乾浮萍栝樓根等分為末人乳汁和丸梧子 大空腹飲服二十丸三年者數日愈 千金方 小便 不利 膀胱水氣流滯浮萍日乾為末 飲服方寸匕日二服 千金翼 水氣洪腫 小便 不利 浮萍日乾為末每服方寸匕 白湯下日二服 聖惠方 霍亂心煩 蘆根炙一兩 半水萍焙人 參枇杷葉炙各一兩每服五錢入 薤白四寸酒煎温服 聖惠方 吐血不止 紫背浮 萍焙半 兩黄茋炙二錢半為末每服一 錢薑蜜水調下 聖濟總錄 鼻衂不止 浮萍末吹 之 聖惠 方 中水毒病 手足指冷至膝肘即是以浮萍日乾為 末飲服方寸匕良 姚僧坦集驗方 大腸脱肛 水聖散用紫浮萍為末 乾貼之 危氏得效方 身上虛癢 浮萍末 一錢以 黄芩一錢同四物湯 煎湯調下丹溪纂要 風熱癮疹 浮萍蒸過焙乾牛蒡 子酒煮晒乾炒各一 兩為末每薄荷湯服一二 錢日二次 古今錄驗 風熱丹毒 浮萍擣汁遍塗 之 子母祕錄 汗斑癜風 端午日收紫背浮萍晒乾每以四兩煎水 浴并以萍擦之或入漢防己二錢亦可 袖珍 方 少年面皰 外臺用浮萍日挼 之并飲汁少許 普濟方用紫背萍四兩防己一兩 煎濃汁洗之仍以萍於斑䵟上熱擦日三五 次物雖微末其功甚大不可小看 普濟方 粉滓面 䵟 溝渠小萍為末日 傅之 聖惠方 大風癘疾 浮萍草三月采淘三 五次窨三五日焙為 末不得見日毎服三錢食前温酒下常持觀音聖號 忌豬魚雞蒜 又方七月七日取紫背浮萍日乾為 末半升入好消風散五兩毎服五錢水 煎頻飲仍以煎湯洗浴之 十便良方 㿀瘡入目 浮 萍 隂乾為末以生羊子肝半箇同水半盞煮熟搗爛絞 汁調末服甚者不過一服已傷者十服見效 危氏 得效 方 弩肉攀睛 青萍少許研爛入片腦少許 貼眼上效 危氏得效方 毒腫初 起 水中萍子草搗 傅之 肘後方 發背初起 腫焮赤熱浮萍搗和雞 子清貼之 聖惠方 楊梅瘡癬 水萍煎汁浸洗半日 數日一作 集簡方 燒烟去蚊 五月取浮 萍隂乾用 之人孫 真 方 蘋 吳普 本草 釋名芣菜 拾 遺 四葉菜 巵 言 田字草 時珍曰蘋本作薲左 𫝊蘋蘩藴藻之菜可 薦於鬼神可羞於王公則薲有賓之之義故字從賓 其草四葉相合中折十字故俗呼為四葉菜田字草 破銅錢皆象形也諸家本草皆以蘋註水萍葢由蘋 萍二字音相近也按韻書蘋在真韻蒲真切萍在庚 韻蒲經切切脚不同為物亦 異今依吳普本草别出於此 集解 普曰水萍一名水亷生池澤水上葉圓小一莖 一葉根入水底五月白花三月采日乾之𢎞景 曰水中大萍五月有花白色非溝渠所生之萍乃楚 王渡江所得即斯實也恭曰萍有三種大者名蘋中 者名荇葉皆相似而圓其小者即水上浮萍也藏器 曰蘋葉圓闊寸許葉下有一㸃如水沬一名芣菜曝 乾可入藥用小萍是溝渠間者禹錫按爾雅云萍蓱 也其大者曰蘋又詩云于以采蘋于澗之濱陸機注 云其粗大者謂之蘋小者為萍季春始生可糝蒸為 茹又可以苦酒淹之按酒今醫家少用此蘋惟用小 萍耳時珍曰蘋乃四葉菜也葉浮水面根連水底其 莖細於蓴莕其葉大如指頂面青背紫有細紋頗似 馬蹄決明之葉四葉合成中折十字夏秋開小白花 故稱白蘋其葉攅簇如萍故爾雅謂大者如蘋也吕 氏春秋云菜之美者有崑崙之蘋即此韓詩外傳謂 浮者為藻沉者為蘋臞仙謂白花者為蘋黄花者為 莕即金蓮也蘇恭謂大者為蘋小者為莕楊愼巵言 謂四葉菜為莕陶𢎞景謂楚王所得者為蘋皆無一 定之言葢未深加體審惟據紙上猜度而已時珍一 一采視頗得其真云其葉徑一二寸有一缺而形圓 如馬蹄者蓴也似蓴而稍尖長者莕也其花並有黄 白二色葉徑四五寸如小荷葉而黄花結實如小角 黍者萍蓬草也楚王所得萍實乃此萍之實也四葉 合成一葉如田字形者蘋也如此分别自然明白又 項氏言白蘋生水中青蘋生陸地按今之田字草有 水陸二種陸生者多在稻田沮洳之處其葉四片合 一與白蘋一様但莖生地上髙三四寸不可食方士 取以煅硫結砂煮汞謂之水田翁項氏所謂青蘋葢 即此也或以青 蘋為水草誤矣 氣味甘寒滑無毒主治暴熱下水氣利小便 吳 普 擣塗 熱瘡擣汁飲治蛇傷毒入腹内曝乾栝樓等分為末 人乳和丸服止消渇 藏 器 食之已勞 山海 經 萍蓬草 拾 遺 釋名水粟 綱 目 水栗子 時珍曰陳藏器拾遺萍蓬草即 今水粟也其子如粟如蓬子也 俗人呼水粟包又云水栗 子言其根味也或作水笠 集解 藏器曰萍蓬草生南方池澤葉大如荇花亦黄 未開時狀如算袋其根如藕飢年可以當穀時 珍曰水粟三月出水莖大如指葉似荇葉而大徑四 五寸初生如荷葉六七月開黄花結實狀如角黍長 二寸許内有細子一包如罌粟澤農采之洗擦去皮 蒸曝春取米作粥飯食之其根大如栗赤如雞頭子 根儉年人亦食之作藕香味如栗子昔楚王渡江得 萍實大如斗赤如日食之甜如蜜者葢此類也若水 萍安得有實耶三四月采莖葉取汁煮硫黄能拒火 又段公路北戸錄有睡蓮亦此類也其葉如荇而大 其花布葉數重當夏晝開 花夜縮入水晝復出也 子氣味甘澀平無毒主治助脾厚腸令人不飢 時 珍 根氣味甘寒無毒主治煮食補虚益氣力久食不飢 厚腸胃 藏 器 莕菜 唐本 草 釋名鳬葵 唐 本 水葵 馬融 𫝊 水鏡草 土宿 本草 靨子菜 野菜 譜 金 蓮子接余 時珍曰按爾雅云莕接余也其葉苻則鳬 葵當作苻葵古文通用耳或云鳬喜食之 故稱鳬葵亦通其性滑如葵其葉頗似莕故曰葵曰 莕詩經作荇俗呼荇絲菜池人謂之莕公鬚淮人謂 之靨子菜江東謂之金蓮子許氏説文謂之䖂 音戀楚詞謂之屏風云紫莖屏風文綠波是矣 集解 恭曰鳬葵即莕菜也生水中頌曰處處池澤有 之葉似蓴而莖澀根甚長花黄色郭璞註爾雅 云叢生水中葉圓在莖端長短隨水深淺江東人食 之陸機詩疏云荇莖白而葉紫赤色正圓徑寸餘浮 在水上根在水底大如釵股上青下白可以按酒用 苦酒浸其白莖肥美今人不食醫方亦鮮用之時珍 曰莕與蓴一類二種也並根連水底葉浮水上其葉 似馬蹄而圓者蓴也葉似蓴而微尖長者莕也夏月 俱開黄花亦有白花者結實大如棠梨中有細子按 獻寧王庚辛玉册云鳬葵黄花者是莕菜白花者是 白蘋即水鏡草一種泡子名水鼈雖有數種其用一 也其莖葉根花並可伏硫煮砂制礬此以花色分别 蘋莕似亦未 隱詳見蘋下 正誤 恭曰鳬葵南人名豬蓴堪食有名未用條中載 也志曰鳬葵即莕菜葉似蓴根極長江南人多 食之今云是豬蓴誤矣今以春夏細長肥滑者為絲 蓴至冬粗短者為豬蓴亦呼為龜蓴與鳬葵殊不相 似也而有名未用類即無鳬葵豬蓴之名葢後人刪 去也時珍曰楊愼巵言以四葉菜為莕者亦非也四 葉菜乃 蘋也 氣味甘冷無毒主治消渇去熱利小便 唐 本 擣汁服療 寒熱 開 寶 擣傅諸腫毒火丹遊腫 時 珍 附方 新 四 一切癰疽 及瘡癤用莕絲菜或根馬蹄草莖 或子即蓴也各取半碗同苧麻根 五寸去皮以石器搗爛傅毒四圍春夏秋日換四五 次冬換二三次換時以薺水洗之甚效 保生餘錄 穀道生瘡 荇葉搗爛綿褁納之下 部日三次 范汪方 毒蛇螫傷 牙入肉 中痛不 可堪者勿令人知私以荇葉覆其上穿 以物包之一時折牙自出也 肘後方 點眼去翳 莕 絲 菜根一錢半擣爛即葉如馬蹄開黄花者川練子十 五箇膽礬七分石决明五錢皂莢一兩海螵蛸二錢 各為末同菜根以水一鍾煎二宿去滓一 日點數次七日見效也 孫氏集效方 蓴 别錄 下品 釋名茆 卯柳 二音 水葵 詩 疏 露葵 綱 目 馬蹄草 時珍曰蓴字本 作蒓從純純乃 絲名其莖似之故也齊民要術云蒓性純而易生種 以淺深為候水深則莖肥而葉少水淺則莖瘦而葉 多其性逐水而滑故謂之蒓菜并得葵名顔之推家 訓云蔡朗父諱蒓改蒓為露葵北人不知以綠葵為 之詩云薄菜其茆即蒓 也或諱其名謂之錦帶 集解 保昇曰蓴葉似鳬葵浮在水上采莖堪啖花黄 白色子紫色三月至八月莖細如釵股黄赤色 短長隨水深淺名為絲蓴味甜體軟九月至十月漸 粗硬十一月萌在泥中粗短名瑰蓴味苦體澀人惟 取汁作羮猶勝雜菜時珍曰蓴生南方湖澤中惟吳 越人善食之葉如荇菜而差圓形似馬蹄其莖紫色 大如筋柔滑可羮夏月開黄花結實青紫色大如棠 梨中有細子春夏嫩莖未葉者名稚蓴稚者小也葉 稍舒長者名絲蓴其莖如絲也至秋老則名葵蓴或 作豬蓴言可飼豬也又訛為瑰蓴龜蓴焉餘見鳬葵 下 氣味甘寒無毒 藏器曰蓴雖水草而性熱擁詵日蓴 雖冷補熱食及多食亦擁氣不下甚 損人胃及齒令人顔色惡損毛髮和醋食令人骨痿 李廷飛曰多食性滑發痔七月有蟲著上食之令人 霍 亂 主治消渇熱痺 别 錄 和鯽魚作羮食下氣止嘔多食 壓丹石補大小腸虚氣不宜過多 孟 詵 治熱疸厚腸胃 安下焦逐水解百藥毒并蠱氣 大 明 發明 𢎞景曰蓴性冷而補下氣雜鱧魚作羮食亦逐 水而性滑服食家不可多用恭曰蓴久食大宜 人合鮒魚作羮食主胃弱不下食者至效又宜老人 應入上品故張翰臨秋風思吳中之鱸蓴羮也藏器 曰蓴體滑常食發氣令關節急嗜睡脚氣論中令人 食之此誤極深也温病後脾弱不能磨化食者多死 予所居近湖湖中有蓴藕年中疫甚飢人取蓴食之 雖病瘥者亦死至秋大旱人多血痢湖中水竭掘藕 食之闔境無他蓴 藕之功於斯見矣 附方 新 三 一切癰疽 馬蹄草即蓴菜春夏用莖冬月用 子就於根側尋取搗爛傅之未成 即消已成即毒散用 菜亦可 保生餘錄 頭上惡瘡 以黄泥包豆䜴煨熟 取出為末以蓴菜油 調傅之全 保幼大 數種疔瘡 馬蹄草又名缺盆草大青葉臭 紫草各等分擂爛以酒一碗浸 之去滓温服三服 立愈 經驗良方 水藻 綱 目 釋名 時珍曰藻乃水草之有文 者潔淨如藻浴故謂之藻 集解 頌曰藻生水中處處有之周南詩云于以采藻 于沼于沚于彼行潦是也陸機註云藻生水底 有二種葉如雞蘇莖如筯長四五尺一種葉如蓬蒿 莖如釵股謂之聚藻二藻皆可食熟挼去腥氣米麵 糝蒸為茹甚滑美荆揚人飢荒以當穀食藏器曰馬 藻生水中如馬齒相連時珍曰藻有二種水中甚多 水藻葉長二三寸兩兩對生即馬藻也聚藻葉細如 絲及魚鰓狀節節連生即水藴也俗名鰓草又名牛 尾藴是矣爾雅云莙牛藻也郭璞注云細葉蓬茸如 絲可愛一節長數寸長者二三十節即藴也二藻皆 可食入藥以馬藻為勝左 傳云蘋蘩藴藻之菜即此 氣味甘大寒滑無毒主治去暴熱熱痢止渇擣汁服 之小兒赤白遊疹火焱熱瘡擣爛封之 藏 器 發明 思邈曰凡天下極冷無過藻菜但有患熱毒腫 并丹毒者取渠中藻菜切擣傅之厚三分乾即 易其效 無比 海藻 本經 中品 釋名 音單出爾雅 别錄作藫 落首 本 經 海蘿 爾雅 註 集解 别錄曰海藻生東海池澤七月七日采暴乾𢎞 景曰生海島上黒色如亂髮而大少許葉大都 似藻葉藏器曰此有二種馬尾藻生淺水中如短馬 尾細黒色用之當浸去鹹味大葉藻生深海中新羅 國葉如水藻而大海人以繩繫腰没水取之五月以 後有大魚傷人不可取也爾雅云綸以綸組似組東 海有之正為二藻也頌曰此即水藻生於海中者令 登萊諸州有之陶隱居引爾雅綸組註昆布謂昆布 似組青苔紫菜似綸而陳藏器以綸組為二藻陶説 似近之時珍曰海藻近海諸地采取亦作海菜乃立 名目貨之 四方云 修治 斆曰凡使須用生烏豆并紫背天葵三件同蒸 伏時日乾用時珍曰近人但洗淨鹹味焙乾用 氣味苦鹹寒無毒 權曰鹹有小毒之才曰反甘草時 珍曰按東垣李氏治瘰癧馬刀散 腫潰堅湯海藻甘草兩用之葢以堅積之病非 平和之藥所能取捷必令反奪以成其功也 主治癭瘤結氣散頸下硬核痛癰腫癥瘕堅氣腹中上下 雷鳴下十二水腫 本 經 療皮間積聚暴㿉瘤氣結熱利 小便 别 錄 辟百邪鬼魅治氣急心下滿疝氣下墜疼痛 卵腫去腹中幽幽作聲 甄 權 治奔豚氣脚氣水氣浮痛 宿食不消五膈痰壅 李 珣 發明 元素曰海藻氣味俱厚純隂沉也治癭瘤馬刀 諸瘡堅而不潰者經云鹹能軟堅營氣不從外 為浮腫隨各引經藥治之腫無不消成無已曰鹹味 涌泄故海藻之鹹以泄水氣也洗曰海藻起男子隂 消男子㿉疾宜常食之南方人多食北方人效之倍 生諸疾更不宜矣時珍曰海藻鹹能潤下寒能洩熱 引水故能消癭瘤結核隂㿉之堅聚而除浮腫 脚氣留飲痰氣之濕熱使邪氣自小便出也 附方 舊二 新三 海藻酒 治癭氣用海藻一斤絹袋盛之以 清酒二升浸之春夏二日秋冬三 日每服兩合日三酒盡再作其滓曝乾為末每 服方寸匕日三服不過兩劑即瘥 范汪方 癭氣 初起 海藻一兩黄連二兩為末時時 䑛嚥先斷一切厚味 丹溪方 項下瘰癧 如梅 李狀 宜連服前方海藻 酒消之 肘後方 蛇盤瘰癧 頭項交接者海藻菜以 蕎麵炒過白殭蚕炒等 分為末以白梅泡湯和丸梧子大每服六 十丸米飲下必泄出毒氣 危氏得效方 海藴 温緼醖三 音 拾遺 校正 自草部 移入此 釋名 時珍曰縕亂絲也 其葉似之故名 氣味鹹寒無毒主治癭瘤結氣在㗋間下水 藏 器 主水 廕 蘇 頌 海帶 宋嘉 祐 集解 禹錫曰海帶出東海水中石上似海藻而粗柔 靭而長今登州人乾之以束器物醫家用以下 水勝於海 藻昆布 氣味鹹寒無毒主治催生治婦人病及療風下水 嘉 祐 治水病癭瘤功同海藻 時 珍 昆布 别錄 中品 釋名綸布 時珍曰按吳普本草綸布一名昆布則爾 雅所謂綸似綸東海有之者即昆布也綸 音關青絲綬也訛而為昆耳陶𢎞景以綸為青苔紫 菜輩謂組為昆布陳藏器又謂綸組是二種藻不同 如 此 集解 别錄曰昆布生東海𢎞景曰今惟出髙麗繩把 索之如卷麻作黄黒色柔靭可食爾雅云綸似 綸組似組東海有之今青苔紫菜皆似綸而昆布亦 似組恐即是也藏器昆布生南海葉如手大似蓴葦 紫赤色其細葉者海藻也珣曰其草順流而生出新 羅者葉細黄黒色胡人搓之為索隂乾從舶上來中 國時珍曰昆布生登萊者搓如繩索之狀出閩浙者 大葉似菜葢海中諸菜性味相近主療一致雖稍有 不同亦無 大異也 修治 斆曰凡使昆布每一斤用甑箄大小十箇同剉 細以東流水煮之從巳至亥待鹹味去乃晒焙 用 氣味鹹寒滑無毒 普曰酸鹹寒無毒 權曰溫有小毒 主治十二種水 腫癭瘤聚結氣瘻瘡 别 錄 破積聚 思 邈 治隂㿉腫含之嚥 汁 藏 器 利水道去面腫治惡瘡鼠瘻 甄 權 發明 杲曰鹹能軟堅故癭堅如石者非此不除與海 藻同功詵曰昆布下氣久服瘦人無此疾者不 可食海島之人愛食之為無好菜只食此物服久相 習病亦不生遂𫝊説其功於北人北人食之皆生病 是水土不宜耳凡是海 中菜皆損人不可多食 附方 舊 四 昆布臛 治膀胱結氣急宜下氣用髙麗昆布 一斤白米泔浸一宿洗去鹹味以水 一斛煮熟劈細入葱白一握寸斷之更煮極爛乃下 鹽酢糝薑橘椒末調和食之仍宜食梁米粳米飯極 能下氣無所忌海藻亦 可依此法作之廣濟方 癭氣結核 㿔㿔腫硬以昆布 一兩洗去鹹晒乾 為散毎以一錢綿褁好醋中浸過 含之嚥汁味盡再易之 聖惠方 項下五癭 方同 上 項 下卒腫 其囊漸大欲成癭者昆布海藻等分為 末蜜丸杏核大時時含之嚥汁 外臺 越王餘算 海 藥 釋名 缺 集解 珣曰越王餘算生南海水中如竹算子長 尺許劉敬叔異苑云昔晉安越王渡南海 將黒角白骨作算籌其有餘者棄於水中而生 此故葉白者似骨黒者似角遂名之相𫝊可食 附錄沙箸 時珍曰按劉恂嶺表錄有沙箸似是餘算 之類今附於此云海岸沙中生沙箸春吐 苗其心茗骨白而且勁可為酒籌凡欲采者須輕 步向前抜之不然聞行聲遽縮入沙中不可得也 氣味鹹温無毒主治水腫浮氣結聚宿滯不消腹中 虚鳴竝煮服之 李 珣 石帆 日 華 集解 𢎞景曰石帆狀如栢水松狀如松藏器曰石帆 生海底髙尺餘根如漆色至稍上漸軟作交羅 紋大明曰石帆紫色梗大者如筯見風漸硬色如漆 人以飾作珊瑚裝頌曰左思吳都賦草則石帆水松 劉淵林註云石帆生海嶼石上草類也無葉髙尺許 其花離樓相貫連若死則浮水中人於海邊得之稀 有見其 生者 氣味甜鹹平無毒主治石淋 𢎞 景 煮汁服主婦人血結 月閉 藏 器 水松 綱 目 集解 𢎞景曰水松狀如松頌曰 出南海及交趾生海水中 氣味甘鹹寒無毒主治溪毒 𢎞 景 水腫催生 藏 器 本草綱目卷十九
欽定四庫全書 本草綱目卷二十目録 草之九 石草類十九種 内附 八種 石斛 本經 骨碎補 開寳 石韋 本經 金星草 嘉祐 石長生 本經附紅 茂草 石莧 圖經附 石垂 景天 本經 佛甲草 圖經 虎耳草 綱目 石胡荽 四聲 螺厴草 拾遺草即 鏡靣 酢奬草 唐本葉酸 草三 附 地錦 嘉祐瘡即血見愁 金 小草附 離鬲草 拾遺 仙人草 拾遺 仙人掌草 圖經 崖㯶 圖經囬雞翁藤 半天 野蘭附 紫背金盤 圖經 白龍䰅 綱目 右附方舊十新四十七 本草綱目卷二十目録
欽定四庫全書 本草綱目卷二十 明 李時珍 撰 草之九 石草類一十九 種 内附八種 石斛 本經 上品 釋名石蓫 别 錄 金釵 綱 目 禁生 本 經 林蘭 同 杜蘭 别錄時珍 曰石斛石 義未詳其莖狀如金釵之股故古有金釵石斛之稱 今蜀人栽之呼為金釵花盛𢎞之荆州記云來陽龍 石山多石斛精好如金釵是矣林 蘭杜蘭與木部木蘭同名恐誤 集解 别錄曰石斛生六安山谷水旁石上七月八月 采莖隂乾𢎞景曰今用石斛出始興生石上細 實以桑灰沃之色如金形如蚱蜢髀者佳近道亦有 次於宣城者其生櫟木上者名木斛其莖至虚長大 而色淺不入丸㪚惟可為酒漬煮之用俗方最以補 虛療脚膝恭曰今荆襄及漢中江左又有二種一種 似大麥累累相連頭生一葉而性冷名麥斛一種莖 大如雀髀葉在莖頭名雀髀斛其他斛如竹而節間 生葉也作乾石斛法以酒洗蒸暴成不用灰湯或言 生者漬酒勝于乾者頌曰今荆州光州壽州廬州江 州温州台州亦有之以廣南者為佳多在山谷中五 月生苗莖似小竹節節間出碎葉七月開花十月結 實其根細長黄色惟生石上者為勝宗奭曰石斛細 若小草長三四寸柔韌折之如肉而實今人多以木 斛混之亦不能明木斛中虚如木長尺餘但色深黄 光澤耳時珍曰石斛叢生石上其根紏結甚繁乾則 白軟其莖葉生皆青色乾則黄色開紅花節上自生 根鬚人亦折下以砂石栽之或以物盛挂屋下頻澆 以水經年不死俗稱為千年潤石斛短而中實木 斛長而中虚甚易分别處處有之以蜀中為勝 修治 斆曰凡使去根頭用酒浸一宿暴乾以酥拌 蒸之從巳至酉徐徐焙乾用入補藥乃效 氣味甘平無毒 普曰神農甘平扁鵲酸李當之寒時 珍曰甘淡微鹹之才曰陸英為之使 惡凝水石巴豆 畏雷丸僵蠶 主治傷中除痺下氣補五臟虚勞羸 瘦强陰益精久服厚腸胃 本 經 補内絶不足平胃氣長 肌肉逐皮膚邪熱疿氣脚膝疼冷痺弱定志除驚輕 身延年 别 錄 益氣除熱治男子腰脚軟弱健陽逐皮肌 風痺骨中久冷補腎益力 權 壯筋骨煖水臟益智清 氣 日 華 治發熱自汗癰疽排膿内塞 時 珍 發明 斆曰石斛鎮涎澀丈夫元氣酒浸酥蒸服滿一 鎰永不骨痛也宗奭曰石斛治胃中虚熱有功 時珍曰石斛氣平味甘淡微鹹陰中之陽降也乃足 太陰脾足少陰右腎之藥深師云囊濕精少小便餘 瀝者宜加之一法每以二錢入生薑 一片水煎代茶飲甚清肺補脾也 附方 新 二 睫毛倒入 川石斛川芎藭等分為末口内含 水隨左右㗜鼻日二次 袖珍方 飛蟲入耳 石斛數條去根如筒子一邊紝入耳中四 畔以蠟封閉用火燒石斛盡則止熏右耳 則䖝從左出未 出更作 聖濟 骨碎補 宋開 寳 釋名猴薑 拾 遺 胡猻薑 志 石毛薑 日 華 石菴䕡 藏器曰骨 碎補本名 猴薑開元皇帝以其主傷折補骨碎故命此名或作 骨碎布訛矣江西人呼為胡猻薑象形也時珍曰菴 䕡主折傷破血此物 功同故有菴䕡之名 集解 志曰骨碎補生江南根寄樹石上有毛葉如菴 䕡藏器曰嶺南虔吉州亦有之葉似石韋而一 根餘葉生於木大明曰是樹上寄生草根似薑而細 長頌曰今淮浙陜西䕫路州郡皆有之生木或石上 多在背陰處引根成條上有黄赤毛及短葉附之又 抽大葉成枝葉面青綠色有青黄㸃背青白色有赤 紫㸃春生葉至冬乾黄無花實采根入藥宗奭曰此 苖不似薑亦不似菴䕡毎一大葉兩旁小葉又牙兩 兩相對葉長有尖瓣也時珍曰其根扁長畧似薑形 其葉有椏缺頗似貫衆葉謂葉如菴䕡者殊謬如石 韋者 亦差 根修治 斆曰凡采得用銅刀刮去黄赤毛細切蜜拌 潤甑蒸一日晒乾用急用只焙乾不蒸亦得 也 氣味苦温無毒 大明 曰平 主治破血止血補傷折 開 寳 主骨 中毒氣風血疼痛五勞六極足手不收上熱下冷 權 惡疾蝕爛肉殺蟲 大 明 研末猪腎夾煨空心食治耳鳴 及腎虚久泄牙疼 時 珍 發明 頌曰骨碎補入婦人血氣藥蜀人治閃折筋骨 傷損取根擣篩煮黄米粥和褁傷處有效時珍 曰骨碎補足少陰藥也故能入骨治牙及久泄痢昔 有魏刺史子久泄諸醫不效垂殆予用此藥末入猪 腎中煨熟與食頓住葢腎主大小便久泄屬腎虚不 可專從脾胃也雷公炮炙論用此方治耳鳴耳亦腎 之竅也案戴原禮症治要訣云痢后下虚不善調養 或逺行或房勞或外感致兩足痿軟或痛或痺遂成 痢風宜用獨活寄生湯加虎骨四斤丸仍以骨碎補 三分之一同研取汁酒觧服之外用杜牛膝杉木節 草 白芷南星煎湯頻頻熏 洗此亦從腎虚骨痿而治也 附方 舊二 新三 虚氣攻牙 齒痛血出或痒痛骨碎補二兩 銅刀細剉瓦鍋慢火炒黒為末 如常揩齒良久吐之嚥下亦可劉松石云此法出靈 苑方不獨治牙痛極能堅骨固牙益精髓去骨中毒 氣疼痛牙動將落者數擦 立住再不復動經用有神 風蟲牙痛 骨碎補乳香等 分為末糊丸塞 孔中名金針丸 聖濟總録 耳鳴耳閉 骨碎補削作細條火炮 乘熱塞之 蘇氏圖經 病 後髪落 胡孫薑野薔薇 嫩枝煎汁刷之 腸風失血 胡孫薑燒存性五 錢酒或米飲服 仁存 方 石韋 本經 中品 釋名石䩾 音 蔗 石皮 别 録 石蘭 𢎞景曰蔓延石上生葉如 皮故名石韋時珍曰柔皮 日韋䩾 亦皮也 集解 别錄曰石韋生華隂山谷石上不聞水聲及人 聲者良二月采葉隂乾𢎞景曰處處有之出建 平者葉長大而厚恭曰此物叢生石旁陰處亦不作 蔓其生古瓦屋上者名瓦韋療淋亦好頌曰今晉絳 滁海福州江寜皆有之叢生石上葉如柳背有毛而 斑㸃如皮福州别有一種石皮三月有花采作浴湯 治風時珍曰多生陰崖險罅處其葉長者近尺濶寸 餘柔靭如皮背有黄毛亦有金星者名金星草茈凌 冬不凋又一種如杏葉 者亦生石上其性相同 修治 别録曰凡用去黄毛射人肺令人欬不可療大 明曰入藥去梗須㣲炙用一法以羊脂炒乾用 氣味苦平無毒 别録曰甘權曰㣲寒之才曰滑石杏 仁射干為之使得菖蒲良制丹砂礬 石 主治勞熱邪氣五癃閉不通利小便水道 本 經 止煩下 氣通膀胱滿補五勞安五臟去惡風益精氣 别 録 治淋 瀝遺溺 日 華 炒末冷酒調服治發背 頌 主崩漏金瘡清 肺氣 時 珍 附方 新 五 小便淋痛 石韋滑石等分為末每 飲服刀圭最駛 聖濟 小便轉脬 石韋去毛車前子各二錢半水 二盞煎一盞食前服 指迷方 崩中漏下 石韋為末 每服三錢 温酒服 甚効 便前有血 石皮為末茄子枝煎 湯下二錢 普濟方 氣熱欬喇 石 韋 梹榔等分為末薑湯 服二錢 聖濟錄 金星草 宋嘉 祐 釋名金釧草 圖 經 鳳尾草 綱 目 七星草 時珍曰即石韋之 有金星者圖經重 出七星 草併入 集解 禹錫曰金星草西南州郡多有之以戎州者為 上喜生背陰石上浄處及竹箐中少日色處或 生大木下及背陰古瓦屋上初出深綠色葉長一二 尺至深冬背生黄星㸃子兩兩相對色如金因得金 星之名無花實凌冬不凋其根盤屈如竹根而細折 之有筋如豬馬騣五月和根采之風乾用頌曰七星 草生江州山谷石上葉如柳而長作蔓延長二 三尺其葉堅硬背上有黄㸃如七星采無時 氣味苦寒無毒 頌曰微酸崔昉曰 制三黄砂汞礬石 主治發背癰瘡結核觧硫黄丹石毒連根半斤酒五 升銀器煎服先服石藥悉下亦可作末冷水服方寸 匕塗瘡腫殊効根浸油塗頭大生毛髪 嘉 祐 烏髭髪 頌 觧熱通五淋凉血 時 珍 發明 頌曰但是瘡毒皆可服之然性至冷服后下利 須補治乃平復老年不可輒服宗奭曰丹石毒 發于背及一切癰腫以其根葉二錢半酒一大盞煎 服取下黒汁不惟下所服石藥兼毒去瘡愈也如不 飲酒則為末以新汲水服以知為度時珍曰此藥大 抵治金石發毒者若憂鬰氣血凝滯而發毒者非所 宜 也 附方 舊一 新二 五毒發背 金星草合根净洗熳火焙乾毎 四兩入生甘草一錢擣末分作 四服每服用酒一升煎二三沸更以温酒三二升相 和入缾器内封固時時飲之忌生冷油肥毒物 經 騐 方 熱毒下血 金星草陳乾薑各三兩為末每 服一錢新汲水下 本事方 脚膝爛 瘡 金星草背上星刮下 傅之即乾 集簡方 石長生 本經 下品 釋名丹草 本 經 丹沙草 時珍曰四時不 凋故日長生 集解 别録曰石長生生咸陽山谷𢎞景曰俗中時有 采者方藥不復用近道亦有是細細草葉花紫 色南中多生石巖下葉似蕨而細如龍鬚黒如光漆 髙尺餘不與餘草襍也恭曰苖髙尺許五六月采莖 葉用今市人用露筋草為之葉似青葙莖細勁紫色 今太常用者是也時珍曰宋祁益部方物記長生草 生山隂蕨地修莖茸葉 色似檜而澤經冬不凋 氣味鹹微寒有毒 普曰神農苦雷公辛桐 君甘權曰酸有小毒 主治寒熱 惡瘡大熱辟鬼氣不祥 本 經 下三蟲 别 録 治疥癬逐諸風 治百邪魅 權 附錄紅茂草 圖經頌曰味苦大凉無毒主癰疽瘡腫 焙研為末冷水調貼一名地没藥一名 長生草生施州四季枝葉繁故有長生之名春采根 葉時珍曰案庚辛玉册云通泉草一名長生草多生 古道丘壟荒蕪之地葉似地丁中心抽一莖開黄白 花如雪又似麥飯摘下經年不稿根入地至泉故名 通泉俗呼秃瘡花此草有長生之名不知 與石長生及紅茂草亦一類否故並附之 石莧 宋圖 經 集解 頌曰生筠州多附河岸沙石上春生苖莖青髙 一尺以來葉如水柳而短八九月土人采之 氣味辛苦有小毒主治同甘草煎服主齁䶎又吐風 涎 頌 附録石垂 頌曰生福州山中三月花四月 采子生擣為末丸服治蟲毒 景夭 本經 上品 釋名愼火 本 經 戒火 同 救火 别 録 據火 同 䕶火 綱 目 辟火 同 火母 别録𢎞景曰衆藥之名景天為麗人皆盆盛 養于屋上云可辟火故曰愼火方用亦希 集解 别錄曰景天生太山川谷四月四日七月七日 采隂乾頌曰今南北皆有之人家種于中庭或 盆置屋上春生苖葉似馬齒莧而大作層而上莖極 脆弱夏中開紅紫碎花秋後枯死亦有宿根者苖葉 花並可用宗奭曰極易種折枝置土中澆溉旬日便 生也時珍曰景天人多栽于石山上二月生苗脆莖 微帶赤黄色髙一二尺折之有汁葉淡緑色光澤柔 厚狀似長匙頭及胡豆葉而不尖夏開小白花結實 如連翹而小中有黒子如粟粒 其葉味微甘苦煉熟水淘可食 正誤 𢎞景曰廣州城外有一樹大三四圍名愼火樹 志曰嶺表人言並無此説葢録書者篡入謬言 非陶氏 語也 氣味苦平無毒 别錄曰酸大明曰寒 有小毒可煆硃砂 主治大熱火瘡身熱煩邪惡氣 本 經 諸蟲毒痂疕寒熱 風痺諸不足 别 録 療金瘡止血煎水浴小兒去煩熱驚 氣 𢎞 景 風疹惡痒小兒丹毒及發熱 權 熱狂赤眼頭痛 寒熱遊風女人𢃄下 日 華 花主治女人漏下赤白輕身明目 本 經 附方 舊五 新二 驚風煩熱 愼火草煎水浴 之 普濟方 小兒中風 汗出 中風 一日頭頂腰熱二日手足不屈用慎大草乾者半兩 麻黄丹参白术二錢半為末每服半錢漿水調服三 四嵗服一錢 聖濟録 嬰孺風疹 在皮膚不出及瘡毒取愼火 苗葉五大兩和鹽三大兩同 研絞汁以熱手摩塗 日再上之 圖經 熱毒丹瘡 千金用慎火草擣汁 拭之日夜拭一二十 徧一方入苦酒擣泥塗之天楊氏産乳治烟火丹毒 從兩股兩脇起赤如火景 草眞珠末一兩擣如泥 塗之乾 則易 漆瘡作痒 挼慎火草塗 之 外臺 眼生花翳 澀痛難開 景天擣汁 日㸃三五 次 聖惠 産後隂脱 愼大草一斤陰乾酒五升煑 汁一升分四服 子母秘録 佛甲草 宋圖 經 集解 頌曰佛甲草生筠州多附石向陽而生似馬齒莧 而細小且長有花黄色不結實四季皆有時珍曰 二月生苖成叢髙四五寸脆莖細葉柔澤如馬齒莧 尖長而小夏開黄花經霜則枯人多栽于石山瓦墻 上呼為佛指甲救荒本草言髙一 二尺葉甚大者乃景天非此也 氣味甘寒微毒主治湯火灼瘡研貼之 頌 虎耳草 綱 目 釋名石荷葉 見 下 集解 時珍曰虎耳生陰濕處人亦栽于石山上莖髙 五六寸有細毛一莖一葉如荷葢狀人呼為石 荷葉葉大如錢狀似初生小葵葉 及虎之耳形夏開小花淡紅色 氣味微苦辛寒有小毒 獨孤滔曰 汁煮砂子 主治瘟疫擂酒服生用吐利人熟用則止吐利又治 聤耳擣汁滴之痔瘡腫痛者陰乾燒烟桶中熏之 時 珍 石胡荽 四聲 本草 校正 自菜部 移入此 釋名天胡荽 綱 目 野園荽 同 鵞不食草 食 性 雞腸草 詳見 下名 集解 時珍曰石胡荽生石縫及陰濕處小草也髙二 三寸冬月生苗細莖小葉形狀宛如嫩胡荽其 氣辛薫不堪食鵞亦不食之夏開細花黄色結細子 極易繁衍僻地則鋪滿也案孫思邈千金方云一種 小草生近水渠中濕處狀類胡荽名天胡荽亦 名雞腸草即此草也與繁縷之雞腸名同物異 氣味辛寒無毒 時珍曰辛温汁 制砒石雄黄 主治通鼻氣利九竅吐風痰 炳 去目翳挼塞鼻中 膜自落 藏 器 療痔病 詵 解毒明目散目赤腫雲翳耳聾 頭痛腦酸治痰瘧齁䶎鼻窒不通塞鼻瘜自落又散 瘡腫 時 珍 發明 時珍曰鵞不食草氣温而升味辛而散陽也能 通於天頭與肺皆天也故能上達頭腦而治頂 痛目病通鼻氣而落瘜肉内達肺經而治齁䶎痰瘧 㪚瘡腫其除翳之功尤顯神妙人謂陳藏器本草惟 務廣博鄙俚之言也若此藥之類表出殊功可謂務 博已乎案倪惟德原機啟微集云治目翳㗜鼻碧雲 散用鵞不食草觧毒為君青黛去熱為佐川芎之辛 破留除邪為使升透之藥也大抵如開鍋葢法常欲 邪毒不閉令有出路然力小而鋭宜常㗜以聚其力 凡目中諸病皆可用之生挼更神王璽集要詩云赤 眼之餘翳忽生草中鵞不食為名塞 於鼻内頻頻換三日之間復舊明 附方 新 七 寒痰齁喘 野園荽研汁和酒 服即住 集簡方 㗜鼻去瞖 碧雲 散治 目赤腫脹羞明昬暗隱澀疼痛眵泪風痒鼻塞頭痛 腦酸外翳扳睛諸病鵞不食草晒乾二錢青黛川芎 各一錢為細末噙水一口每以米許㗜入鼻 内泪出為度一方去青黛 倪氏啟微集 貼目取 翳 鵞不食草擣汁熬膏一兩爐甘石火煆童便淬三 次三錢上等瓷器末一錢半熊膽二錢硇砂少許 為極細末和作膏貼在翳上一夜取下用黄連 黄檗煎湯洗浄看如有再貼 孫天仁集効方 塞耳 治翳 詩見 發明 牙疼㗜鼻 鵞不食草綿褁懐乾為末含水 一口隨左右㗜之亦可挼塞 聖 濟 一切腫毒 野園荽一把穿山甲燒存性七分當歸 尾三錢擂爛入酒一盞絞汁服以渣傅 之方集 簡 溼毒脛瘡 磚縫中生出野園荽夏月采取晒 收為末每以五錢汞粉五分桐油 調作膏紙膏周圍縫定以茶洗浄縛上膏藥 黄水出五六日愈此吳竹卿方也 簡便方 脾寒瘧 疾 石胡荽一把杵汁半盌入酒 半盌和服甚効 集簡方 痔瘡腫痛 石胡荽擣 貼之 同 上 螺厴草 拾 遺 釋名鏡面草 時珍曰皆 象形也 集解 藏器曰蔓生石上葉狀似螺厴微𢃄 赤色而光如鏡背有少毛小草也 氣味辛主治癰腫風疹脚氣腫擣爛傅之亦煮湯洗 腫處 藏 器 治小便出血吐血䘐血齲齒痛 時 珍 發明 時珍曰案陳日華經騐方云年二十六忽病小 便后出鮮血數㸃而不疼如是一月飲酒則甚 市醫張康以草藥汁一器入少蜜水 進兩服而愈求其方乃鏡面草也 附方 新 七 吐血䘐血 鏡面草水洗擂酒 服 朱氏集騐方 牙齒蟲痛 乾坤 生意 用鏡面草不拘多少以水缸下泥同擣成膏入香油 二三㸃研勻貼於痛處腮上 楊氏家藏方用鏡面 草半握入麻油二㸃鹽半捻挼碎左疼塞右耳右疼 塞左耳以薄泥餅貼耳門閉其氣仍仄卧泥耳一二 時去泥取草放水中看有虫浮出久者黑次者褐新 者白須於午前用之徐克安一乳婢若此不能食用 之出數 䖝而安 小兒頭瘡 鏡面草日乾為末和輕粉麻 油傳之立效 楊氏家藏方 手指 腫毒 又指惡瘡消毒止痛鏡靣 草擣爛傅之 壽域神方 蛇纒惡瘡 鏡面草入 鹽杵爛傅 之 妙 觧鼠莾毒 鏡面草自然汁清油各一盃和服即下 毒三五次以肉粥補之不可遲 張杲 醫 説 酢漿草 唐本 草 校正 併入圖經 赤孫施 釋名酸漿 圖 經 三葉酸 綱 目 三角酸 綱 目 酸母 綱 目 醋母 蘇 恭 酸 箕 李當 之 鳩酸 蘇 恭 雀兒酸 綱 目 雀林草 綱 目 小酸芽 蘇 恭 赤孫 施 圖經時珍曰此小草三葉酸也其味如醋與燈籠 草之酸漿名同物異唐愼㣲本草以此草之方收 入彼下誤矣閩人鄭樵通志言福人謂之孫施則蘇 頌圖經赤孫施生福州葉如浮萍者即此也孫施亦 酸箕之訛耳 今併為一 集解 恭曰酢漿生道旁陰濕處叢生莖頭有三葉葉 如細萍四月五月采陰乾保昇曰葉似水萍兩 葉并大葉同枝黄花黒實頌曰南中下濕地及人家 園圃中多有之北地亦或有生者初生嫩時小兒喜 食之南人用揩䃋石器令白如銀時珍曰苖髙一二 十叢生布地極易繁衍一枝三葉一葉兩片至晚自 合帖整整如一四月開小黄花結小角長一二分 内有細子冬亦不凋方士采制砂汞 礬砒石 氣味酸寒無毒主治殺諸小蟲惡瘡瘑瘻搗傅之食 之觧熱渴 唐 本 主小便諸淋赤白𢃄下同地錢地龍治 砂石淋煎湯洗痔痛脱肛甚效搗塗湯火蛇蠍傷 時 珍 赤孫施治婦人血結用一搦洗煖酒服之 蘇 頌 附方 舊一 新七 小便血淋 酸草搗汁煎五苓散服之俗名 醋啾啾是也 王璆百一選方 諸淋赤痛 三葉酸漿草洗研取自然汁一合酒一合 和勻空心温服立通 沈存中靈苑方 二便不通 酸草一大把車前草一握搗汗入砂糖 一錢調服一盞不通再服 摘𤣥方 赤 白帶下 三葉酸草隂乾為末空心 温酒服三錢匕 千金方 痔瘡出血 雀林草 一大握 水二升煑一升服日三 次見效 外臺秘要 癬瘡作痒 雀兒草即酸母草 擦之數次愈 永 類 方 蛇虺螫傷 醋草搗傅 崔氏方 牙齒腫痛 酸漿草一把洗浄 川椒四十九粒去 目同搗爛絹片褁定如筯大切成豆粒 大毎以一塊塞痛處即止 節齋醫論 附錄酸草 别錄有名未用曰主輕身延年生名山醴 泉上隂厓莖有五葉青澤根赤黃可以消 玉一名醜草𢎞景曰李當之云是今酸 箕草布地生者處處有之然恐非也 三葉 别錄有 名未用 曰味辛主寒熱蛇蜂螫人生田中莖小黒白髙三尺 根黒三月采隂乾一名三石一名當田一名赴魚 地錦 宋嘉 祐 校正 併入有名未 用别録地朕 釋名地朕 吴 普 地噤 拾 遺 夜光 吴 普 承夜 吴 普 草血竭 綱 目 血見 愁 綱 目 血風草 綱 目 馬螘草 綱 目 雀兒臥單 綱 目 醬瓣草 玉 川 猢 猻頭草 别錄曰地朕三月采之藏器曰地朕一名地 錦一名地噤蔓延著地葉光淨露下有光時 珍曰赤莖布地故曰地錦專治血病故俗稱為血竭 血見愁馬螘雀兒喜聚之故有馬螘雀單之名醬瓣 猢猻頭象 花葉形也 集解 禹錫曰地錦草生近道田野出滁州者尤佳莖 葉細弱蔓延于地莖赤葉青紫色夏中茂盛五 六月開紅花結細實取苗子用之絡石註有地錦是 藤蔓之類與此同名異物時珍曰田野寺院及階砌 間皆有之小草也就地而生赤莖黃花黒實狀如蒺 藜之朶斷莖有汗方士秋月采煑雌雄丹砂硫黃 氣味辛平無毒 别録曰地朕 苦平無毒 主治地朕主心氣女子 陰疝血結 别 錄 地錦通流血脉亦可治氣 嘉 祐 主癰腫惡 瘡金刅撲損出血血痢下血崩中能散血止血利小 便 時 珍 附方 舊一新 十一 臟毒赤白 地錦草洗暴乾為末米飲 服一錢立止 經驗方 血 痢不止 地錦草晒硏毎服二錢空 心米飲下 乾坤生意 大腸瀉血 血見愁 少許薑 汁和擣米飲服之 戴原禮證治要訣 婦人血崩 草血竭嫩者蒸熟以 油鹽薑淹食之飲酒 一二盃送下或陰乾為末薑酒調服一二錢一服即 止生于磚縫井砌間少在地上也 危亦林得效方 小便血淋 血風草井水擂服三度 即愈 劉長春經騐方 金瘡出血 不止血 見愁草 硏爛塗之方 危氏得效 惡瘡見血 方同 上 瘡瘍刺骨 草血竭擣罨 之自出 本 草權 度 癰腫背瘡 血見愁一兩酸漿草半兩焙當歸二 錢半焙乳香没藥各一錢二分半為 末每服七錢熱酒調下如有生者擂酒熱服以渣傅 之亦效血見愁惟雄瘡用之雌瘡不用 楊清叟外 科 方 風瘡疥癩 血見愁草同滿江紅草 搗末傅之 乾坤秘韞 趾間雞眼 割破 出血 以血見愁草搗傅 之妙 乾坤秘韞 脾勞黃疸 如聖丸用草血竭羊羶 草桔梗蒼术各一兩甘 草五錢為末先以陳醋二盌入鍋下皂礬四兩煎熬 良久下藥末再入白麫不拘多少和成一塊丸如小 豆大毎服三五十丸空腹醋湯下一 日二服數日面色復舊也乾坤秘韞 附録金瘡小草 拾遺藏器曰味甘平無毒主金瘡止 血長肌斷鼻中䘐血取葉挼傅亦煑 汁服斷血瘀及卒下血又預和石灰杵為丸日乾臨 時刮傅之生江南村落田野間下濕地高一二寸許 如薺而葉短春夏間有 淺紫花長一粳米許 離鬲草 拾 遺 集解 藏器曰生人家階庭濕處髙三二寸 苗葉似幕罨江東有之北土無也 氣味辛寒有小毒主治瘰癧丹毒小兒無辜寒熱大 腹痞滿痰飲膈上熱生研汁服一合當吐出宿物去 瘧為上 藏 器 仙人草 拾 遺 集解 藏器曰生階庭間髙二三寸葉 細有㕍齒似離鬲草北地不生 氣味 缺 主治小兒酢瘡頭小而硬者煑湯浴并擣傅 丹毒入腹者必危可飲冷藥及用此洗之又挼汁滴 目明目去瞖 藏 器 仙人掌草 宋圖 經 集解 頌曰生合州筠州多于石上貼壁而生如人掌 形故以名之葉細而長春生至冬猶有四時采 之 氣味苦濇寒無毒主治腸痔瀉血與甘草浸酒服 蘇 頌 焙末油調摻小兒白秃瘡 時 珍 崖㯶 宋圖 經 集解 頌曰生施州石崖上苗高一尺以來其狀如 㯶四季有葉無花土人采根去粗皮入藥 氣味甘辛温無毒主治婦人血氣并五勞七傷以根 同半天囘雞翁藤野蘭根四味洗焙為末每服二錢 温酒下丈夫無所忌婦人忌雞魚溼麵 蘇 頌 附錄雞翁藤 頌曰生施州蔓延大木上有葉 無花味辛性温無毒采無時 半天囘 頌曰生施州春生苗高二尺以來赤斑色至 冬苗枯土人夏月采根味苦濇性温無毒 野蘭根 頌曰生施州叢生高二尺以來四時有葉無 花其根味微苦性温無毒采無時方並見上 紫背金盤 宋圖 經 集解 頌曰生施州苗高一尺以來葉背紫無花土人 采根用時珍曰湖湘水石處皆有人名金盤藤 似醋筒草而葉小背㣲紫軟莖引蔓似黃絲搓之即 斷無汁可見方士用以制汞他處少有 醋筒草葉 似木芙蓉而偏莖空而脆味酸 開白花廣人以鹽醋淹食之 氣味辛濇熱無毒主治婦人血氣痛洗焙研末酒服 半錢孕婦勿服能消胎氣忌雞魚羊血溼麫 蘇 頌 白龍䰅 綱 目 集解 時珍曰劉松石保夀堂方云白龍䰅生近水旁 有石處寄生捜風樹節乃樹之餘精也細如㯶 絲直起無枝葉最難得真者一種萬纒草生于白線 樹根細絲相類但有枝莖稍粗為異誤用不效愚案 所云二樹名皆 隠語無從攷證 氣味 缺 平無毒主治男子婦人風濕腰腿疼痛左癱 右瘓口目喎斜及産後氣血流散脛骨痛頭目昬暗 腰腿痛不可忍並宜之惟虛勞癱痿不可服研末每 服一錢氣弱者七分無灰酒下宻室隨左右貼牀卧 待汗出自乾勿多盖被三日勿下牀見風一方得疾 淺者用末三錢瓷缾煑酒一壺每日先服桔梗湯少 頃飲酒二盞早一服晚一服 發明 時珍曰保夀堂方云成化十二年盧元真道士 六十七嵗六月偶得癱瘓服白花蛇丸牙齒盡 落三年扶病入山得此方服百日復舊夀至百嵗乃 卒凡男婦風濕腰腿痛先服小續命湯及滲濕湯后 乃服此凡女人産後腰腿腫痛先服四物湯二服次 日服此若癱瘓年久痰老氣㣲者服前藥出汗三日 之後則日服龍䰅末一分好酒下隔一日服二分又 隔一日服三分又隔一日服四分又隔一日服五分 又隔一日復從一分起如前法周而復始至月餘其 病漸愈謂之升陽降氣調髓蒸骨追風逐邪排血安 神忌房事魚鵞雞羊韭蒜蝦蟹及寒冷動風 之物又不可過飲酒及麺食只冝米粥蔬菜 附方 新 一 諸風癱瘓 筋骨不收用白龍䰅根皮一兩閙 羊花即老虎花七分好燒酒三斤 封固煑一炷香埋土中一夜能飲者三盃不能飲者 一盃卧時服服至三五盃見效但知痛者可治 坦 仙皆 效方 本草綱目卷二十
欽定四庫全書 本草綱目卷二十一目録 草之十 苔類十六種 内附 五種 陟釐 别録 乾苔 食療 井中苔 别録 舩底苔 食療 石蘂 拾遺 地衣 日華皮即 仰天 垣衣 别録 屋遊 别録 昨葉何草 唐本紫即瓦 松 衣附 烏韭 本草附百 蘂草 土馬騣 嘉祐 卷柏 本經草地栢 含生 附 玉柏 别録 石松 拾遺 桑花 日華附 艾納 馬勃 别録 右附方舊三新三十三 草之十一 雜草及有名未用共一百五十 三種 雜草 九種 百草 拾遺 百草花 拾遺 井口邊草 拾遺 樹孔中草 綱目 産死婦人冢上草 拾遺 燕蓐草 嘉祐 雞窠草 嘉祐 豬窠草 大明 牛齝草 見獸部 牛下 神農本經 二種名以下 俱有 未用 屈草 别覉 名醫别録 七十 八種 離婁草 神䕶草 黄䕶草 雀醫草 本甘草 益決草 九熟草 兊耳 異草 灌草 䒻草 莘草 英草 封華 㥏華 節華 讓實 羊實 桑莖實 可聚實 蒲隂實 馬顛 馬逢 兎棗 鹿良 雞湼 犀洛 雀梅 燕齒 土齒 金莖 白背 青雌 白辛 赤舉 赤湼 赤赫 黄秫 黄辯 紫給 紫藍 糞藍 巴朱 柴紫 文石 路石 曠石 敗石 石劇 石芸 竹付 秘惡 盧精 唐夷 知杖 河煎 區余 王明 師絲 并苦 索千 良達 戈共 舩虹 姑活 白女腸 白扇根 黄白支 父陛根 疥拍腹 五母麻 五色符 救赦人者 常吏之生 載 慶 腂 芥 本草拾遺 一十 三種 鴆鳥漿 七仙草 缺 吉祥草 雞腳草 兎肝草 斷鑵草 千金䥶 土落草 倚待草 藥王草 筋子根 廅藥 無風獨揺草 海藥本草 一種 宜南草 開寳本草 一種 陀得花 圖經外類 二十 種 建水草 百藥祖 催風使 刺虎 石逍遥 黄寮郎 黄花子 百兩金 地茄子 田母草 田麻 芥心草 苦芥子 布里草 茆質汙 胡堇草 小兒羣 獨脚仙 撮石合草 露筋草 本草綱目 三十 八種 九龍草 荔枝草 水銀草 透骨草 蛇痕草 鵞項草 蛇魚草 九里香草 白延草 環腸草 劄耳草 銅鼓草 蠶繭草 野芕草 纎霞草 牛脂艻 鴨腳青 天仙蓮 雙頭蓮 豬藍子 天芥菜 佛掌花 郭公刺 籩箕柴 碎米柴 羊屎柴 山枇杷柴 三角風 葉下紅 滿江紅 隔山消 石見穿 醉醒草 墓頭囘 羊茅 阿兒只 阿息兒 奴哥撒兒 本草綱目卷二十一目録
欽定四庫全書 本草綱目卷二十一 明 李時珍 撰 草之十 苔類十六種 内附五種 陟釐 别録 中品 釋名側梨 恭 水苔 開 寶 石髪 同 石衣 廣 雅 水衣 說 文 水綿 綱 目 藫 音覃恭曰藥對云河中側梨側梨陟釐聲相近也 王子年拾遺記晉武帝賜張華側理紙乃水苔為 之後人訛陟釐為側理耳此乃水中粗苔作紙青綠 色名苔紙青濇范東陽方云水中石上生者如毛緑 色石髪之名以此時珍曰郭璞曰藫水草也一名石 髪江東食之案石髪有二生水中者為陟釐生陸地 者為 烏韭 集解 别錄曰陟釐生江南池澤𢎞景曰此即南人用 作紙者惟合斷下藥用之志曰此即石髪也色 類苔而粗澀為異水苔性冷浮水中陟釐性温生水 中石上宗奭曰陟釐今人乾之治為苔脯堪㗖青苔 亦可作脯食皆利人汴京市中甚多頌曰石髪乾之 作菜以虀臛㗖之尤美苔之類有井中苔垣衣昔邪 屋遊大抵主療畧同陸龜蒙苔賦云高有瓦苔畀有 澤葵散巖竇者曰石髪補空田者曰垣衣在屋曰昔 邪在藥曰陟釐是矣澤葵鳬葵也雖異類而皆感瓦 石之氣而生故推類而云耳時珍曰陟釐有水中石 上生者蒙茸如髪有水汚無石而自生者纒牽如絲 綿之狀俗名水綿其性味皆同述異記言苔錢謂之 澤葵與鳬葵同名異物蘇氏指為鳬葵者誤矣苔賦 所述猶未詳盡蓋苔衣之類有五在水曰陟釐在石 曰石濡在瓦曰屋遊在牆曰垣衣在地曰地衣其蒙 翠而長數寸者亦有五在石曰烏韭在屋曰瓦松在 墻曰土馬騣在山曰 卷柏在水曰藫也 氣味甘大溫無毒 主治心腹大寒温中消穀强胃氣止洩痢 别 錄 擣汁服 治天行病心悶 日 華 作脯食止渴疾禁食鹽 宗 奭 擣塗丹 毒赤遊 時 珍 乾苔 食 療 集解 藏器曰乾苔海族之流也時珍曰此海苔也彼 人乾之為脯海水鹹故與陟釐不同張華博物 志云石髪生海中者長尺餘大小如韭葉以肉襍蒸 食極美張勃吳錄云紅蘺生海水中正青佀亂髪乃 海苔之類也蘇恭以此為 水苔者不同水苔不甚鹹 氣味鹹寒無毒 大明曰温𢎞景曰柔苔寒乾苔熱詵 曰苔脯食多發瘡疥令人痿黃少血 色瑞曰有咳 𠻳人不可食 主治癭瘤結氣 𢎞 景 治痔殺蟲及霍亂嘔 吐不止煑汁服 孟 詵 心腹煩悶者冷水研如泥飲之即 止 藏 器 下一切丹石諸藥毒納木孔中殺蠧 日 華 消茶積 瑞 燒末吹鼻止䘐血湯浸擣𫝊手背腫痛 時 珍 發明 時珍曰洪氏夷堅志云河南一寺僧盡患癭疾 有洛陽僧共寮每食取苔脯同餐經數月僧項 贅皆消乃知海物 皆能除是疾也 井中苔及萍藍 别錄 中品 集解 𢎞景曰廢井中多生苔萍及磚土間多生雜 草菜藍既解毒在井中者尤佳非别一物也 氣味甘大寒無毒主治漆瘡熱瘡水腫井中藍殺野 葛巴豆諸毒 别 錄 療湯火傷灼瘡 𢎞 景 船底苔 食 療 氣味甘冷無毒 主治鼻洪吐血淋疾同炙甘草豉汁濃煎湯呷之 孟 詵 解天行熱病伏熱頭目不清神志昬塞及諸大毒以 五兩和酥餅末一兩半麫糊丸梧子大每温酒下五 十丸 時 珍 發明 時珍曰案方賢竒効方云水之精氣漬船板木 中累見風日久則變為青色蓋因太陽晒之中 感陰陽之氣故服之能分陰陽去 邪熱調臟腑物之氣味所宜也 附方 舊 二 小便五淋 船底苔一團雞子大 水煑飲 陳藏器 乳石發動 小 便 淋瀝心神悶亂船底青苔半雞子 大煎汁温服日三四次 聖恵方 石蕊 拾 遺 校正 併入有名未 用别錄石濡 釋名石濡 别 錄 石芥 同 雲茶 綱 目 蒙頂茶 時珍曰其狀如 花蕊其味如茶 故名石芥乃 茶字之訛 集解 藏器曰石蕊生太山石上如花蕊為丸散服之 今時無復有此也王隱晉書唐褒入林慮山食 木實餌石蕊遂得長年即此也又曰石濡生石之陰 如屋遊垣衣之類得雨即展故名石濡早春青翠端 開四葉山人名石芥時珍曰别錄石濡具其功用不 言形狀陳藏器言是屋遊之類復出石蕊一條功同 石濡葢不知其即一物也此物惟諸高山石上者為 良今人謂之蒙頂茶生兖州蒙山石上乃煙霧熏染 日久結成葢苔衣類也彼人春初刮取曝乾餽人謂 之雲茶其狀白色輕薄如花蕊其氣香如蕈其味甘 濇如茗不可煎飲止宜咀嚼及浸湯啜清涼有味唐 褒入山餌此以代茗而已長年之道未必盡緣此物 也 氣味甘温無毒 時珍曰 甘濇涼 主治石濡明目益精氣令人 不饑渴輕身延年 别 錄 石蘂主長年不饑 藏 器 生津潤咽 解熱化痰 時 珍 地衣草 目 華 校正 併入拾遺土 部仰天皮 釋名仰天皮 拾 遺 掬天皮 綱 目 集解 大明曰此乃陰濕地被日晒起苔蘚也 藏器曰即濕地土苔衣如草狀者耳 氣味苦冷微毒 藏器曰 平無毒 主治卒心痛中惡以人垢膩 為丸服七粒又主馬反花瘡生油調傅 大 明 明目 藏 器 研 末新汲水服之治中暑 時 珍 附方 新 三 身面丹腫 如蛇狀者以雨滴階上苔痕水花 塗蛇頭上即愈 危氏得效方 雀目夜昬 七月七日九月九日取地衣草陰乾為末 酒服方寸匕日三服一月愈 崔知悌方 陰上粟瘡 取停水濕處乾卷皮為末 傅之神效 外臺秘要 垣衣 别錄 中品 釋名垣嬴 别 錄 天韭 别 錄 鼠韭 别 錄 昔邪 别 錄 集解 别録曰垣衣生古垣墻陰或屋上三月三日采 陰乾恭曰此即古墻北陰青苔衣也其生石上 者名昔邪一名烏韭生屋上者名屋遊形並相似為 療畧同江南少濇故陶𢎞景云方不復用俗中少見 也時珍曰此乃磚墻城垣上苔 衣也生屋瓦上者即為屋遊 氣味酸冷無毒主治黃疸心煩欬逆血氣暴熱在腸 胃暴風口噤金瘡内塞酒漬服之久服補中益氣長 肌肉好顔色 别 錄 擣汁服止衂血燒灰油和傅湯火傷 時 珍 屋遊 别錄 下品 釋名瓦衣 綱 目 瓦苔 嘉 祐 瓦蘚 綱 目 博邪 集解 别録曰屋遊生屋上陰處八月九月采𢎞景曰 此古瓦屋上苔衣也剝取用之時珍曰其長數 寸者即為 瓦松也 氣味甘寒無毒主治浮熱在皮膚往來寒熱利小腸 膀胱氣 别 錄 止消渴 之 才 小兒癎熱時氣煩悶 開 寶 煎水入 鹽潄口治熱毒牙齦宣露研末新汲水調服二錢止 鼻䘐 時 珍 發明 時珍曰别錄主治之證與本經烏韭 文相同葢一類性氣不甚遼逺也 附方 新 一 犬咬 舊屋瓦上刮下青苔屑 按之即止 經騐方 昨葉何草 唐本 草 釋名瓦松 唐 本 瓦花 綱 目 向天草 綱 目 赤者名鐵腳婆羅門 草 綱 目 天王鐵塔草 時珍曰其名殊不可解頌 曰瓦松如松子作層故名 集解 恭曰昨葉何草生上黨屋上如蓬初生高尺餘 遠望如松栽志曰處處有之生年久瓦屋上六 月七月采 苗日乾 氣味酸平無毒 時珍曰按庚辛玉册云向天草即瓦 松陰草也生屋瓦上及深山石縫中 莖如漆圓銳葉背有白毛有大毒燒灰淋汗沭髪髪 即落誤入目令人瞽擣汁能結草砂伏雌雄砂术白 礬其說與本草無毒及生 眉髪之說相反不可不知 主治口中乾痛水穀血痢止血 唐 本 生睂髪膏為要藥 馬 志 行女子經絡 蘇 頌 大腸下血燒灰水服一錢又塗諸 瘡不歛 時 珍 附方 舊一 新丸 小便沙淋 瓦松即瓦上無根草煎濃湯乗 熱熏洗小腹約兩時即通 經 騐良 方 通經破血 舊屋陰處瓦花活者五兩熬膏當歸 鬚乾漆一兩燒煙盡當門子二錢為 末棗肉和丸梧子大毎服七 十丸紅花湯下 摘𤣥方 染烏髭髪 乾瓦松一斤 半生麻油二 斤同煎令焦為末另以生 麻油浸塗甚妙 聖濟錄 頭風白屑 瓦松暴乾燒灰 淋汁熱洗不過 六七次 聖恵方 牙齦腫痛 瓦花白礬等分水煎 漱之立效 摘𤣥方 唇裂生瘡 瓦花生薑入䀋少 許搗塗 摘𤣥方 湯火灼傷 瓦松生柏葉同搗傅乾 者為末 醫方摘要 瘡不歛 瓦松陰乾為末先以槐枝葱白 湯洗後糝之立效 濟生秘覧 惡瘡不歛 方 同 上 風狗咬傷 瓦松雄黃研貼即 不發 生生編 附錄紫衣 拾遺藏器曰味苦無毒主黃疸暴熱目黃 沉重下水廕亦止熱痢煑服之作灰淋汁 沐頭長髪此古木錦花 也石瓦皆有之堪染褐 烏韭 本經 下品 校正 移入有名未 用别錄鬼 釋名石髪 唐 本 石衣 日 華 石苔 唐 本 石花 綱 目 石馬騣 綱 目 鬼 與麗同𢎞景曰垣衣亦名烏韭而為療異非此種類 也時珍曰别錄主療之證與垣衣相同則其為一類 通名烏韭亦無害也但石髪與陟釐 同名則有水陸之性稍有不同耳 集解 别録曰烏韭生山谷石上又曰鬼 生石上挼之 日乾為末㳟曰石苔也又名石髪生巖石之陰不 見日處與卷柏相類藏器曰生大石及木間陰處青 翠茸茸者似苔而非苔也大明曰此即石衣也長者 可四 五寸 氣味甘寒無毒 大明曰冷有毒 垣衣為之使 主治皮膚往來寒熱 利小腸膀胱氣 本 經 療黃疸金瘡内塞補中益氣 别 錄 燒 灰沐頭長髪令黒 大 明 附方 新 三 腰腳風冷 石花浸酒飲 之 聖恵方 婦人血崩 石花細茶 焙為末舊 漆碟燒存性各一匙以盌盛酒放鍋内煑一滚乃入 藥末露一宿侵晨連藥再煑一滚温服 董炳避水 方 湯火傷灼 石花焙研傅 之 海上方 附錄百蘂草 宋圖經頌曰生河中府秦州劍州根黃 白色形如瓦松莖葉俱青有如松葉無 花三月生苗四月長及五六寸許四時采根晒用下 乳汁順血脉調氣甚佳時珍曰烏韭是瓦松之生于 石上者百蘂草是瓦 松之生于地下者也 土馬騣 宋嘉 祐 集解 禹錫曰所在背陰古墻垣上有之嵗多雨則茂 盛或以為垣衣非也垣衣生垣墻之側此生垣 牆之上比垣衣更長故謂之馬騣苔之類也時 珍曰垣衣乃磚牆上苔衣此乃土牆上烏韭也 氣味甘酸寒無毒主治骨熱敗煩熱毒壅䘐鼻 嘉 祐 沐 髪令長黒通大小便 時 珍 附方 新 五 九竅出血 牆頭苔挼塞 之 海上方 鼻䘐不止 寸金散用 牆上土馬 騣二錢半石州黃藥子五錢為末新 水服二錢再服立止 衞生寶鑑 二便不通 土馬 騣水 淘淨瓦 過切毎服二 錢水一盞煎服 普濟 耳上濕瘡 土馬騣井中苔等 分為末燈盞内油 和塗之 聖濟錄 少年髪白 土馬騣石馬騣五倍子半夏各 一兩生薑二兩胡桃十箇膽礬 半兩為末搗作一塊毎以絹袋盛一彈子用 熱酒入少許浸汁洗髪一月神效 聖濟錄 卷柏 本經 上品 釋名萬歲 别 錄 長生不死草 綱 目 豹足 吴 普 求股 别 録 交時 别 錄 時珍曰卷柏豹足象形也 萬歲長生言其耐久也 集解 别録曰卷柏生常山山谷石間五月七月采陰 乾𢎞景曰今出近道叢生石土上細葉似柏屈 藏如雞足青黃色用之去下近沙石處禹錫曰出建 康范子計然曰出三輔頌曰今關陜及沂兖諸州亦 有之宿根紫色多鬚春生苗似柏葉而細 拳攣如雞足高三五寸無花子多生石上 修治 時珍曰凡用以鹽水煑半日 再以井水煑半日晒乾焙用 氣味辛平無毒 别錄曰甘温普曰神農 辛平桐君雷公甘微寒 主治五臟邪 氣女子陰中寒熱痛癥瘕血閉絕子久服輕身和顔 色 本 經 止欬逆治脫肛散淋結頭中風眩痿躄强陰益 精令人好容顔 别 錄 通月經治尸疰鬼疰腹痛百邪鬼 魅啼泣 甄 權 鎮心除面皯頭風暖水臟生用破血炙用 止血 大 明 附方 新 二 大膓下血 卷柏側柏棕櫚等分燒存性為末 毎服三錢酒下亦可飯丸服 仁 存 方 遠年下血 卷柏地榆焙等分每用一兩水一 盌煎數十沸通口服 百一選方 附錄地柏 宋圖經頌曰主臟毒下血與黃茋等分為 末米飲毎服二錢蜀人甚神此方其草生 蜀中山谷河中府亦有之根黃狀如絲莖細上有黃 㸃子無花葉三月生長四五寸許四月采暴乾用蜀 中九月采市多貨之時珍曰 此亦卷柏之生于地上者耳 含生草 拾遺藏器曰生 靺鞨國葉如卷 柏而大性平無毒主婦 人難産含之嚥汁即生 玉柏 别錄有 名未用 釋名玉遂 别錄藏器曰舊作 玉伯乃傳寫之誤 集解 别錄曰生石上如松高五六寸紫花用莖葉時 珍曰此即石松之小者也人皆采置盆中養數 年不死呼為千 年柏萬年松 氣味酸温無毒主治輕身益氣止渇 别 錄 石松 拾遺 集解 藏器曰生天台山石上似松高一二尺山人取 根莖用時珍曰此即玉柏之長者也名山皆有 之 氣味苦辛温無毒主治久患風痺腳膝疼冷皮膚不 仁氣力衰弱久服去風血風瘙好顔色變白不老浸 酒飲良 藏 器 桑花 日華 釋名桑蘚 綱 目 桑錢 集解 大明曰生桑樹上白蘚如地錢花 様刀刮取炒用不是桑椹花也 氣味苦暖無毒主治徤脾濇腸止鼻洪吐血腸風崩 中𢃄下 大 明 治熱欬 時 珍 附方 新 一 大便後血 桑樹上白蘚花水煎服或 末服亦止吐血 聖恵方 附錄艾納 時珍曰艾納生老松樹上綠苔衣也一名 松衣和合諸香燒之烟清而聚不散别有 艾納香與此不同又嶺南海島中㯽榔木上有苔如 松之艾納單爇極臭用合泥香則能發香如甲香也 霏雪錄云金華山中多樹 衣僧家以為蔬味極美 馬勃 别錄 下品 釋名馬疕 音 屁 馬 音 庀 灰菰 綱 目 牛屎菰 集解 别録曰馬勃生園中久腐處𢎞景曰俗呼馬 勃是也紫色虚軟狀如狗肝彈之粉出宗奭曰 生濕地及腐木上夏秋采之有大如斗者小亦 如升杓韓退之所謂牛溲馬勃俱收並蓄者是 修治 時珍曰凡用以生布張開將馬 勃于上摩擦下以盤承取末用 氣味辛平無毒主治馬瘡馬疥 别 錄 傅諸瘡甚良 𢎞 景 去 膜以蜜拌揉少以水調呷治喉痺咽疼 宗 奭 清肺散血 熱解毒 時 珍 發明 時珍曰馬勃輕虚上焦肺經藥也故能清肺熱 欬𠻳喉痺䘐血失音諸病李東垣治大頭病咽 喉不利普濟消 毒飲亦用之 附方 新 九 咽喉腫痛 嚥物不得馬勃一分蛇退皮一條 燒末綿褁一錢含嚥立瘥 聖恵 方 走馬喉痺 馬屁勃即灰菰熖消一兩為末毎 吹一字吐涎血即愈 經騐良方 聲失 不出 馬 勃馬牙消等分研末沙糖 和丸芡子大噙之 摘𤣥方 久𠻳不止 馬勃 為末 蜜丸梧子大每服二十丸 白湯下即愈 普濟方 魚骨哽咽 馬勃末蜜丸彈子 大噙嚥 聖濟錄 積熱吐血 馬屁勃為末沙糖丸如彈子大 毎服半丸冷水化下 袖珍方 妊娠吐䘐 不止馬勃末濃米飲 服半錢 聖惠方 斑瘡入眼 馬屁勃蛇皮各五錢 皂角子十四箇為末 入罐内鹽泥固濟燒存性研毎 温酒服一錢 閻孝忠集效方 膁瘡不歛 葱鹽湯洗 淨拭乾以 馬屁勃末傅之即 愈 仇遠稗史 草之十一 雜草及有名未用 共一百五十三種 時珍曰諸草尾𤨏或無從考證不可附屬并本經 及别錄有名未用諸草難遺者通彚於此以備考 雜草 九種 百草 拾遺藏器曰五月五日采一百種草陰乾燒灰 和石灰為團煆研傅金瘡止血亦傅犬咬又燒 灰和井華水作團煆白以釅醋和作餅腋下夹之乾即 易當抽一身盡痛悶瘡出即止以小便洗之不過三度 愈時珍曰按千金方治洞注下痢以五月五日百草 灰吹入下部又治瘰癧已破五月五日采一切雜草 煑汁 洗之 百草花 拾遺藏器曰主治百病長生神仙亦煑汁釀 酒服按異類云鳳剛者漁陽人常采百花水 漬泥封埋百日煎為丸卒死者納口 中即活也剛服藥百餘歲入地肺山 井口邊草 拾遺藏器曰小兒夜啼私著席下勿令母 知思邈曰五月五日取井中倒生草燒研 水服勿令知即惡酒 不飲或飲亦不醉也 樹孔中草 綱目時珍曰主小兒腹痛夜 啼暗著戸上即止出聖恵方 產死婦人塜上草 拾遺藏器曰小兒醋瘡取之勿 回顧作湯浴之不過三度瘥 燕蓐草 宋嘉祐藏器曰即燕窠中草也無毒主眠中 遺尿燒黒研末水進方寸匕亦止噦啘時珍 曰千金方治丈夫婦人無故尿血用胡燕窠中草燒 末酒服半錢七聖惠方消渴飲水燕窠中草燒灰一 兩牡蠣煆二兩白羊肺一具切晒研末毎新汲水三 錢又一切瘡痕不滅用燕蓐草燒灰鷹屎白等分人 乳和塗日三五次又浸 淫瘡出黃水燒灰傅之 雞窠草 宋嘉祐大明曰小兒夜啼安席下勿令母知 藏器曰小兒白秃瘡和白頭翁花燒灰臘月 猪脂和傅之以醋泔洗淨時珍曰千金方治産後遺 尿燒末酒服一錢又不自秘方治天絲入目燒灰淋 汁洗 之 豬窠草 大明曰小兒夜啼宻 安席下勿令母知 牛齝草 見獸部 牛下 神農本經 二種名以下 俱有 未用 屈草 本經曰味苦微寒無毒主胸脇下痛邪氣腸間 寒熱陰痺久服輕身益氣耐老别録曰生漢中 川澤五 月采 别覉 本經曰味苦微溫無毒主風寒濕痺身重四肢 疼酸寒歴節痛别録曰一名别枝生藍田川谷 二月八月采𢎞景曰方 家時有用處今亦絶矣 名醫别錄 七十八種 離樓草 别録曰味鹹平無毒主益氣力多子 輕身長年生常山七月八月采實 神䕶草 别録曰生常山北八月采可使獨守叱咄人 寇盜不敢入門時珍曰物類志謂之䕶門草 一名靈草彼人以置門上人衣過草必叱之王筠詩 云霜被守宮槐風驚䕶門草即此也而不著其形狀 惜 哉 黃䕶草 别錄曰無毒主痺益 氣令人嗜食生隴西 雀醫草 别録曰味苦無毒主輕身益氣洗爛瘡 療風水一名白氣春生秋花白冬實黒 木甘草 别録曰主療癰腫盛熱煑洗之生木間三月 生大葉如蛇狀四四相值但折枝種之便生 五月花白實核赤 三月三日采之 益決草 别録曰味辛温無毒主欬 肺傷生山陰根如細辛 九熟草 别録曰味甘温無毒主出汗止洩療悶一名 鳥粟一名雀粟生久家庭中葉如棗一歲九 熟七 月采 兊草 别錄曰味酸平無毒主輕身益氣 長年冬生蔓草木上葉黃有毛 異草 别録曰味甘無毒主痿痺寒熱去黒 子生籬木上葉如葵莖旁有角汁白 灌草 别録曰一名鼠肝 葉滑清白主癰腫 䒻草 别録曰味辛無毒主 傷金瘡 䒻音起 莘草 别録曰味甘無毒主盛傷痺 腫生山澤如蒲黃葉如芥 英草華 别錄曰味辛平無毒主痺氣强陰療女勞疸 解煩堅筋骨療風頭可作沭藥生蔓木上一 名鹿英九 月采隂乾 封華 别錄曰味甘有毒主疥瘡 養肌去惡肉夏至日采 㥏華 音腆别錄曰味甘無毒 主上氣解煩堅筋骨 節華 别録曰味苦無毒主傷中痿痺浮腫皮主脾中 客熱氣一名山節一名達節一名通漆十月采 暴 乾 讓實 别錄曰味酸主喉痺 止洩痢十月采陰乾 羊實 别錄曰味苦寒主頭秃 惡瘡疥瘙痂㿅生蜀郡 桑莖實 别錄曰味酸溫無毒主乳孕餘病輕身益氣 一名草王葉如荏方莖大葉生園中十月采 可聚實 别錄曰味甘温無毒主輕身益氣明目一名 長壽生山野道中穗如麥葉如艾五月采 蒲陰實 别錄曰味酸平無毒主益氣除熱止渴利小 便長年生深山及園中莖如芥葉小實如櫻 桃七月成普 曰蔓如𤓰 馬顚 别錄曰味甘有毒 療浮腫不可多食 馬逢 别錄曰味辛 無毒主癬䖝 兎棗 别錄曰味酸無毒主輕身益氣 生丹陽陵地高尺許實如棗 鹿良 别錄曰味鹹臭主小兒驚癎 賁豚瘛瘲大人痓五月采 雞湼 别錄曰味甘平無毒主明目中寒風諸不足水 腫邪氣補中止洩痢療女子白沃一名陰洛生 雞山采 無時 犀洛 别録曰味甘無毒主癃 疾一名星洛一名泥洛 雀梅 别錄曰味酸寒有毒主蝕惡瘡一名千雀 生海水石谷間𢎞景曰葉與實俱如麥李 燕齒 别錄曰主小兒癎 寒熱五月五日采 土齒 别錄曰味甘平無毒主輕身益 氣長年生山陵地中狀如馬牙 金莖 别錄曰味苦平無毒主金瘡内 漏一名葉金草生澤中高處 白背 别錄曰味苦平無毒主寒熱洗惡瘡疥 生山陵根似紫葳葉如燕盧采無時 青雌 别錄曰味苦主惡瘡秃敗瘡火氣殺三 䖝一名䖝損一名孟推生方山山谷 白辛 别錄曰味辛有毒主寒熱一名脫尾 一名羊草生楚山三月采根白而香 赤舉 别錄曰味甘無毒主腹痛一名羊飴一名陵渴 生山陰二月花銳蔓草上五月實黒中有核三 月三日采 葉陰乾 赤涅 别錄曰味甘無毒主疰崩中止血益 氣生蜀郡山石陰地濕處采無時 赤赫 别錄曰味苦寒有毒主痂痬惡敗瘡除 三䖝邪氣生益州川谷二月八月采 黃秫 别錄曰味苦無毒主心 煩止汗出生如桐根 黃辯 别錄曰味甘平無毒主心腹 疝瘕口瘡臍傷一名經辯 紫給 别錄曰味鹹主毒風頭洩注一名野葵生 高陵下地三月三日采根根如烏頭 紫藍 别錄曰味鹹無毒主 食肉得毒能消除之 糞藍 别錄曰味苦主身痒瘡 白秃漆瘡洗之生房陵 巴朱 别錄曰味甘無毒主 寒上血帶下生雒陽 柴紫 别錄曰味苦主小腹痛利小腹破積聚長 肌肉久服輕身長年生寃句二月七月采 文石 别録曰味甘主寒熱心煩一名黍石 生東郡山澤中水下五色有汁潤澤 路石 别錄曰味甘酸無毒主心腹止汗生肌酒痂益 氣耐寒實骨髓一名陵石生草石上天雨獨乾 日出獨濡花黃莖赤黒三歲一實 赤如麻子五月十月采莖葉陰乾 曠石 别錄曰味甘平無毒主益氣養 神除熱止渴生江南如石草 敗石 别錄曰味苦 無毒主渴痺 石劇 别錄曰味甘無 毒止消渴中 石芸 别錄曰味甘無毒主目痛淋露寒熱溢血一 名螫烈一名顧啄三月五月采莖葉陰乾 竹付 别錄曰味甘無 毒止痛除血 秘惡 别録曰味酸無毒主 療肝邪氣一名杜逢 盧精 别錄曰味平治 蠱毒生益州 唐夷 别錄曰味苦無 毒主療踒折 知杖 别録曰味甘 無毒療疝 河煎 别錄曰味酸主結氣癰在喉 頸者生海中八月九月采 區余 别錄曰味辛無 毒主心腹熱癃 王明 别錄曰味苦主身熱邪氣小兒 身熱以浴之生山谷一名王草 師系 别録曰味甘無毒主癰腫惡瘡煑洗之一名 臣堯一名巨骨一名鬼芭生平澤八月采 并苦 别録曰主欬逆上氣益肺氣安五臟一名 薫一名玉荆三月采陰乾 音或 索千 别錄曰味苦無毒 主易耳一名馬耳 良達 别録曰主齒痛止渴輕身生 山陰莖蔓延大如葵子滑小 戈共 别録曰味苦寒無毒主驚氣傷寒腹痛羸痩皮 中有邪氣手足寒無色生益州山谷惡蜚臁 舩虹 别録曰味酸無毒主下氣止煩渇 可作浴湯藥色黃生蜀郡立秋取 姑活 别録曰味甘温無毒主大風邪氣濕痺寒痛久 服輕身益氣耐老一名冬葵子生河東𢎞景曰 藥無用者乃有固活丸即是野葛之名冬葵 亦非菜之冬葵子也恭曰别本一名雞精 白女腸 别録曰味辛温無毒主洩痢腸澼療心痛 破疝瘕生深山谷葉如藍實赤赤女腸同 白扇根 别録曰味苦寒無毒主瘧 皮膚寒熱出汗令人變 黃白支 别録曰生山陵三 月四月采根暴乾 父陛根 别録曰味辛有毒以熨癰腫 膚脹一名膏魚一名梓藻 疥拍腹 别録曰味辛温無毒主 輕身療痺五月采陰乾 五母麻 别録曰味苦有毒主痿痺不便下痢一名鹿 麻一名歸澤麻一名天麻一名苦草生田野 五月采時珍曰茺蔚之 白花者亦名天麻草 五色符 别録曰味苦微温主欬逆五臟邪氣調中益 氣明目殺蟲青符白符赤符黒符黃符各隨 色補其臟白符一 名女木生巴山谷 救赦人者 别録曰味甘有毒主疝痺通氣諸不 足生人家宮室五月十月采暴乾 常吏之生 蜀本吏作更别録曰味苦平無 毒主明目實有刺大如稻粱 載 别録曰味酸無 毒主諸惡氣 慶 别録曰味苦 無毒主咳𠻳 腂 音戸瓦切别録曰味甘無毒主益 氣延年生山谷中白順理十月采 芥 别録曰味苦寒無毒主消渴止血 婦人痰除痺一名梨葉如大青 本草拾遺 一十三種 鴆鳥漿 藏器曰生江南林木下高一二尺葉陰紫色 冬不凋有赤子如珠味甘温無毒能解諸毒 故名山人浸酒服主風血羸老頌曰鴆鳥威生信州 山野中春生青葉九月有花如蓬蒿菜花淡黃色不 結實實療癰腫 癤毒采無時 吉祥草 藏器曰生西國胡人將來也味甘温無毒主 明目强記補心力時珍曰今人種一種草葉 如漳蘭四時青翠夏開紫花成穗 易繁亦名吉祥草非此吉祥也 雞腳草 藏器曰生澤畔赤莖對葉如百合 苗味苦平無毒主赤白久痢成疳 兎肝草 藏器曰初生細葉軟似兎肝一名雞肝味 甘平無毒主金瘡止血生肉解丹石發熱 斷鑵草 藏器曰主丁瘡合白牙荲菜半夏地骨皮青 苔蜂窠小兒髪緋帛等分五月五日燒灰毎 湯服一錢㧞根也 荲音畜羊蹄根也 千金䥶 藏器曰生江南高二三尺主蛇 蠍虫咬毒搗傅瘡上生肌止痛 土落草 藏器曰生嶺南山谷葉細長味甘温無毒 主腹冷氣痛痃癖酒煎服亦搗汁温服 倚待草 藏器曰生桂州如安山谷葉圓高二三尺八 月采味甘温無毒主血氣虚勞腰膝疼弱風 緩羸痩無顔色絶陽無子婦人老 血浸酒服逐病極速故名倚待 藥王草 藏器曰苗莖青色摘之有汁味甘平 無毒解一切毒止鼻䘐吐血祛煩躁 筋子根 藏器曰生四明山苗高尺餘葉圓厚光潤冬 不凋根大如指亦名根子味苦温無毒主心 腹痛不問冷熱遠近惡鬼氣注刺痛霍亂蠱毒暴下 血酒飲磨服頌曰根子生威州山中味苦辛温主心 中結塊久積 氣攻臍下痛 廅藥 藏器曰生胡國似乾茅黃赤色味鹹温無毒主 折傷内損瘀血生膚止痛治五臟除邪氣補虚 損産後血病水煑服之亦搗傅傷處時珍曰外臺 秘要治墮馬内損取廅藥末一兩牛乳一琖煎服 無風獨揺草 拾遺珣曰生大秦國及嶺南五月五日 采諸山野亦往往有之頭若彈子尾若 鳥尾兩片開合見人自動故曰獨搖性温平無毒主 頭骨遊風遍身癢煮汁淋洗藏器曰帶之令夫相愛 時珍曰羗活天麻鬼臼蘼御四者皆名無風獨搖草 而物不同也叚成式酉陽雜爼言雅州出舞草三葉 如決明一葉在莖端兩葉居莖之半相對人近之歌 謳及抵掌則葉動如舞按此即虞羙人草亦無風獨 揺之類也又按山海經云姑媱之山帝女死焉化為 䔄其葉相重花黃實如兎絲服之媚人郭璞注云一 名荒夫草此說與陳藏器佩之 相愛之語相似豈即一物與 唐海藥本草 一種 宜南草 珣曰生廣南山谷有莢長二尺許内有薄片 似紙大小如蟬翼主邪小男女以緋絹袋盛 佩之臂上辟惡止驚此草生南 方故名與萱草之宜男不同 宋開寶本草 一種 陀得花 志曰味甘温無毒主一切風血浸酒服生西 國胡人將來胡人采此花以釀酒呼為三勒 漿 宋圖經外類 二十種 建水草 頌曰生福州枝葉似桑四時常有土人 取葉焙乾研末温酒服治走注風痛 百藥祖 頌曰生天台山中冬夏常 青土人采葉治風有効 催風使 頌曰生天台山中冬夏常青土人采葉 治風有效時珍曰五加皮亦名催風使 刺虎 頌曰生睦州凌冬不凋采根葉枝入藥味甘主 一切腫痛風疾剉焙為末酒服一錢時珍曰壽 域方治丹瘤用虎刺即壽星草搗 汁塗之又伏牛花一名隔虎刺 石逍遥 頌曰生常州冬夏常有無花實味苦微寒無 毒主癱瘓諸風手足不遂為末煉蜜丸梧子 大酒服二十丸日二服百日瘥久服 益氣輕身初服時微有頭痛無害 黃寮郎 頌曰生天台山中冬夏常青土人采根治風 有效時珍曰按醫學正傳云黃寮郎俗名倒 摘刺治喉痛用根擂汁入少酒滴之即愈又醫學集 成云牙痛者取倒摘刺刀上燒之取煙煤綿蘸塞痛 處即 止 黃花子 頌曰生信州春生青葉三月開花似辣菜花 黃色秋中結實采無時治咽喉口齒病效 百兩金 頌曰生戎州河中府雲安軍苗高二三尺有 幹如木凌冬不凋葉似荔枝初生背面俱青 秋後背紫面青初秋開花青碧色結實如豆大生青 熟赤無時采根去心用味苦性平無毒治壅熱咽喉 腫痛含一寸嚥汁其河中出者根赤如蔓菁莖細青 色四月開碎黃花似星宿花五月采根長及一寸晒 乾用治 風涎 地茄子 頌曰生商州三月開花結子五六月采陰乾 味微辛温有小毒主中風痰涎麻痺下熱毒 氣破堅積利膈消癰 腫瘡癤散血墮胎 田母草 頌曰生臨江軍無花實三月采根 性凉主煩熱及小兒風熱尤效 田麻 頌曰生信州田野及溝澗旁春夏生青葉 八月中生小莢冬月采葉治癰癤腫毒 芥心草 頌曰生淄州引蔓白色根黃色 四月采苗葉搗末治瘡疥甚效 苦芥子 頌曰生秦州苗長一尺餘莖青葉如柳開白 花似榆葉其子黒色味苦大寒無毒明目治 血風 煩躁 布里草 頌曰生南恩州原野中莖高三四尺葉似李 而大至夏不花而實食之瀉人采根皮焙為 末味甘寒有小 毒治瘡疥殺蟲 茆質汙 頌曰生信州葉青花白七 月采根治風腫行血有效 胡堇草 頌曰生宻州東武山田中枝葉似小堇菜花 紫色似翹軺花一枝七葉花出兩三莖春采 苗味辛滑無毒主五臟營衞肌肉皮中痂血止痛散 血搗汁塗金瘡凡打撲損傷筋骨惡癰腫用同松枝 乳香亂髪灰花桑柴炭同搗丸 彈子大毎酒服一丸其痛立止 小兒羣 頌曰生施州叢高一尺以來春夏生苗葉無 花冬枯其根味辛性涼無毒同左纒草即葖 花根焙乾等分為末毎 酒服一錢治淋疾無忌 獨腳仙 頌曰生福州山林旁陰泉處多有之春生苗 葉圓落下紫腳長三四寸秋冬葉落夏連根 葉采焙為末酒煎半 錢服治婦人血塊 撮石合草 頌曰生眉州平田中莖高二尺以來葉似 穀葉十二月萌芽二月有花不結實其苗 味甘無毒 療金瘡 露筋草 頌曰生施州株高三尺以來春生苗隨即開 花結子碧緑色四時不凋其根味辛濇性凉 無毒主蜘蛛蜈蚣傷焙 研以白礬水調貼之 本草綱目 三十八種 九龍草 時珍曰生平澤生紅子狀如楊梅其苗解諸 毒治喉痛搗汗灌之折傷骨筋者搗罨患處 蛇虺傷者搗汗入雄黃二錢服其痛立止又楊清叟 外科云喉風重舌牙關𦂳閉者取九龍草一名金釵 草單枝上者為妙只用根不用皮打碎綿裹筯上擦 牙關即開乃挿深喉中取出痰涎乃以火炙熱帶鹽 㸃之 即愈 荔枝草 時珍曰衞生易簡方治蛇咬犬傷及破傷風 取草一握約三兩以酒二盌煎一盌服取汗 出 效 水銀草 時珍曰衛生易簡方治眼昏毎服三 錢入木賊少許水一錢煎八分服 透骨草 時珍曰治筋骨一切風濕疼痛攣縮寒濕腳 氣孫氏集效方治癘風遍身瘡癬用透骨草 苦參大黃雄黃各五錢研末煎湯于宻室中席圍先 熏至汗出如雨淋洗之普濟方 治反胃噎食透骨 草獨科蒼耳生牡蠣各一錢薑三片水煎服楊誠經 騐方治一切腫毒初起用透骨草漏蘆防風地榆等 分煎湯綿蘸乗熱不 住盪之二三日即消 蛇眼草 時珍曰生古井及年久陰下處形如淡竹葉 背後皆是紅圏如蛇眼狀唐珤經騐方治蛇 咬搗爛 傅患處 鵞項草 時珍曰臞仙壽域方治咽喉生瘡取 花同白芷椒根皮研末吹瘡口即效 蛇魚草 時珍曰戴原禮證治要訣云 治金瘡血出不止搗傅之 九里香草 時珍曰傅滋醫學集成 治肚癰搗碎浸酒服 白筵草 時珍曰香草也蟲最畏之孫眞人千金方 治諸蟲瘡疥癩取根葉煎水隔日一洗 環腸草 時珍曰張子和儒門事親方治蠱 脹晒乾煎水日服以小便利為度 劄耳草 時珍曰王執中資生 經治氣聾方中用之 耳環草 時珍曰危亦林得效方治五痔挼 軟納患處即效一名碧蟬兒花 銅皷草 時珍曰范成大虞衡志云 出廣西其實如𤓰治瘍毒 蠶繭草 時珍曰摘𤣥方治腫脹用半斤同冬𤓰皮半 斤紫蘇根葉半斤生薑皮三兩煎湯熏洗暖 臥取汗洗三次小 便清長自然脹退 野芕草 時珍曰摘𤣥方治痞滿用五斤以一半安烏 盆内置雞子十箇在草上以草一半葢之米 醋浸二宿雞子殻軟乃取于飯 上蒸熟頓食之塊漸消也經騐 纎霞草 時珍曰陳巽經騐方元臟虚冷氣攻臍腹痛 用硇砂一兩生烏頭去皮二兩纎霞草二兩 為末以小沙罐固濟慢火燒赤以此草拌硇入内不 蓋口頂火一秤煆之爐冷取出同烏頭末蒸餅丸梧 子大毎服三 丸醋湯下 牛脂艻 時珍曰經騐良方治七孔出血為粗末每服 一勺瓦器煎服以紗合頭項并紥小指根 鴨腳青 時珍曰普濟方治疔瘡如連珠 者同䔡蘇研爛糖水拌刷之 天仙蓮 時珍曰衞生易簡方治 惡毒瘡癤搗葉傅之 雙頭蓮 時珍曰一名催生草主婦人産難左手把之 即生又主腫脹利小便衞生易簡方治大人 小兒牙疳 搗爛貼之 豬藍子 時珍曰衞生易簡方治耳内有膿名通 耳用子為末筒吹入不過二三次愈 天芥菜 時珍曰生平野小葉如芥狀味苦一名雞痾 粘主蛇傷同金沸草入鹽搗傅之王璽醫林 集要治腋下生腫毒以鹽醋同搗傅之散 腫止痛膿已成者亦安亦治一切腫毒 佛掌花 時珍曰普濟方治疔瘡如櫻桃者用根 同生薑蜜研汁服之外以天茄葉貼之 郭公刺 時珍曰一名光骨刺取葉搗細油調傅天泡 瘡虞搏醫學正傳治哮喘取根剉水煎服即 止 籩箕柴 時珍曰生山中王永輔惠濟方治癧瘡取皮 煎湯服須臾痒不可忍以手爬破出毒氣即 愈 碎米柴 時珍曰主癰疽發 背取藥入傅藥用 羊屎柴 時珍曰一名牛屎柴生山野葉類鶴虱四月 開白花亦有紅花者結子如羊屎狀名鐵草 子根可毒魚夏用苗葉冬用根主癰疽發背搗爛傅 之能合瘡口散膿血乾者為末漿水調傅又治下血 如傾水取生根一斤生白酒 二斗煑一斗空心隨量飲 山枇杷柴 時珍曰危亦林得效方治湯 火傷取皮焙研末蜜調傅之 三角風 時珍曰一名三角尖取石上者尤 良主風濕流注疼痛及癰疽腫毒 葉下紅 時珍曰主飛絲入目腫痛同鹽少許絹 包滴汁入目仍以塞鼻左塞右右塞左 滿江紅 時珍曰主癰 疽入膏用 隔山消 時珍曰出太和山白色主腹脹積滯孫天仁 集効方治氣隔噎食轉食用隔山消二兩雞 肫皮一兩牛膽南星朱砂各一兩急性子二 錢為末煉蜜丸小豆大毎服一錢淡薑湯下 石見穿 時珍曰主骨 痛大風癰腫 醉醒草 時珍曰天寶遺事𤣥宗于興慶池邊植之 叢生葉紫而心殷醉客摘草嗅之立醒 墓頭回 時珍曰董炳集騐方治崩中赤白𢃄下用一 把酒水各半盞童尿半盞新紅花一捻煎七 分臥時温服日近者一服久則三服愈其 效如神一僧用此治蔡大尹内人有効 羊茅 時珍曰羊喜食之故名普濟 方治喉痺腫痛搗汁嚥之 阿兒只 時珍曰劉郁西域記云出西域狀如苦參主 打撲傷損婦人損胎用豆許嚥之自消又治 魚鼠 瘡 阿息兒 時珍曰西域記云出西域狀如地骨皮治婦 人産後衣不下又治金瘡膿不出嚼爛塗之 即 出 奴哥撒兒 時珍曰西域記云出西域狀如桔梗治 金瘡及腸與筋斷者嚼爛傅之自續也 本草綱目卷二十一
欽定四庫全書 本草綱目卷二十二目錄 穀部 李時珍曰太古民無粒食茹毛飲血神農氏出始嘗草 別榖以教民耕蓻又嘗草別藥以救民疾夭軒轅氏出 教以烹飪制為方劑而後民始得遂養生之道周官有 五榖六穀九榖之名詩人有八榖百穀之詠榖之類可 謂繁矣素問云五榖為養麻麥稷黍豆以配肝心脾肺 腎職方氏辨九州之穀地官辨土宜種稑之種以教稼 穡樹蓺皆所以重民天也五方之氣九州之產百榖各 異其性豈可終日食之而不知其氣味損益乎於是集 草實之可食者為榖部凡七十三種分為四類曰麻麥 稻曰稷粟曰菽豆曰造釀 舊本米穀部三品共五十九 種今併入九種移一種入菜 部自草部 移入一種 神農本草經七種 梁陶𢎞 景註 名醫别錄一十九種 陶𢎞 景註 唐本草二種 唐蘇 恭 藥性本草一種 唐甄 權 本草拾遺十一種 唐陳 藏器 海藥本草一種 唐李 珣 食療本草三種 唐孟 詵 開寳本草二種 宋馬 志 嘉祐本草三種 宋掌 禹錫 圖經本草二種 宋蘇 頌 日用本草一種 元吴 瑞 本草補遺一種 元朱 震亨 救荒本草一種 周憲 王 食鑑本草一種 明寗 原 食物本草三種 明汪 穎 本草綱目一十五種 明李 時珍 附註 魏李當之藥録 宋雷斆炮炙 吴普本草藥對 齊徐之才 唐楊損之刪繁 孫思邈千金 蕭炳四聲良食性 南唐陳士 蜀韓保升重註囊 金張元素珍珠 宋寇宗奭衍義 元李杲法象 王好古湯液 汪機㑹編 明王綸集要 陳嘉謨䝉筌 穀之一 麻麥稻類十二種 胡麻 本經 油麻 即 亞麻 圖經胡即 壁虱 麻 大麻 本經 麻蕡 即 小麥 别録 大麥 别録 穬麥 别録 雀麥 唐本 燕麥 即 蕎麥 嘉祐 苦蕎麥 綱目 稻 别録 糯米 即 粳 別録 秈 綱目 右附方舊七十三新一百六十六 本草綱目卷二十二目録
欽定四庫全書 本草綱目卷二十二 明 李時珍 撰 穀之一 麻麥稻類 十二種 胡麻 別錄 上品 校正 今據沈存中宼宗奭二説併入本 經青蘘及嘉祐新立白油麻胡麻 油為 一條 釋名巨勝 本 經 方莖 吳 普 狗蝨 别 錄 油麻 食 療 脂麻 衍義麻俗 作芝 非 葉名青蘘 音 箱 莖名麻䕸 音皆亦作稭胡時珍曰按沈 存中筆談云 麻即今油麻 更無他説古者中國止有大麻其實為蕡漢使張騫 始自大宛得油麻種來故名胡麻以別中國大麻也 寇宗奭衍義亦據此釋胡麻故今併入油麻焉巨勝 即胡麻之角巨如方勝者非二物也方莖以莖名狗 蝨以形名油麻脂麻謂其多脂油也按張揖廣雅胡 麻一名藤𢎞𢎞亦巨也別錄一名鴻藏者乃藤𢎞之 誤也又杜寳拾遺記云隋 大業四年改胡麻曰交麻 集解 别録曰胡麻一名巨勝生上黨川澤秋采之青 蘘巨勝苗也生中原川谷𢎞景曰胡麻八穀之 中惟此為良純黒者名巨勝巨者大也本生大宛故 名胡麻又以莖方者為巨勝圓者為胡麻恭曰其角 作八稜者為巨勝四稜者為胡麻都以烏者為良白 者為劣詵曰沃地種者八稜山田種者四稜土地有 異功力則同斆曰巨勝有七稜色赤味酸澀者乃真 其八稜者兩頭尖者色紫黒者及烏油麻並呼胡麻 誤矣頌曰胡麻處處種之稀復野生苗梗如麻而葉 圓鋭光澤嫩時可作蔬道家多食之本經謂胡麻一 名巨勝陶𢎞景以莖之方圓分别蘇㳟以角稜多少 分别仙方有服胡麻巨勝二法功用小别是皆以為 二物矣或云即今油麻本生胡中形體類麻故名胡 麻八穀之中最為大勝故名巨勝乃一物二名如此 則是一物而有二種如天雄附子之類故葛洪云胡 麻中有一葉兩尖者為巨勝别錄序例云細麻即胡 麻也形扁扁爾其莖方者名巨勝是也今人所用胡 麻之葉如荏而狹尖莖髙四五尺黃花生子成房如 胡麻角而小嫩時可食甚甘滑利大膓皮亦可作布 類大麻色黃而脆俗亦謂之黃麻其實黒色如韭子 而粒細味苦如膽杵末畧無膏油其說各異此乃服 食家要藥乃爾差誤豈復得效也宗奭曰胡麻諸説 參差不一止是今人脂麻更無他義以其種來自大 宛故名胡麻今胡地所出者皆肥大其紋鵲其色紫 黒取油亦多嘉祐本草白油麻與此乃一物但以色 言之比胡地之麻差淡不全白爾今人通呼脂麻故 二條治療大同如川大黄上黨人參之類特以其地 所宜立名豈可與他土者為二物乎時珍曰胡麻即 脂麻也有遲早二種黒白赤三色其莖皆方秋開白 花亦有帶紫艷者節節結角長者寸許有四稜六稜 者房小而子少七稜八稜者房大而子多皆隨土地 肥瘠而然蘇恭以四稜為胡麻八稜為巨勝止謂其 房勝巨大也其莖高者三四尺有一莖獨上者角纒 而子少其開枝四散者角繁而子多皆因苗之稀稠 而然也其葉有本團而末銳者有本團而末分三丫 如鴨掌形者葛洪謂一葉兩尖為巨勝者指此蓋不 知烏麻白麻皆有二種葉也按本經胡麻一名巨勝 吳普本草一名方莖抱朴子及五符經並云巨勝一 名胡麻其說甚明至陶𢎞景始分莖之方圓雷斆又 以赤麻為巨勝謂烏麻非胡麻嘉祐本草復出白油 麻以别胡麻並不知巨勝即胡麻中丫葉巨勝而子 肥者故承誤啓疑如此惟孟詵謂四稜八稜為土地 肥瘠寇宗奭據沈存中之説斷然以脂麻為胡麻足 以證諸家之誤矣又賈思勰齊民要術種收胡麻法 即今種收脂麻之法則其為一物尤為可據今市肆 間因莖分方圓之説遂以茺蔚子偽為巨勝以黄麻 子及大藜子偽為胡麻誤而又誤矣茺蔚子長一分 許有三稜黄麻子黒如細韭子味苦大藜子狀如壁 蝨及酸棗核仁味辛廿並無脂油不可不辨梁簡文 帝勸醫文有云世誤以灰滌菜子為胡麻則胡麻之 訛其來久矣愼微曰俗傳胡麻須夫婦同種則茂盛 故本事詩云胡麻好種無人種正是歸時又不歸 胡麻修治 𢎞景曰服食胡麻取烏色者當九蒸九暴 熬搗餌之斷榖長生充饑雖易得而學者 未能常服况餘藥耶蒸不熟令人髪落其性與茯苓 相宜俗方用之甚少時以合湯丸爾斆曰凡修事以 水淘去浮者晒乾以酒拌蒸從巳至亥出攤晒乾臼 中舂去粗皮留薄皮以小豆對拌同炒豆熟去豆用 之 氣味甘平無毒 士良曰初食利大小腸久食即否去 陳留新 鏡源曰巨勝可煮丹砂 主治傷中虚羸補五内益氣力長肌肉填髓腦久服 輕身不老 本 經 堅筋骨明耳目耐饑渴延年療金瘡止 痛及傷寒温瘧大吐後虛熟羸困 别 録 補中益氣潤養 五臟補肺氣止心驚利大小腸耐寒暑逐風濕氣遊 風頭風治勞氣産後羸困催生落胞細硏塗髪令長 白蜜蒸餌治百病 日 華 炒食不生風病風人乆食則步履 端正語言不蹇 李廷 飛 生嚼塗小兒頭瘡煎湯浴惡瘡 婦人陰瘡大效 蘇 恭 白油麻 嘉 祐 氣味甘大寒無毒 宗奭曰白脂麻世用不 可一日闕者亦不至於 大寒也原曰生者性寒而治疾炒者性熱而發病蒸 者性温而補人 詵曰久食抽人肌肉其汁停久者 飲之發 霍亂 主治治虚勞滑腸胃行風氣通血脉去頭上 浮風潤肌肉食後生噉一合終身勿輟又與乳母服 之孩子永不生病客熱可作飲汁服之生嚼傅小兒 頭上諸瘡良 孟 詵 仙方蒸以辟穀 蘇 恭 發明 甄權曰巨勝乃仙經所重以白蜜等分合服名 静神丸治肺氣潤五臟其功甚多亦能休糧塡 人精髓有益於男子患人虚虚而吸吸者加而用之 時珍曰胡麻取油以白者為勝服食以黒者為良胡 地者尤妙取其黒色入通于腎而能潤燥也赤者狀 如老茄子殻厚油少但可食爾不堪服食唯錢乙治 小兒痘瘡變黒歸腎百祥丸用赤脂麻煎湯送下葢 亦取其解毒耳五符經有巨勝丸云即胡麻本生大 宛五穀之長也服之不息可以知萬物通神明與世 常存參同契亦云巨勝可延年還丹入口中古以胡 麻為仙藥而近世罕用或者未必有此神騐但乆服 有益而已耶劉阮入天台遇仙女食胡麻飯亦以胡 麻同米作飯為仙家食品焉爾又按蘇東坡與程正 輔書云凡痔疾宜斷酒肉與鹽酪醬菜厚味及粳米 飯唯宜食淡麫一味及以九蒸胡麻即黒脂麻同去 皮茯苓入少白蜜為麫食之日久氣力不衰而百病 自去而痔漸退此乃長生要訣但易知而難行爾㩀 此說則胡麻為脂麻尤可憑矣其用茯苓本陶氏註 胡麻之說也近人以脂麻擂爛去滓入 綠豆粉作腐食其性平潤最益老人 附方 舊十五 新十六 服食胡麻 抱朴子云用上黨胡麻三斗 淘淨甑蒸令氣遍日乾以水 淘去沫再蒸如此九度以湯脱去皮簸淨炒香為末 白蜜或棗膏丸彈子大毎温酒化下一丸日三服忌 毒魚狗肉生菜服至百日能除一切痼疾一年身面 光澤不飢二年白髪返黒三年齒落更生四年水火 不能害五年行及奔馬久服長生若欲下之飲葵菜 汁 孫眞人云用胡麻三升去黃褐者蒸三十遍微 炒香為末入白蜜三升杵三百下丸梧桐子大每旦 服五十丸人過四十以上久服明目洞視腸柔如筋 也十仙方傳云魯女生服胡麻餌术絕穀 八 餘年甚少壯日行三百里走及麞鹿 服食巨勝 治五臟虚損益氣力堅筋骨用巨勝九蒸九暴收貯 毎服二合湯浸布裹捼去皮再研水攄汁煎飲和粳 米煮粥食之於時珍曰古有服食胡麻巨勝 二法方不出 一人故有二法其實一物也 白髪返 黑 烏麻九蒸九晒研末棗 膏丸服之 千金方 腰腳疼痛 新胡麻一升熬 香杵末日服一 小升服至一斗永瘥温酒 蜜湯姜汁皆可下 千金 手腳酸痛 微腫用脂麻熬 研五升酒一升 浸一宿隨意 飲 外臺 入水肢腫 作痛生胡麻搗 塗之 千金 偶感風寒 脂 麻 炒焦乗熱擂酒飲之 煖臥取微汗出良 中暑毒死 救生散用新胡麻一 升微炒令黒攤冷為 末新汲水調服三錢或丸 彈子大水下 經騐良方 嘔啘不止 白油麻一大合 清油半斤煎取 三合去麻温 服 近效方 牙齒痛腫 胡麻五升水一斗煑汁五升 含漱吐之不過二劑神良 肘 后 熱淋莖痛 烏麻子蔓青子各五合炒黃緋袋盛以 井華水三升浸之毎食煎服一錢 聖 惠 方 小兒下痢 赤白用油麻一合搗 和蜜湯服之 外臺 解下胎毒 小兒初 生嚼生 脂麻綿包與兒 咂之其毒自下 小兒急疳 油麻嚼傳 之 外臺 小兒軟癤 油麻 炒焦 乗熱嚼爛傅之 譚氏小兒方 頭面諸瘡 脂麻生嚼傅 之 普濟 小兒瘰癧 脂 麻 連翹等分為末頻 頻食之 簡便方 疔腫惡瘡 胡麻燒灰針砂等分為 末醋和傅之日三 普 濟 方 痔瘡風腫 作痛胡麻子煎 湯洗之即消 坐板瘡疥 生脂麻嚼傅 之 筆峯雜 興 陰痒生瘡 胡麻嚼爛傅 之良 肘后 乳瘡腫痛 用脂麻炒焦研 末以燈窩油調 塗即 安 婦人乳少 脂麻炒研入鹽少 許食之 唐氏 湯火傷灼 胡麻生 研如泥 塗之 外臺 蜘蛛咬瘡 油麻研爛傅之 經騐後方 諸䖝咬傷 同 上 蚰蜒 入耳 胡麻炒研作袋 枕之 梅師 穀賊尸咽 喉中痛痒此因誤吞 穀芒檜刺痒痛也穀 賊属咽尸咽属喉不可不分用 脂麻炒研白湯調下 三因方 癰瘡不合 烏麻炒黒 搗傅之 千 金 小便尿血 胡麻三升杵末以東流水三升浸 一宿平旦絞汁頓熱服 千金方 胡麻 油即香油 𢎞景曰生笮者良若蒸炒者止可供食及 然燈耳不入藥用宗奭曰炒熟乗熱壓出 油謂之生油但可㸃照須再煎鍊乃為熟油始可食 不中㸃照亦一異也如鐵自火中出而謂之生鐵亦 此義也時珍曰入藥以烏麻油為上白麻油次之須 自笮乃良若市肆者不惟已經蒸炒而又雜之以偽 也 油氣味甘微寒無毒 主治利大腸産婦胞衣不落生油摩腫生秃髪 别 錄 去 頭靣遊風 孫思 邈 主天行熱閟腸内結熱服一合取利 為度 藏 器 主瘖瘂殺五黃下三焦熱毒氣通大小膓治 蚘心痛傅一切惡瘡疥癬殺一切䖝取一合和雞子 兩顆芒硝一兩攪服少時即瀉下熱毒甚良 孟 詵 陳油 煎膏生肌長肉止痛消癰腫補皮裂 日 華 治癰疽熱病 蘇 頌 解熱毒食毒䖝毒殺諸䖝螻蟻 時 珍 燈盞殘油主治能吐風痰食毒塗癰腫熱毒又治猘 犬咬傷以灌瘡口甚良 時 珍 發明 藏器曰大寒乃常食所用而發冷疾滑精髓發 臟腑渴困脾臟令人體重損聲士良曰有牙齒 疾及脾胃疾人切不可吃治飲食物須逐日熬熟用 之若經宿即動氣也劉完素曰油生于麻麻温而油 寒同質而異性也震亨曰香油乃炒熟脂麻所出食 之美且不致疾若煎煉過與火無異矣時珍曰張華 博物志言積油滿百石則自能生火陳霆墨談言衣 絹有油蒸熱則出火星是油與火同性矣用以煎煉 食物尤能動火生痰陳氏謂之大寒珍意不然但生 用之有潤燥解毒止痛消腫之功似乎寒耳且香油 能殺䖝而病髪癥者嗜油煉油能自 焚而氣盡則反冷此又物之𤣥理也 附方 舊十新 二十六 髪癥飲油 外臺云病髪癥者欲得飲油 用油一升入香澤煎之盛置 病人頭邊令氣入口鼻勿與飲之疲極眠睡蟲當從 口出急以石灰粉手提取抽盡即是髪也初出如不 流水中濃菜形乃又云治胸喉間覺有癥蟲上下嘗 聞葱豉食香此 髪癥蟲也二日不食開口而臥以 油煎葱豉令香置口邊蟲 當出以物引去之必愈 髪瘕腰痛 南史云宋明帝 宮人腰痛牽心 每發則氣絶徐文伯診曰髪瘕也以油灌之吐物如 髪引之長三尺頭已成蛇能動揺懸之滴盡唯一髪 爾 吐解蠱毒 以清油多飲取 吐 嶺南方 解河豚毒 一時倉卒無 藥急以清麻 油多灌取吐出毒物 即愈 衞生易簡方 解砒石毒 麻油一碗灌 之 衞生方 大風熱 疾 近効方云婆羅門僧療大風疾并熱風手足不遂 壓丹石熱毒用硝石一兩生烏麻油二大升同納 鐺中以土墼葢口紙泥固濟細火煎之初煎氣腥藥 熟則香氣發更以生脂麻油二大升和合微煎之以 意斟量得所即内不津器中凡大風人用紙屋子坐 病人外靣燒火發汗日服一大合壯者日二服三七 日頭靣皰瘡皆 㓕也 圖經 傷寒發黃 生烏麻油一盞水半盞雞 子白一枚和攪服盡 外 臺 小兒發熱 不拘風寒飲食時行痘疹並宜用之以 葱涎入香油内手指醮油摩擦小兒五 心頭靣項背諸處最 能解毒涼肌 直指 預解痘毒 外臺云時行暄暖恐 發痘瘡用生麻油一 小盞水一盞旋旋傾下油内柳枝攪稠如蜜每服二 三蜆殻大人二合臥時服之三五服大便快利瘡自 不生矣此扁鵲油劑法也法直指 用麻油童便各半盞如上 服 小兒初生 大小便 不通用 真香油一兩皮硝少許同煎滚冷定徐 徐灌入口中嚥下即通 藺氏經騐方 卒熱心痛 生 麻 油一合服之 良 房后方 鼻衂不止 紙條醮真麻油入鼻取嚏即 愈有人一夕衂血盈盆用此 而效方 普濟 胎死腹中 清油和蜜等分入 湯頓服 普濟方 漏胎難産 因血 乾澀 也用清油半兩好蜜一兩同煎數十沸温服胎 滿即下他藥無益以此助血為效 胎産須知 産腸 不收 用油五斤煉熟盆盛令婦坐盆中飯久先用皂 角炙去皮研末吹少許入鼻作嚏立上 斗門 癰疽發背 初作即服此使毒氣不内攻以麻油一斤 銀器煎二十沸和醇醋二椀分五次一日 服盡 直指 腫毒初起 麻油煎葱黒色趂熱通手 旋塗自消 百一選方 喉痺腫 痛 生油一合灌之 立愈 總録 丹石毒發 發熱者不得食熱物不 用火為使但著厚衣暖 臥取油一匙含嚥戒怒二七日也切枕中記云服丹 石人先宜以麻油一升薤白三升 納油中微火煎 黒去滓合酒毎服三 合百日氣血充盛也 身靣瘡疥 方同 上 梅花秃癬 用清 油一 椀以小竹子燒火入内煎沸瀝豬膽汁一箇和 勻剃頭擦之二三日即愈勿令日晒 普濟方 赤秃 髪落 香油水等分以銀釵攪和日 日擦之髪生乃止 普濟方 髪落不生 生胡麻 油塗之 濟普 方 令髪長黒 生麻油桑葉煎過去滓 沭髪令長數尺 普濟 滴耳治聾 生 油 日滴三五次候耳中 塞出即愈 總錄 蚰蜒入耳 劉禹錫傳信方用胡 麻油作煎餅枕臥須 臾自出李元淳尚書在河陽日蚰蜒入耳無計可為 腦悶有聲至以頭擊門柱奏狀危困因發御醫療之 不騐忽有人獻此 方乃愈 圖經 蜘蛛咬毒 香油和鹽摻 之 普濟方 冬月唇裂 香油頻頻抹 之 相感志 身面白癜 以酒服生胡麻油一合一日 三服至五斗瘥忌生冷豬雞 魚蒜等百 日 千金 小兒丹毒 生麻油塗 之 千金 打撲傷腫 熟麻油和 酒飲之以 火燒熱地臥之覺即疼腫俱消松陽民相歐用 此法經官騐之了無痕迹 趙葵行營雜錄 虎爪 傷人 先吃清油一盌仍以油淋 洗瘡口 趙原陽濟急方 毒蜂螫傷 清油搽之 妙 同上 毒蛇螫傷 急飲好清油一二琖解毒 然後用藥也 濟急良方 麻枯餅 時珍曰此乃笮去油麻滓也亦名麻 音辛 荒歲人亦食之可以養魚肥田亦周禮草人 疆㯺用 蕡之義 附方 新 二 揩牙烏髪 麻枯八兩鹽花三兩用生地黃十 斤取汁同入鐺中熬乾以鐵葢覆 之鹽泥泥之煆赤取研末日用三次揩畢 飲薑茶先從眉起一月皆黒也 養老書 疽瘡有蟲 生麻油滓貼之綿裹 當有蟲出 千金方 青蘘 音穰自本經上品此 恭曰 草部移附 釋名夢神巨勝苗也生中原山谷 别 録 氣味甘寒無毒主治五臟邪氣風寒濕痺益氣補腦 髓堅筋骨久服耳目聰明不饑不老增壽 本 經 主傷暑 熱 思 邈 作湯沭頭去風潤髪滑皮膚益血色 日 華 治崩中 血凝注者生擣一升熱湯絞汁半升服立愈 甄 權 袪風 解毒潤腸又治飛絲入咽喉者嚼之即愈 時 珍 發明 宗奭曰青蘘即油麻葉也以湯浸良久涎出稠 黃色婦人用之梳髪與日華作湯沐髮之說相 符則胡麻之為脂麻無疑𢎞景曰胡麻葉甚肥滑可 沐頭但不知云何服之仙方並無用此亦當陰乾為 丸散爾時珍曰按服食家有種青蘘作菜食法云秋 間取巨勝子種畦中如生菜之法候苗出采食滑美 不減於葵則本草所著者 亦茹蔬之功非入丸散也 胡麻花 思邈曰七月采最上標頭者陰乾用 之藏器曰陰乾漬汁溲麫食至勒滑 主治生秃髪 思 邈 潤大腸人身上生肉丁者擦之即愈 時 珍 附方 新 一 眉毛不生 烏麻花陰乾為末以烏麻 油漬之日塗 外臺秘要 麻稭主治燒灰入㸃痣去惡肉方中用 時 珍 附方 新 二 小兒鹽哮 脂麻稭瓦内燒存性出火毒研 末以淡豆腐蘸食之 摘𤣥方 聤 耳出膿 白麻䕸刮取一合花胭肢一枚 為末綿裹塞耳中 聖濟總録 亞麻 宋圖 經 釋名鵶麻 圖 經 壁虱胡麻 綱 目 集解 頌曰亞麻子出兖州威勝軍苗葉俱青花白色 八月上旬采其實用時珍曰今陜西人亦種之 即壁虱胡麻也其實亦可榨油㸃燈氣 惡不堪食其莖穗頗似茺蔚子不同 子氣味甘微温無毒主治大風瘡癬 蘇 頌 大麻 本經 上品 釋名火麻 日 用 黃麻 俗 名 漢麻 爾雅 翼 雄者名枲麻 詩 疏 牡麻 同 上 雌者名苴麻 同 上 茡麻 音 字 花名麻蕡 本 經 麻勃 時珍曰 麻從兩 木在广下象屋下𣲖麻之形也木音𣲖广 音儼餘見下註云漢麻者以别胡麻也 集解正誤 本經曰麻蕡一名麻勃麻花上勃勃者七 月七日采之良麻子九月采入土者損人 生太山川谷𢎞景曰麻蕡即牡麻牡麻則無實今人 作布及履用之恭曰蕡即麻實非花也爾雅云蕡枲 實儀禮云苴麻之有蕡者註云有子之麻為苴皆謂 子也陶以蕡為麻勃謂勃勃然如花者復重出麻子 誤矣既以蕡為米穀上品花豈堪食乎藏器曰麻子 早春種為春麻子小而有毒晚春種為秋麻子入藥 佳壓油可以油物宗奭曰麻子海東毛羅島來者大 如蓮實最勝其次出上郡北地者大如豆南地者子 小頌曰麻子處處種之績其皮以為布者農家擇其 子之有斑黒文者謂之雌麻種之則結子繁他子則 不然也本經麻蕡麻子所主相同而麻花非所食之 物蘇恭之論似當矣然本草朱字云麻蕡味辛麻子 味甘又似二物疑本草與爾雅禮記稱謂有不同者 又藥性論用麻花云味苦主諸風女經不利然則蕡 也子也花也其三物乎時珍曰大麻即今火麻亦曰 黃麻處處種之剝麻收子有雌有雄雄者為枲雌者 為苴大科如油麻葉狹而長狀如益母草葉一枝七 葉或九葉五六月開細黃花成穗隨即結實大如胡 荽子可取油剝其皮作麻其稭白而有稜輕虚可為 燭心齊民要術云麻子放勃時㧞去雄者若未放勃 先㧞之則不成子也其子黒而重可搗治為燭即此 也本經有麻蕡麻子二條為蕡即麻勃謂麻子入土 者殺人蘇恭謂蕡是麻子非花也蘇頌謂蕡子花為 三物疑而不決謹按吳普本草云麻勃一名麻花味 辛無毒麻藍一名麻蕡一名青葛味辛甘有毒麻葉 有毒食之殺人麻子中仁無毒先藏地中者食之殺 人據此説則麻勃是花麻蕡是實麻仁是實中仁也 普三國時人去古未遠說甚分明神農本經以花為 蕡以藏土入土殺人其文皆𫝊冩脫誤爾陶氏及唐 宋諸家皆不考究而臆度疑似可謂疎矣今依吳氏 改正 於下 麻勃 普曰一名麻花時珍曰觀齊民要術有 放勃時㧞去雄者之文則勃為花明矣 氣味辛温無毒 甄權曰苦微熱無毒為畏牡 蠣入行血藥以 蟲 之使 主治一百二十種惡風黒色遍身苦癢逐諸風惡血 治女人經候不通 藥 性 治徤忘及金瘡内漏 時 珍 發明 𢎞景曰麻勃方藥少用術家合人參服之逆知 未來事時珍曰按范汪方有治徤㤀方七月七 日收麻勃一升人參二兩為末蒸令氣遍毎臨臥服 一刀圭能盡知四方之事此乃治徤忘服之能記四 方事也陶云逆知未來事過言矣又外臺言生疔腫 人忌見麻勃見之即死者用胡麻針砂燭燼為末醋 和傅之不知麻勃與疔何故相忌亦如 人有見漆即生瘡者此理皆不可曉 附方 舊一 新二 瘰癧初起 七月七日麻花五月五日艾葉 等分作炷灸之百壯 外臺秘 要 金瘡内漏 麻勃一兩蒲黃二兩為末酒 服一錢匕日三夜一 同上 風病麻木 麻花四兩草烏一兩炒存性為末 煉蜜調成膏毎服三分白湯調下 麻蕡 普曰一名麻藍一名青葛時珍曰此當是麻子 連殻者故周禮朝事之籩供蕡月令食麻與大 麻可食蕡可供稍有分 别殻有毒而仁無毒也 氣味辛平有毒 普曰神農辛雷公甘岐 伯有毒 畏牡蠣白微 主治五勞七 傷多服令人見鬼狂走 本經菖詵曰要見鬼者取生 麻子 蒲鬼臼等分杵丸彈 子大毎朝向日服一 丸滿百日即見鬼也 利五臟下血寒氣破積止痺散 膿久服通神明輕身 别 錄 附方 舊 一 風癲百病 麻子四升水六升猛火煑令芽生 去滓煎取二升空心服之或發或 不發或多言語勿怪之但令人 摩手足頃定進三劑愈 千金 麻仁修治 宗奭曰麻仁極難去殻取帛包置沸湯中 浸至冷出之垂井中一夜勿令著水次日 日中曝乾就新瓦上挼去殻簸揚取仁粒粒 皆完張仲素麻仁丸即此大麻子中仁也 氣味甘平無毒 詵曰微寒普曰先藏地中者食之殺 人士良曰多食損血脉滑精氣痿陽 氣婦人多食即發帶疾 畏牡蠣白微茯苓 主治補中益氣久服肥健不 老神仙 本 經 治中風汗出逐水氣利小便破積血復血 脉乳婦産後餘疾沐髪長潤 别 錄 下氣去風痺皮頑令 人心歡炒香浸小便絞汁服之婦人倒産吞二七枚 即正 藏 器 潤五臟利大腸風熱結燥及熱淋 士 良 補虚勞 逐一切風氣長肌肉益毛髪通乳汁止消渇催生難 産 日 華 取汁煑粥去五臟風潤肺治關節不通髪落 孟 詵 利女人經脉調大腸下痢塗諸瘡癩殺蟲取汁煑粥 食止嘔逆 時 珍 發明 𢎞景曰麻子中仁合丸藥并釀酒大善但性滑 利劉完素曰麻木穀也而治風同氣相求也好 古曰麻仁手陽明足太陰藥也陽明病汗多冐熱便 難三者皆燥也故用之以通潤也成無巳曰脾欲緩 急食甘以緩之麻仁 之甘以緩脾潤燥 附方 舊二十 新十八 服食法 麻子仁一升白羊脂七兩蜜蠟 五兩白蜜一合和杵蒸食之不 飢耐老 食療 耐老益氣 久服不飢麻子仁二升大豆一升 熬香為末蜜丸日二服 藥性論 大麻仁酒 治骨髓風毒疼痛不可運動用大麻仁水 浸用沉者一大升曝乾於銀器中旋旋慢 炒香熟入木臼中搗至萬杵待細如白粉即止平分 為十帖每用一帖取家釀無灰酒一大椀同麻粉用 柳槌蘸入砂盆中擂之濾去殻煎至减半空腹温服 一帖輕者四五帖見效甚者不出十帖必失所苦效 不可言 篋中方 麻子仁粥 治風水腹大腰臍重痛不可轉 動用冬麻子半斤研碎水濾取 汁入粳米二合煑稀粥下葱 椒鹽豉空心食 食醫心鏡 老人風痺 麻子煮粥 上法食之 五 淋澀痛 麻子煑粥如上 法食之 同上 大便不通 麻子煑粥如上法 服之 肘後方 麻子仁丸 治脾約大便秘而小便數麻子仁二升芍 藥半斤厚朴一尺大黃枳實各一斤杏仁 一升熬研煉蜜丸梧桐子大毎以漿水 下十丸日三服不效再加 張仲景方 産後祕塞 許 學 士云産後汗多則大便祕難於用藥惟麻子粥最稳 不惟産後可服凡老人諸虚風秘皆得力也用大麻 子仁紫蘇子各二合洗淨研細再以水研 濾取汁一盞分二次煑粥啜之 本事方 産後瘀血 不盡麻子仁五升酒一升漬一夜明旦去麻仁温服 不瘥再服一升不吐不下不得與男子通一月將養 如初方 千金 胎損腹痛 冬麻子一升杵碎熬香水 二升煑汁分服 心鏡 妊娠心 痛 煩悶麻子仁一合研水二 盞煎六分去滓服 聖惠 月經不通 或兩三月或 半年一年者 用麻子仁二升桃仁二兩研勻熟 酒一升浸一夜日服一升 普濟 嘔逆不止 麻仁杵 熬水研 取汁著少鹽喫立效李 諫議常用極妙 外臺 虚勞内熱 下焦虚熱骨節煩 疼肌肉急小便不 利大便數少氣吸吸口燥熱淋用大麻仁五 合研水二升煑减半分服四五劑瘥 外臺 補下治 渇 麻子仁一升水三升煮四五沸 去滓冷服半升日二 藥性論 消渇飲水 日至數 十小便 赤澀用秋麻子仁一升水三升煑三 四沸飲汁不過五升瘥 肘後方 乳石發渇 大麻 仁三 合水三升煎二升 時時呷之 外臺 飲酒咽爛 口舌生瘡大麻仁一升 黃芩二兩為末蜜丸含 之方千 金 腳氣腫渇 大麻仁熬香水研取一升再入水 三升煑一升入赤小豆一升煮熟 食豆飲汁 外臺秘要 腳氣腹痺 大麻仁一升研碎酒三升 漬三宿温服大良 外臺 血 痢不止 必效方用麻子仁汁煮綠 豆空心食極效 外臺 小兒痢下 赤白體 弱大困 者麻子仁三合炒香研細末毎服 一錢漿水服立効 子母祕錄 截腸怪病 大膓頭 出寸餘 痛苦乾則自落又出名為截腸病若腸盡即不治但 初覺截時用器盛脂麻油坐浸之飲大麻子汁數升 即愈也疾夏 子益竒 方 金瘡瘀血 在腹中用大麻仁三升葱白 十四枚搗熟水九升煑一升 半頓服血出不 盡更服 千金 腹中蟲病 大麻子仁三升東行茱茰 根八升漬水平旦服二升 至夜蟲下 食療 小兒疳瘡 嚼麻子傅之日 六七度 秘錄 小兒頭瘡 麻子 五升 研細水絞汁和 蜜傅之 千金 白秃無髪 麻子炒焦研末豬脂和 塗髪生為度 普濟方 髪 落不生 蕡麻子汁煮粥頻 食之 聖濟總錄 聤耳出膿 麻子一合花胭 脂一分研勻作 挺子綿裹塞 之 聖惠方 大風癩疾 大麻仁三升淘晒以酒一斗 浸一夜研取白汁濾入瓶中 重湯煑數沸收之毎飲一小盞兼 服茄根散乳香丸取效 聖惠方 卒被毒箭 麻仁數 升杵汁 飲后 肘 解射㒺毒 大麻子汁飲 之良 千金 辟禳瘟疫 麻子仁赤小 豆各二七枚 除夜著井中飲水 良 龍魚河圖 赤遊丹毒 麻仁搗末水和 𫝊之 千金方 濕癬肥 瘡 大麻㶆傅之五 日瘥 千金方 瘭疽出汗 生手足肩背纍纍如赤 豆狀剝淨以大麻子炒 研末摩之 千金方 油主治熬黒壓油傅頭治髪落不生煎熟時時啜之 治硫黃毒發身熱 時珍臺出千金 方外 秘要 附方 新 一 尸咽痛痒 麻子燒脂服 之 總録 葉氣味辛有毒主治搗汁服五合下蚘蟲搗爛傅蝎 毒俱效 蘇 恭 浸湯沐髪長潤令白髪不生 甄權曰以葉 一握同子五 升搗和浸三 日去滓沐髪 發明 時珍曰按郭文瘡科心要烏金散治癰疽疔腫 時毒惡瘡方中用火麻頭同麻黃諸藥發汗則 藥之有毒攻毒可知矣普 濟方用之截瘧尤可推焉 附方 新 二 治瘧不止 火麻葉不問榮枯鍋内文武火慢 炒香 起以紙蓋之令出汗盡為 末臨發前用茶或酒下移病人原睡處其狀如醉醒 即愈 又方火麻葉如上法為末一兩加縮砂丁香 陳皮赤各半兩酒糊丸梧子大毎酒茶任 下五七丸能治諸瘧壯元氣 普濟方 黃麻主治破血通小便 時 珍 附方 新 二 熱淋脹痛 麻皮一兩炙甘草三分水二盞 煎一盞服日二取效 聖惠方 跌 撲折傷 疼痛接骨方黃麻燒灰頭髪灰各一兩乳香 五錢為末毎服三錢温酒下立效 王仲勉 經騐 方 麻根主治搗汁或煑汁服主瘀血石淋 陶𢎞 景 治産難 衣不出破血壅脹帶下崩中不止者以水煑服之效 蘇 恭 治熱淋下血不止取三九枚洗淨水五升煑三升 分服血止神騐 藥 性 根及葉搗汁服治撾打瘀血心腹 滿氣短及踠折骨痛不可忍者皆效無則以麻煑汁 代之 蘇頌行出韋 宙獨 方 漚麻汁主治止消渇治瘀血 蘇 恭 小麥 别錄 中品 校正 拾遺麥苗 併歸為一 釋名來 時珍曰來亦作䅘許氏説文云天降瑞麥一 來二麰象芒刺之形天所來也如足行來故 麥字從來從久久音綏足行也詩云貽我來牟是 矣又云來象其實久象其根梵書名麥曰迦師錯 集解 頌曰大小麥秋種冬長春秀夏實具四時中和 之氣故為五穀之貴地暖處亦可春種至夏便 收然比秋種者四氣不足故有毒時珍曰北人種麥 漫撒南人種麥撮撒北麥皮薄麫多南麥反此或云 收麥以蠶沙和之辟蠧或云立秋前以蒼耳剉碎同 晒收亦不蛀秋後則蟲已生矣葢麥性惡濕故久雨 水潦即多 不熟也 小麥氣味甘微寒無毒 入少陰太陽之經甄權曰平 有小毒恭曰小麥作湯不許 皮坼坼則性温不能消熱止煩也藏器曰小麥秋種 夏熟受四時氣足兼有寒熱温凉故麥凉麯温麩冷 麫熱宜其然也河渭之西白麥麫亦凉以其 春種闕二氣也時珍曰新麥性熱陳麥平和 主治除客熱止煩渇咽燥利小便養肝氣止漏血唾 血令女子易孕 别 錄 養心氣心病宜食之 思 邈 煎湯飲治 暴淋 宗 奭 熬末服殺腸中蚘蟲 藥 性 陳者煎湯飲止虚汗 燒存性油調塗諸瘡湯火傷灼 時 珍 發明 時珍曰按素問云麥屬火心之穀也鄭𤣥云麥 有孚甲屬木許愼云麥屬金金王而生火王而 死三說各異而别錄云麥養肝氣與鄭說合孫思邈 云麥養心氣與素問合夷攷其功除煩止渇收汗利 溲止血皆心之病也當以素問為凖葢許以時鄭以 形而素問以功性故立論不同耳震亨曰饑年用小 麥代穀須晒燥以少水潤舂去 皮煑為飯食可免麫熱之患 附方 舊三 新四 消渇心煩 用小麥作飯及 粥食 心鏡 老人五淋 身熱 腹滿 小麥一升通草二兩水三升 煑一升飲之即愈 奉親書 項下癭氣 用小麥一升 醋一升漬之 晒乾為末以海藻洗研末三兩和 勻毎以酒服方寸匕日三 小品 眉鍊頭瘡 用小麥 燒存性 為末油調傅 儒門事親 白癜風癬 用小麥攤石上燒鐡物壓出 油搽之甚效 醫學正傳 湯火傷灼 未成瘡者用小麥炒黒研入膩粉油 調塗之勿犯冷水必致爛 袖珍方 金瘡 膓出 用小麥五升水九升煑取四升綿濾取汁待極 冷令病人臥席上含汁噀之腸漸入噀其背竝 勿令病人知及多人見傍人語即膓不入也乃擡席 四角輕搖使腸自入十日中但畧食美物愼勿驚動 即殺人遺劉 涓子鬼 方 浮麥 即水淘浮 起者焙用 氣味甘鹹寒無毒主治益氣除熱止 自汗盗汗骨蒸虚熱婦人勞熱 時 珍 麥麩主治時疾熱瘡湯火瘡爛撲損傷折瘀血醋炒 罯貼之 日 華 和麫作餅止洩痢調中去熱健人以醋拌 蒸熱袋盛包熨人馬冷失腰腳傷折處止痛散血 藏 器 醋蒸熨手足風濕痺痛寒濕腳氣互易至汗出竝良 末服止虚汗 時 珍 發明 時珍曰麩乃麥皮也與浮麥同性而止汗之功 次於浮麥葢浮麥無肉也凡人身體疼痛及瘡 瘍腫爛沾漬或小兒暑月出痘瘡潰爛不能著席睡 臥者竝用夾褥盛麩縫合藉臥性涼而軟誠妙法也 附方 新 七 虚汗盗汗 衞生寶鑑用浮小麥文武火炒為 末每服二錢半米飲下日三服或 煎湯代茶飲片一方以豬 觜唇煑熟切 蘸食亦良 産後虚汗 小麥麩牡蠣等 分為末以豬肉 汁調服二錢日二 服 胡氏婦人方 走氣作痛 用釅醋拌麩皮炒熱 袋盛熨之 生生編 滅 諸瘢痕 春夏用大麥麩秋冬用小麥 麩篩粉和酥傅之 總錄 小兒眉瘡 小麥 麩炒 黒研末酒 調傅之 小便尿血 麫麩炒香以肥豬 肉蘸食之 集𤣥 麫氣味甘温有微毒不能消熱止煩 别錄熱大明曰 性壅 小動風 氣發丹石毒思邈曰多食長 宿澼加客氣 畏漢椒蘿蔔 主治補虚久食實人膚 體厚膓胃强氣力 藏 器 養氣補不足助五臟 日 華 水調服 治人中暑馬病肺熱 宗 奭 傅癰腫損傷散血止痛生食 利大膓水調服止鼻衂吐血 時 珍 發明 詵曰麫有熱毒者多是陳黝之色又為磨中石 末在内故也但杵食之即良藏器曰麫性熱惟 第二磨者凉為其近麩也河渭以西白麥麫性凉以 其春種闕二氣也頴曰東南卑濕春多雨水麥已受 濕氣又不曽出汗故食之作渇動風氣助濕發熱西 北高燥春雨又少麥不受濕復入地窖出汗北人禀 厚少濕故常食而不病也時珍曰北麫性温食之不 渴南麫性熱食之煩渴西邊麫性凉皆地氣使然也 吞漢椒食蘿蔔皆能解其毒見蘿蔔條醫方中往往 用飛羅麫取其無石末而性平易爾陳麥麫水煑食 之無毒以糟發脹者能發病發瘡惟作蒸餅和藥取 其易消也按李廷飛延壽書云北多霜雪故麫無毒 南方雪少故麫有毒顧元慶簷曝偶談云江南麥花 夜發故發病江北麥花晝發故宜人又且魚稻宜江 淮羊麪宜河洛亦五方有宜不宜也麫性雖熱而寒 食日以紙袋盛懸風處數十年亦不壊則熱性皆去 而無毒矣 入藥尤良 附方 舊七新 二十一 熱渴心悶 温水一盞調麫一兩 飲之 聖濟總錄 中暍卒 死 井水和麫一大 抄服之 千金 夜出盗汗 麥麫作彈丸空心臥時 煑食之次早服妙香散 一帖 取效 内損吐血 飛羅麫畧炒以京墨汁或藕 節汁調服二錢 醫學集成 大衂血 出 口耳皆出者用白麫入鹽少 許冷水調服三錢 普濟方 中蠱吐血 小麥麫二 合水調服 半日當下 出 廣記 嘔噦不止 醋和麫作彈丸二三十枚以沸 湯煑熟漉出投漿水中待温吞 三兩枚噦定即不用再吞未 定至晚再吞 兵部手集 寒痢白色 炒麫毎以方 寸匕入粥中 食之能療日瀉百行 師不救者 外臺 泄痢不固 白麫一斤炒焦黃毎 日空心温水服一二 匙要 正 諸瘧久瘧 用三姓人家寒食麫各一合五月五 日午時采青蒿擂自然汁和丸綠豆 大臨發日早無根水一丸一 方加炒黃丹少許 德生堂 頭皮虚腫 薄如蒸餅狀 如裹水以口 嚼麫傅之良 梅師方 咽喉腫痛 卒不下食白麫和醋塗 喉外腫處 普濟方 婦人 吹奶 水調麫煑糊欲熟即投無灰酒一盞攪勻 熱飲令人徐徐按之藥行即瘳 聖惠方 乳癰 不消 白麫半斤炒黃醋煑為 糊塗之即消 聖惠方 破傷風病 白麫燒鹽各 一撮新水調 塗之方 普濟 金瘡血出 不止用生麫乾傅五七 日即愈 藺氏經騐方 遠行腳趼 成泡者水調生麫塗 之一夜即平 海上 折傷瘀損 白麪巵子仁同搗 以水調傅之即散 火 燎成瘡 炒麫入巵子仁末 和油傅之 千金 瘡中惡肉 寒食麫二兩巴 豆五分水和作 餅燒末摻之 仙𫝊外科 白秃頭瘡 白麫豆豉和研酢 和傅之 普濟方 小兒口瘡 寒食麫五錢消石七錢水調半 錢塗足心男左女右 普濟方 婦人斷產 白麫一升 酒一升煑 沸去渣分三服經水至時前 日夜次日早及天明服之 隂冷悶痛 漸入腹腫滿 醋和麫熨之 金千 方 一切漏瘡 鹽麫和團燒研 傅之 千金方 瘭疽出汁 生手足肩 背纍纍如 赤豆剝淨以酒和 麫傅之 千金方 一切疔腫 麫和臘猪脂封 之良 梅師方 傷米食 積 白麫一兩白酒麯二丸炒為末毎服二匙 白湯調下如傷肉食山查湯下 簡便方 麥粉氣味甘凉無毒主治補中益氣脈和五臟調經 絡又炒一合湯服斷下痢 孟 詵 醋熬成膏消一切癰腫 湯火傷 時 珍 發明 時珍曰麥粉乃是麩麫麫洗觔澄出漿粉今人 漿衣多用之古方鮮用按萬表積善堂方云烏 龍膏治一切癰腫發背無名腫毒初發焮熱未破者 取效如神用隔年小粉愈久者愈佳以鍋炒之初炒 如餳久炒則乾成黃黒色冷定研末陳米醋調成糊 熬如黒漆瓷罐收之用時攤紙上剪孔貼之即如氷 冷疼痛即止少頃覺痒乾亦不能動久則腫毒及自 消藥力亦盡而脱落甚妙此方蘇州杜水庵所傳屢 用有騐藥易而功大 濟生者宜收藏之 麫筋氣味甘凉無毒主治解熱和中勞熱人宜煑食 之 時 珍 寛中益氣 寗 原 發明 時珍曰麫筋以麩與麫水中揉洗而成者古人 罕知今為素食要物煑食甚良今人多以油炒 則性熱矣宗奭曰生嚼 白麫成筋可粘禽蟲 麥麨 即糗也以麥 蒸磨成屑 氣味甘微寒無毒主治消渴止煩 蜀 本 麥苗 拾 遺 氣味辛寒無毒主治消酒毒暴熱酒疸目黃 竝搗爛絞汁日飲之又解蠱毒煑汁濾服 藏 器 除煩悶 解時疾狂熱退胸膈熱利小腸作虀食甚益顔色 日 華 麥奴 藏器曰麥穗將熟 時上有黒黴者也 主治熱煩天行熱毒解丹石 毒 藏 器 治陽毒温毒熱極發狂大渴及温瘧 時 珍 發明 時珍曰朱肱南陽活人書治陽毒温毒熱極發 狂發斑大渴倍常者用黒奴丸水化服一丸汗 出或微利即愈其方用小麥奴梁上塵釜底煤竈突 墨同黃芩麻黃硝黃等分為末蜜丸彈子大葢取火 化者從治之義也麥乃心之穀屬火而奴則麥實將 成為濕熱所蒸上黒黴者與釡煤竈墨同一理也其 方出陳延之小品方名麥奴丸初虞世古 今錄騐名高堂丸水解丸誠救急良藥也 稈主治燒灰入去疣痣蝕惡肉膏中用 時 珍 大麥 别錄 中品 釋名牟麥 時珍曰麥之苗粒皆大於來 故得大名牟亦大也通作麰 集解 𢎞景曰今稞麥一名牟麥似穬麥惟皮薄爾恭 曰大麥出關中即青稞麥形似小麥而大皮厚 故謂大麥不似穬麥也頌曰大麥今南北皆能種蒔 穬麥有二種一種類小麥而大一種類大麥而大藏 器曰大穬二麥前後兩出葢穬麥是連皮者大麥是 麥米但分有殻無殻也蘇以青稞為大麥非矣青稞 似大麥天生皮肉相離秦隴巴西種之今人將當大 麥米糶之不能分也陳承曰小麥今人以磨麪日用 者為之作餅餌之類是也大麥今人以粒皮似稻者 為之作飯滑飼馬良穬麥今人以似小麥而大粒色 青黃作麪脆硬食多脹人汴洛河北之間又呼為黃 稞關中一種青稞北近道者粒微小色微青專以飼 馬未見入藥用然大穬二麥其名差互今之穬麥似 小麥而大者當謂之大麥今之大麥不似小麥而礦 脆者當謂之穬麥不可不審時珍曰大穬二麥註者 不一按吳普本草大麥一名穬麥五穀之長也王禎 農書云青稞有大小二種似大小麥而粒大皮薄多 麪無麩西人種之不過與大小麥異名而已郭義恭 廣志云大麥有黒穬麥有 麥出凉州似大麥有赤 麥赤色而肥據此則穬麥是大麥中一種皮厚而青 色者也大抵是一類異種如粟粳之種近百總是一 類但方上有不同爾故二麥主治不甚相遠大麥亦 有粘者名糯 麥可以釀酒 氣味醎温微寒無毒為五穀長令人多熱 詵曰㬥食 似腳弱為 下氣故也久服宜人熟則有益帶 生則冷而損人 石蜜為之使 主治消渴除熱益 氣調中 别 錄 補虚劣壯血脈益顔色實五臟化穀食止 洩不動風氣久食令人肥白滑肌膚為麪勝於小麥 無燥熱 士 良 麪平胃止渴消食療脹滿 蘇 恭 久食頭髪不 白和針砂没石子等染髪黒色 孟 詵 寛胸下氣凉血消 積進食 時 珍 發明 宗奭曰大麥性平凉滑膩有人患纒喉風食不 能下用此麪作稀糊令嚥以助胃氣而平三伏 中朝廷作麨以賜臣下震亨曰大麥初熟人多炒食 此物有火能生熱病人不知也時珍曰大麥作飯食 薌而有益煑粥甚滑 磨麪作醤甚甘美 附方 舊四 新五 食飽煩脹 但欲臥者大麥麪熬微香毎 白湯服方寸匕佳 肘后方 膜 外水氣 大麥麪甘遂末各半兩水和 作餅炙熟食取利 總錄 小兒傷乳 腹脹 煩悶 欲睡大麥麪生用水調一錢服 白麪微炒亦可 保幼大全 蠼螋尿瘡 大麥嚼傅 之日三上 類傷寒 要 腫毒已破 青大麥去鬚炒㬥花為末傅 之成靨掲去又傅數次即愈 麥芒 入目 大麥煑汁洗之即 出 孫眞人方 湯火傷灼 大麥炒黒研 末細調搽之 被傷 腸出 以大麥粥汁洗膓推入但 飲米糜百日乃可 千金 卒患淋痛 大麥三兩 煎湯入薑 汁蜂蜜代茶 飲 聖惠方 麥糵 見糵 米下 苗主治諸黃利小便杵汁日日服 類 要 冬月靣目手足 皴瘃煑汁洗之 時 珍 附方 新 一 小便不通 陳大麥稭煎濃汁 頻服 簡便方 大麥奴主治解熱疾消藥毒 藏 器 穬麥 音礦品别 錄中 釋名 時珍曰穬之殻 厚而粗礦也 集解 𢎞景曰穬麥是馬所食者服食家竝食大穬二 麥令人輕健炳曰穬麥西川人種食之山東河 北人正月種之名春穬形狀與大麥相似時珍曰穬 麥有二種一類小麥而大一類大麥而大頌曰穬麥 即大麥一種皮厚者陳藏器謂即大麥之連殼者非 也按别錄自有穬麥功用其皮豈可食乎詳大麥下 氣味甘微寒無毒 𢎞景曰此麥性熱而云微寒恐是 作屑與合殻異也恭曰穬麥性寒 陶云性熱非矣江東少有故也大 明曰暴食似動冷氣久即益人 主治輕身除熱久 服令人多力健行作糵温中消食 别 錄 補中不動風氣 作餅食良 蕭 炳 發明 時珍曰别錄麥糵附見穬麥下而大麥下無之 則生糵當以穬為良也今人通用不復分别矣 雀麥 唐本 草 校正 自草部 移入此 釋名燕麥 唐 本 蘥 音 藥 杜姥草 外 臺 牛星草 時珍曰此野麥 也燕雀所食故 名日華本草謂此 為瞿麥者非矣 集解 恭曰雀麥在處有之生故墟野林下苗葉似小 麥而弱其實似穬麥而細宗奭曰苗與麥同但 穗細長而疎唐劉夢得所謂莵葵燕麥動搖春風者 也周憲王曰燕麥穗極細毎穗又分小叉十數箇子 亦細小舂去皮作麫蒸 食及作餅食皆可救荒 米氣味甘平無毒主治充饑滑腸 時 珍 苗氣味甘平無毒主治女人産不出煑汁飲之 蘇 恭 附方 舊 三 胎死腹中 胞衣不下 上搶心用雀麥一把 水五升煑二升温服 秘子母 錄 齒䘌并蟲 積年不瘥從少至老者用雀麥一 名杜姥草俗名牛星草用苦瓠葉 三十枚洗淨取草剪長二寸以瓠葉作五包包之廣 一寸厚五分以三年酢漬之至日中以兩包火中炮 令熱納口中熨齒外邊冷更易之取包置水中解視 即有䖝長三分老者黃色少者白色多即二三十枚 少即一二十枚此方 甚妙 外臺秘要 蕎麥 宋嘉 祐 釋名荍麥 音 翹 烏麥 吳 瑞 花蕎 時珍曰蕎麥之莖弱而翹 然易長易收磨麪如麥故 曰蕎曰荍而與麥同名也俗亦呼為甜蕎以别苦蕎 楊愼丹鉛錄指烏麥為燕麥葢未讀日用本草也 集解 炳曰蕎麥作飯須蒸使氣餾烈日㬥令開口舂 取米仁作之時珍曰蕎麥南北皆有立秋前後 下種八九月收刈性最畏霜苗高一二尺赤莖緑葉 如烏桕樹葉開小白花繁宻粲粲然結實纍纍如羊 蹄實有三稜老則烏黒色王禎農書云北方多種磨 而為麪作煎餅配蒜食或作湯餅謂之河漏以供常 食滑細如粉亞於麥麪南方一種 但作粉餌食乃農家居冬穀也 氣味甘平寒無毒 思邈曰酸微寒食之難消久食動 風令人頭眩作麪和豬羊肉熟食 不過八九頓即患熱風鬚眉脱落還生亦 希涇邠以北多此疾又不可合黃魚食 主治實腸胃益氣力續精神能鍊五臟滓穢 孟 詵 作飯 食壓丹石毒甚良 蕭 炳 以醋調粉塗小兒丹毒赤腫熱 瘡 吳 瑞 降氣寛腸磨積滯消熱腫風痛除白濁白帶脾 積洩瀉以沙糖水調炒麪二錢服治痢疾炒焦熱水 衝服治絞腸沙痛 時 珍 發明 穎曰本草言蕎麥能鍊五臟滓穢俗言一年沉 積在腸胃者食之亦消去也時珍曰蕎麥最降 氣寛膓故能鍊腸胃滓滯而治濁帶洩痢腹痛上氣 之疾氣盛有濕熱者宜之若脾胃虚寒人食之則大 脫元氣而落鬚眉非所宜矣孟詵云益氣力者殆未 然也按楊起簡便方云肚腹微微作痛出即瀉瀉亦 不多日夜數行者用蕎麥麪一味作飯連食三四次 即愈予壯年患此兩月痩怯尤甚用消食化氣藥俱 不效一僧授此而愈轉用皆效此可徴其鍊積滯 之功矣普濟治小兒天弔及歴節風方中亦用之 附方 新十 六 欬嗽上氣 蕎麥粉四兩茶末二錢生蜜二 兩水一椀順手攪千下飲之良 久下氣不止即 愈 儒門事親 十水腫喘 生大㦸一錢蕎麥麪二錢 水和作餅炙熟為末空心 茶服以大小便 利為度 聖惠 男子白濁 魏元君濟生丹用荍麥炒 焦為末雞子白和丸梧子 大毎服五十丸 鹽湯下日三服 赤白帶下 方同 上 禁口痢疾 蕎麥麪毎 服二錢沙 糖水調下 坦仙方 癰疽發背 一切腫毒荍麥麫硫黃各二兩 為末井華水和作餅晒收毎用 一餅磨水傅之痛則令不痛 不痛則令痛即愈 直指 瘡頭黒凹 蕎麥麪煑食 之即發起 直 指 痘瘡潰爛 用蕎麥粉頻頻 傅之 痘疹方 湯火傷灼 用蕎麥麪炒 黃研末水和 傅之如神 竒效方 蛇盤瘰癧 圍接項上用蕎麥炒去殻海藻 白殭蠶炒去絲等分為末白梅 浸湯取肉减半和丸綠豆大毎服六七十丸食後臨 臥米飲下日五服其毒當從大便泄去若與淡菜連 服尤好淡菜生於海藻上亦治此 也忌豆腐雞羊酒麪 阮氏方 積聚敗血 通仙散 治男子 敗積女人敗血不動眞氣用荍麥麫三錢大 黃二錢半為末臥時酒調服之 多能鄙事 頭風畏 冷 李樓云一人頭風首裹重綿三十年不愈予以蕎 麥粉二升水調作二餅更互合頭上微汗即愈 怪證 竒方 頭風風眼 蕎麥作錢大餅貼眼四角以 米大艾炷灸之即效如神 染髪令 黒 蕎麥針砂二錢醋和先以漿水洗淨塗之荷葉包 至一更洗去再以無食子呵子皮大麥麪二錢醋 和塗之荷葉包至天 明洗去即黒 普濟 絞膓沙痛 蕎麥麪一撮炒黃 水烹服 簡便方 小 腸疝氣 蕎麥仁炒去尖胡盧巴酒浸晒乾各四兩小 茴香炒一兩為末酒糊丸梧子大毎空心鹽 酒下五十丸兩月大便出白 膿去根 孫天仁集効方 葉主治作茹食下氣利耳目多食即微洩 士良食孫 曰生 動 刺風令 人身痒 稭主治燒灰淋汁取鹼熬乾同石灰等分蜜收能爛 癰疽蝕惡肉去靨痣最良穰作薦辟壁虱 時珍燒日 華曰 灰 淋汁洗六畜瘡 并驢馬躁蹄 附方 新 二 噎食 蕎麥稭燒灰淋汁入鍋内煎取白霜一 錢入蓬砂一錢研末毎酒服半錢 海 上 方 壁虱蜈蚣 蕎麥稭作薦 并燒烟熏之 苦蕎麥 綱目 集解 時珍曰苦蕎出南方春社前後種之莖青多枝 葉似蕎麥而尖開花𢃄緑色結實亦似蕎麥稍 尖而稜角不峭其味苦惡農家磨搗為粉蒸使氣餾 滴去黃汁乃可作為餻餌食之色如豬肝穀之下者 聊濟 荒爾 氣味甘苦温有小毒 時珍曰多食傷胃發風動氣 能發諸病黃疾人尤當禁之 附方 新 一 明目枕 苦蕎皮黒豆皮綠豆皮决明子菊 花同作枕至老明目 鄧才雜興 稻 别錄 下品 釋名稌 音 杜 糯 亦作 所時珍曰稻稌者秔糯之通稱 物理論 謂稻者溉種之總稱是矣本 草則專指糯以為稻也稻從舀音函象人在臼上治 稻之義稌則方言稻音之轉爾其性粘軟故謂之糯 頴曰糯米緩筋令 人多睡其性懦也 集解 𢎞景曰道家方藥有稻米粳米俱用者此則兩 物也稻米白如霜江東無此故通呼粳為稻耳 不知色類復云何也恭曰稻者穬穀之通名爾雅云 稌稻也秔者不粘之稱一曰秫汜勝之云三月種秔 稻四月種秫稻即竝稭也陶謂為二葢不可解也志 曰此稻米即糯米也其粒大小似秔米細糠白如雪 今通呼秔糯二穀為稻所以惑之按李含光音義引 字書解粳字云稻也稻字云稻屬也不粘粢字云稻 餅也粢葢糯也禹錫曰爾雅云稌稻郭璞註云别二 名也今沛國呼稌周頌云豐年多黍多稌禮記云牛 宜稌豳風云十月穫稻皆是一物也説文云秔稻屬 也沛國謂稻為糯字林云糯粘稻也秔不粘稻也然 秔糯甚相類以粘不粘為異爾當依説文以稻為糯 顔師古刋謬正俗云本草稻米即今之糯米也或通 呼粳糯為稻孔子云食夫稻周官有稻人漢有稻田 使者竝通指秔糯而言所以後人混稱不知稻即糯 也宗奭曰稻米今造酒糯稻也其性温故可為酒酒 為陽故多熱西域天竺土溽熱稻嵗四熟亦可騐矣 時珍曰糯稻南方水田多種之其性粘可以釀酒可 以為粢可以蒸糕可以熬餳可以炒食其類亦多其 穀殻有紅白二色或有毛或無毛其米亦有赤白二 色赤者酒多糟少一種粒白如霜長三四分者齊民 要術糯有九格雉木大黃馬首虎皮火色等名是矣 古人釀酒多用秫故諸説論糯稻往往費辯也秫乃 糯粟見 本條 稻米氣味苦温無毒 思邈曰味甘宗奭曰性温頌曰 糯米性寒作酒則熱糟乃温平 亦如大豆與豉醬之性不同也詵曰凉發風動氣使 人多睡不可多食藏器曰久食令人身軟緩人筋也 小貓犬食之亦腳屈不能行馬食之足重妊婦雜肉 食之令子不利蕭炳曰擁諸經絡氣使四肢不收發 風昬昬士良曰久食發心悸及癰疽瘡癤中痛合酒 食之醉難醒時珍曰糯性粘滯難化小兒病人最宜 忌 之 主治作飯温中令人多熱大便堅 别 録 能行榮衞中 血積解芫青斑蝥毒 士 良 益氣止泄 思 邈 補中益氣止霍 亂後吐逆不止以一合研水服之 大 明 以駱駝脂作煎 餅食主痔疾 蕭 炳 作糜一斗食主消渇 藏 器 暖脾胃止虚 寒洩痢縮小便收自汗發痘瘡 時 珍 發明 思邈曰糯米味甘脾之穀也脾病宜食之楊士 瀛曰痘疹用 米取其解毒能釀而發之也時 珍曰糯米性温釀酒則熱熬餳尤甚故脾肺虚寒者 宜之若素有痰熱風病及脾病不能轉輸食之最能 發病成積孟詵蘇頌或言其性凉性寒者謬説也别 録已謂其温中堅大便令人多熱是豈寒凉者乎今 人冷洩者炒食即止老人小便數者作粢榚或丸子 夜食亦止其温肺暖脾可騐矣痘證用之亦取此義 附方 舊五新 十六 霍亂煩渇 不止糯米三合水五升蜜一 合研汁分服或煑汁服 楊 氏産 乳 消渴飲水 方同 上 三消渴病 梅花湯用糯穀炒出 白花桑根白皮等分 每用一兩水二椀煎 汁飲之 三因方 下痢禁口 糯榖一升炒出白花 去殻用薑汁拌濕再 炒為末每服一匙湯下 三服即止 經騐良方 久洩食减 糯米一升水浸一 宿瀝乾慢炒熟磨 篩入懷慶山藥一兩毎日清晨用半盞入砂糖二匙 胡椒末少許以極滚湯調食其味極佳大有滋補久 服令人精暖有子秘 方也 松篁經騐方 鼻衂不止 服藥不應獨聖散用 糯米微炒黃為末毎 服二錢新汲水調下仍吹少 許入鼻中 簡要濟衆方 勞心吐血 糯米半兩蓮 子心七枚為 末酒服孫仲盈云曽用多效 或以墨汁作丸服之 澹寮 自汗不止 糯米小麥麩 同炒為末每 服三錢米飲下 或煑豬肉㸃食 小便白濁 白糯丸治人夜小便腳停 白濁老人虚人多此證令 人卒死大能耗人精液主頭昬重用糯米五升炒赤 黒白芷一兩為末糯粉糊丸梧子大每服五十丸木 饅頭煎湯下無此用局方補腎湯下若後生禀賦怯 弱房室太過小便太多水管蹇澀小便如膏脂入石 菖蒲牡蠣粉甚 效 經騐良方 女人白滛 糙糯米花椒等分炒為末 醋糊丸梧子大每服三四 十丸食前醋湯下 楊起簡便方 胎動不安 下黃水用糯米一合黃 茋芎藭各五錢水一升 煎八合分 服 産寶 小兒頭瘡 糯米飯燒灰入輕粉 清油調傅 普濟方 纒蛇丹毒 糯米粉和鹽嚼 塗之 濟急方 打撲傷損 諸瘡寒食日浸糯米逐日 易水至小滿取出日乾為 末用水調塗之 便民圖纂 金瘡癰腫 及竹木簽刺等毒用糯米 三升於端午前四十九日 以冷水浸之一日兩换水輕淘轉勿令攪碎至端午 日取出陰乾絹袋盛掛通風處每用旋取炒黒為末 冷水調如膏藥隨瘡大小裹定瘡口外以布包定勿 動直候瘡瘥 若金瘡犯生水作膿腫甚者急褁一 二食久即不作膿腫也若癰疽初發纔 覺焮腫急貼之一夜便消 靈苑方 喉痺叱腮 用 前 膏貼項下及腫處一夜便 消乾即換之當令濕為妙 竹木簽刺 用前膏貼之一 夜刺出在藥内 也 顚犬咬傷 糯米一合斑蝥七枚同炒蝥黃去之再 入七枚再炒黃去之又入七枚待米出 烟去蝥為末油調傅之小 便利下佳 醫方大成 荒年代糧 稻米一斗淘汰 百蒸百曝搗末 日食一飱以水調之服至三 十日止可一年不食 肘后 虚勞不足 糯米入豬肚 内蒸乾搗作 丸子日 日服之 腰痛虚寒 糯米二升炒熟袋盛拴靠痛處内 以八角茴香研酒服 談埜翁試 騐 方 米泔氣味甘凉無毒主治益氣止煩渇霍亂解毒食 鴨肉不消者頓飲一盞即消 時 珍 附方 舊 一 煩渇不止 糯米泔任意飲之即 定研汁亦可 外臺 糯稻花主治陰乾入揩牙烏鬚方用 時 珍 稻穰即稻稈氣味辛甘熱無毒主治黃病如金色煑 汁浸之仍以穀芒炒黃為末酒服 藏 器 燒灰治墜撲傷 損 蘇 頌 燒灰浸水飲止消渇淋汁浸腸痔挼穰藉鞾鞵 暖足去寒濕氣 時 珍 發明 頌曰稻稈灰方出劉禹錫傳信方云湖南李從 事墜馬撲傷損用稻稈燒灰以新熟酒連糟入 鹽和淋取汁淋痛處立瘥也時珍曰稻穰煑治作紙 嫩心取以為鞵皆大為民利其紙不可貼瘡能爛肉 按江湖紀聞云有人壁虱入耳頭痛不可忍 百藥不效用稻稈灰煎汁灌入即死而出也 附方 舊一 新八 消渇飲水 取稻穰中心燒灰毎以湯 浸一合澄清飲之 危氏 㗋痺 腫痛 稻草燒取墨烟醋調吹鼻中或 灌入㗋中滚出痰立愈 普濟 熱病餘毒 攻手 足疼 痛欲脫用稻穰灰煑 汁漬之 肘后方 下血成痔 稻藁燒灰淋汁熱清 三五度瘥 崔氏纂 要 湯火傷瘡 用稻草灰冷水淘七遍帶石攤上乾即 易若瘡濕者焙乾油傅二三次可愈 衞生易 簡方 惡蟲入耳 香油合稻稈灰汁 滴入之聖濟總錄 噎食不下 赤稻 細稍 燒灰滚湯一椀隔絹淋汁三次取汁入丁香一 枚白荳蔲半枚米一琖煑粥食神效摘𤣥妙方 小便 白濁 糯稻草煎濃汁露 一夜服之 同上 解砒石毒 稻草燒灰淋汁調 青黛三錢服 醫 方摘 要 穀穎 穀芒也 作稳非 主治黃病為末酒服又解蠱毒煎汁飲 日 華 糯糠主治齒黃燒取白灰旦旦擦之 時 珍 粳 音庚别 録中品 釋名秔 與粳同時珍曰粳乃穀稻之總名也有旱中 晚三收諸本草獨以晚稻為粳者非矣粘者 為糯不粘者為粳糯者懦也粳者 硬也但入解熱藥以晚粳為良爾 集解 𢎞景曰粳米即今人常食之米但有白赤小大 異族四五種猶同一類也可作廩米詵曰淮泗 之間最多襄洛土粳米亦堅實而香南方多收火稻 最補益人諸處雖多粳米但充饑耳時珍曰粳有水 旱二稻南方土下塗泥多宜水稻北方地平惟澤土 宜旱稻西南夷亦有燒山地為畬田種旱稻者謂之 火米古者惟下種成畦故祭祀謂稻為嘉蔬今人皆 拔秧栽挿矣其種近百各各不同俱隨土地所宜也 其榖之光芒長短大細百不同也其米之赤白紫烏 堅鬆香否不同也其性之温凉寒熱亦因土産形色 而異也眞臘有水稻髙丈許随水而長南方有一歲 再熟之稻蘇頌之香粳長白如玉可充御貢皆粳之 稍異 者也 粳米氣味甘苦平無毒 思邈曰生者寒燔者熱時珍 曰北粳凉南粳温赤粳熱白 粳凉晚白粳寒新粳熱陳粳凉凡人嗜生米久成米 瘕治之以雞屎白 頴曰新米乍食動風氣陳者下 氣病人尤宜詵曰常食乾粳飯令人熱中唇口乾不 可同馬肉食發痼疾不可和蒼耳食令人卒心痛急 燒倉米灰和蜜漿 服之不爾即死 主治益氣止煩止渇止洩 别 録 温中 和胃氣長肌肉 蜀 本 補中壯筋骨益腸胃 日 華 煑汁主心 痛止渇斷熱毒下痢 孟 詵 合芡實作粥食益精强志聰 耳明目 好 古 通血脈和五臟好顔色 時珍出養 生集要 常食乾 粳飯令人不噎 孫思 邈 發明 詵曰粳米赤者粒大而香水漬之有味益人大 抵新熟者動氣經年者亦發病惟江南人多收 火稻貯倉燒去毛至春舂米食之即不發病宜人温 中益氣補下元也宗奭曰粳以白晚米為第一早熟 米不及也平和五臟補益血氣其功莫逮然稍生則 復不益脾過熟乃佳頴曰粳有早中晚三收以晚白 米為第一各處所産種類甚多氣味不能無少異而 亦不大相遠也天生五穀所以養人得之則生不得 則死惟此穀得天地中和之氣同造化生育之功故 非他物可比入藥之功在所畧爾 好古曰本草言 粳米益脾胃而張仲景白虎湯用之入肺以味甘為 陽明之經色白為西方之象而氣寒入手太隂也少 隂證桃花湯用之以補正氣竹葉石膏湯用之以益 不足時珍曰粳稻六七月收者為早粳止可充食八 九月収者為遲粳十月収者為晚粳北方氣寒粳性 多凉八九月收者即可入藥南方氣熱粳性多温惟 十月晚稻氣凉乃可入藥遲粳晚粳得金氣多故色 白者入肺而解熱也早粳得土氣多故赤者益脾而 白者益胃若滇嶺之粳 則性熱惟彼土宜之耳 附方 舊二 新十 霍亂吐瀉 煩渴欲絕用粳米二合研粉入 水二盞研汁和淡竹瀝一合頓 服濟 普 赤痢熱躁 粳米半升水研取汁入油瓷瓶中蠟 紙封口沉井底一夜平旦服之吴内 翰家乳母病此服 之有效 普濟方 自汗不止 粳米粉絹包 頻頻撲之 五種尸病 粳米二升水六升煑 一沸服日三 肘后 卒心氣痛 粳米一升水六升煑 六七沸服 肘后方 米瘕嗜米 有人好啞米久則成癥不得米則吐出清 水得米即止米不消化久亦斃人用白米 五合雞屎一升同炒焦為末水一升頓服少時吐 出癥如研米汁或白沫淡水乃愈也 千金方 小 兒初生 三月應開膓胃助穀神者碎米濃作汁飲如 乳酪頻以豆許與兒飲之二七日可與哺愼 不得與雜藥 也 肘后方 初生無皮 色赤但有紅筋乃受胎未足 也用早白米粉撲之肌膚自 生方聖 濟 小兒甜瘡 生於面耳令母頻嚼白米臥 時塗之不過三五次即愈 荒年 辟穀 粳米一升酒三升漬之暴乾又漬酒浸取出稍 食之可辟三十日足一斗三升辟穀一年 肘 后 方 胎動腹痛 急下黃汁用粳米五升黃茋六兩 水七升煎二升分四服 聖惠 赤根 疔腫 白粉熬黑和蜜 傅之 千金方 淅二泔釋名米瀋 時珍曰淅音錫洗米也瀋汁也泔 甘汁也第二次者清而可用故曰 淅二 泔 氣味甘寒無毒主治清熱止煩渴利小便凉血 時 珍 發明 戴原禮曰風熱赤眼以淅二泔睡 時冷調洗肝散菊花散之類服之 附方 新 四 吐血不止 陳紅米泔水温服一 鍾日三次 普濟方 鼻出衂血 頻 飲 淅二泔仍以眞麻油或蘿 蔔汁滴入之 證治要訣 鼻上酒 以淅二泔食後 冷飲外以硫黃 入大菜頭内煨碾 塗之 證治要訣 服藥過劑 悶亂者粳米瀋 飲之 外臺 炒米湯主治益胃除濕不去火毒令人作渴 時 珍 粳穀奴 穀穗黴 黒者 主治走馬㗋痺燒研酒服方寸匕立 效 時珍金 出千 禾稈主治解砒毒燒灰新汲水淋汁濾清冷服一椀 毒當下出 時珍簡出衞 生易 方 秈 音仙 綱目 釋名占稻 綱 目 早稻 時珍曰秈亦粳屬之先熟而鮮明 之者故謂之秈種自占城國故謂 之占俗作 粘者非矣 集解 時珍曰秈似粳而粒小始自閩人得種於占城 國宋真宗遣使就閩取三萬斛分結諸道為種 故今各處皆有之髙仰處俱可種其熟最早六七 月可收品類亦多有赤白二色與粳大同小異 秈米氣味甘温無毒主治温中益氣養胃和脾除濕 止洩 時 珍 稈主治反胃燒灰淋汁温服令吐盖胃中有蟲能殺 之也 普 濟 本草綱目卷二十二
欽定四庫全書 本草綱目卷二十三目録 穀之二 稷粟類十八種 稷 别録 黍 别録 蜀黍 食物 玉蜀黍 綱目 粱 别録 粟 别録 秫 别録 穇子 救荒 稗 綱目 狼尾草 拾遺 東廧 拾遺 菰米 綱目 蓬草子 拾遺 芮草子 拾遺 蒒草子 海藥 薏苡 本經 罌子粟 開寶米 即御 阿芙蓉 綱目 右附方舊二十七新五十三 本草綱目卷二十三目録
欽定四庫全書 本草綱目卷二十三 明 李時珍 撰 穀之二 稷粟類一 十八種 稷 别録 上品 釋名穄 音 祭 粢 音咨時珍曰稷從禾從畟畟音即諧聲 也又進力治稼也詩云畟畟良耜是矣 種稷者必畟畟進力也南人承北音呼稷為穄謂其 米可供祭也禮記祭宗廟稷曰明粢爾雅云粢稷也 羅願云稷穄粢皆一物語音之輕重耳赤 者名 白者名芑黒者名秬註見黍下 集解 𢎞景曰稷米人亦不識書記多云黍與稷相似 又註黍米云穄米與黍米相似而粒殊大食之 不宜人言發宿病詩云黍稷稻粱禾麻菽麥此八穀 也俗猶莫能辨證况芝英乎蘇恭曰吕氏春秋云飯 之美者有陽山之穄髙誘註云開西謂之 音糜冀 州謂之䵖音牽去聲廣雅云䵖穄也禮記云稷曰明 粢爾雅云粢稷也説文云稷乃五穀長田正也此乃 官名非穀號也先儒以稷為粟類或言粟之上者皆 説其義而不知其實也按氾勝之種植書有黍不言 稷本草有稷不載穄穄即稷也楚人謂之稷關中謂 之糜呼其米為黄米其苗與黍同類故呼黍為秈秫 陶言與黍相似者得之矣藏器曰稷穄一物也塞北 最多如黍黒色詵曰稷在八穀之中最為下苗黍乃 作酒此乃作飯用之殊塗頌曰稷米出粟處皆能種 之今人不甚珍此惟祠事用之農家惟以備他穀之 不熟則為糧耳宗奭曰稷米今謂之穄米先諸米熟 其香可愛故取以供祭祀然發故疾只堪作飯不粘 其味淡時珍曰稷與黍一類二種也粘者為黍不粘 者為稷稷可作飯黍可釀酒猶稻之有粳與糯也陳 藏器獨指黒黍為稷亦偏矣稷黍之苗似粟而低小 有毛結子成枝而殊散其粒如粟而光滑三月下種 五六月可收亦有七八月收者其色有赤白黄黒數 種黒者禾稍髙今俗通呼為黍子不復呼稷矣北邉 地寒種之有補河西出者顆粒尤硬稷熟最早作飯 疎爽香美為五穀之長而屬土故祀穀神者以稷配 社五穀不可遍祭祭其長以該之也上古以厲山氏 之子為稷主至成湯始易以 后稷皆有功於農事者云 正誤 吴瑞曰稷苗似蘆粒亦大南人呼為蘆穄孫炎 正義云稷即粟也時珍曰稷黍之苗雖頗似粟 而結子不同粟穂叢聚攢簇稷黍之粒疎散成枝孫 氏謂稷為粟誤矣蘆穄即蜀黍也其莖苗髙大如蘆 而今之祭祀者不知稷即黍之不粘者徃徃 以蘆穄為稷故吴氏亦襲其誤也今並正之 稷米氣味甘寒無毒 詵曰多食發二十六種冷病氣 不與瓠子同食發冷病但飲黍 穰汁即瘥又不 可與附子同服 主治益氣補不足 别 録 治熱壓丹石毒 發熱解苦瓠毒 日 華 作飯食安中利胃宜脾 心 鏡 涼血解 暑 時珍編 生生 發明 時珍曰按孫真人云稷脾之穀也脾病宜食之 汜勝之云燒黍稷則瓠死此物性相制也稷米 黍穰能解苦瓠之毒淮南萬畢術云祠 塚之黍啖兒令不思母此亦有所厭耶 附方 新 四 補中益氣 羊肉一脚熬湯入河西稷米 葱鹽煮粥食之 飲膳正要 卒啘 不止 粢米粉井華水 服之良 肘后 癰疽發背 粢米粉熬黒以雞子 白和塗練上剪孔貼 之乾則易神 效 葛氏方 辟除瘟疫 令不相染以穄米為 末頓服之 肘后方 根主治心氣痛産難 時 珍 附方 新 二 心氣疼痛 髙粱根煎湯 温服甚效 横生難産 重陽日取 髙粱根名 爪龍隂乾燒存性研 末酒服二錢即下 黍 别録 中品 校正 别録中品丹黍 米今併為一 釋名赤黍曰虋 音 門 曰 音 糜 白黍曰芑 音 起 黒黍曰秬 音 距 一稃二米曰秠 音疕並爾雅時珍曰按許慎説文云 黍可為酒從禾入水為意也魏子才 六書精藴云禾下從爾象細粒散垂之形汜勝之云 黍者暑也待暑而生暑後乃成也詩云誕降嘉種維 秬維秠維 維芑 即虋音轉也郭璞以虋芑為粱 粟以秠即黒黍之二米者羅願以秠為來牟皆非矣 集解 𢎞景曰黍荆郢州及江北皆種之其苗如蘆而 異於粟粒亦大今人多呼秫粟為黍非矣北人 作黍飯方藥釀黍米酒皆用秫黍也别録丹黍米即 赤黍米也亦出北間江東時有而非土所宜多入神 藥用又有黒黍名秬釀酒供祭祀用恭曰黍有數種 其苗亦不似蘆雖似粟而非粟也頌曰今汴洛河陕 間皆種之爾雅云虋赤苗芑白苗秬黒黍是也李巡 云秠是黒黍中一稃有二米者古之定律者以上黨 秬黍之中者累之以生律度衡量後人取此黍定之 終不能協律或云秬乃黍之中者一稃二米之黍也 此黍得天地中和之氣而生葢不常有有則一穗皆 同二米粒並均勻無小大故可定律他黍則不然地 有肥瘠嵗有凶穰故米有大小不常矣今上黨民間 或值豐嵗徃徃得二米者但稀濶故不以充貢爾時 珍曰黍乃稷之粘者亦有赤白黄黒數種其苗色亦 然郭義恭廣志有赤黍白黍黄黍大黒黍牛黍燕頷 馬革驢皮稻尾諸名俱以三月種者為上時五月即 熟四月種者為中時七月即熟五月種者為下時八 月乃熟詩云秬鬯一鹵則黍之為酒尚也白者亞於 糯赤者最粘可蒸食俱可作餳古人以黍粘履以黍 雪桃皆取其粘也菰葉褁成糭食謂之角 黍淮南萬畢術云穫黍置溝即生蠐螬 正誤 頌曰粘者為秫可以釀酒北人謂為黄米亦曰 黄糯不粘者為黍可食如稻之有粳糯也時珍 曰此誤以黍為稷以秫為黍也葢稷之粘者為黍粟 之粘者為秫粳之粘者為糯别録本文著黍秫糯稻 之性味功用甚明而註者不諳徃徃謬誤如 此今俗不知分别通呼秫與黍為黄米矣 黍米 此通指諸 黍米也 氣味甘温無毒久食令人多熱煩 别 録 緩詵曰性寒有小毒發故疾久食昏五臟令人好睡 人筋骨絶血脉小兒多食令久不能行小猫天食 之其脚跼屈合葵菜食成痼疾合牛肉白酒 食生寸白蟲李廷飛曰五種黍米多食閉氣 主治益 氣補中 别 録 燒灰和油塗杖瘡止痛不作瘢 孟 詵 嚼濃汁 塗小兒鵞口瘡有效 時 珍 發明 思邈曰黍米肺之穀也肺病宜食之主益氣時 珍曰按羅願云黍者暑也以其象火為南方之 穀葢黍最粘滯與糯米同性其氣温暖故功能補 肺而多食作煩熱緩筋骨也孟氏謂其性寒非矣 附方 舊二 新二 男子隂易 黍米二兩煮薄粥和酒飲 發汗即愈 聖濟總録 心痛 不瘥 四十年者黍米淘汁 温服隨意 經驗方 湯火灼傷 末成瘡者黍米 女麴等分各炒 焦研末鷄子白調塗之 煮粥亦可 肘后方 閃肭脱臼 赤黒腫痛用黍米 粉鐵漿粉各半斤 葱一斤同炒存性研末以醋調服 三次後水調入少醋貼之 集成 丹黍米 别録中品蓮即赤黍也爾雅謂之虋瑞曰浙 人呼為紅 米江南多白黍間有紅者呼為 赤蝦米宗奭曰丹黍皮赤其米黄惟可為糜不堪為 飯粘着難解原曰穗熟色赤故屬火北人以之釀酒 作 糕 氣味甘微寒無毒 思邈曰微温大明曰温有小毒不 可合蜜及葵同食宗奭曰動風性 熱多食難消 餘同黍米 主治欬逆上氣霍亂止洩利除熱止煩 渴 别 録 下氣止欬𠻳退熱 大 明 治鼈瘕以新熱者淘泔汁 生服一升不過三二度愈 孟 詵 附方 舊二 新二 男子隂易 用丹黍米三兩煮薄酒和飲 令發汗即愈 傷寒類要 小 兒鵞口 不乳者丹黍米嚼汁 塗之 子母秘録 飲酒不醉 取赤黍漬以 狐血隂乾酒 飲時取一丸置舌下舍之 令人不醉 萬畢術方 令婦不妬 取虋即赤黍也 同薏苡等分為 丸常服之 同上 穰莖并根氣味辛熱有小毒 詵曰醉卧黍穰令人生 厲人家取其莖穗作提 拂掃地用以煮 汁入藥更佳 主治煮汁飲之解苦瓠毒浴身去浮 腫和小豆煮汁服下小便 孟 詵 燒灰酒服方寸匕治妊 娠尿血丹黍根莖煮汁服利小便止上喘 時 珍 附方 舊一 新三 通身水腫 以黍莖掃箒 煑湯浴之 脚氣衝心 黍穰一 石煑汁 入椒目一升更煎十沸漬 脚三四度愈 外䑓秘要 天行豌瘡 不拘人畜用黍 穰濃煮汁洗之 一莖者是穄穰 不可用 千金 瘡腫傷風 中水痛劇者黍穰燒烟 熏令汗出愈 千金方 蜀黍 食 物 釋名蜀秫 俗 名 蘆穄 食 物 蘆粟 並 俗 木稷 廣 雅 荻粱 同 上 髙粱 時 珍 曰蜀黍不甚經見而今北方最多按廣雅荻粱木稷 也葢此亦黍稷之類而髙大如蘆荻者故俗有諸名 種始自蜀故 謂之蜀黍 集解 頴曰蜀黍北地種之以備缺糧餘及牛馬穀之 最長者南人呼為蘆穄時珍曰蜀黍宜下地春 月布種秋月收之莖髙丈許状似蘆荻而内實葉亦 似蘆穗大如帚粒大如椒紅黒色米性堅實黄赤色 有二種粘者可和糯秫釀酒作餌不粘者可以作糕 煮粥可以濟荒可以養畜稍可作箒莖可織箔席編 籬供㸑最有利於民者今人祭祀用以代稷者誤矣 其穀殻浸水色紅可以紅酒博物志云地種蜀黍年 久多 蛇 米氣味甘澀温無毒主治温中澀腸胃止霍亂粘者 與黍米功同 時 珍 根主治煮汁服利小便止喘滿燒灰酒服治産難有 效 時 珍 附方 新 一 小便不通 止喘紅秫散用紅秫黍根二兩扁 蓄一兩半燈心百莖每服各半兩 流水煎服 張文叔方 玉蜀黍 綱 目 釋名玉髙粱 集解 時珍曰玉蜀黍種出西土種者亦罕其苗葉俱 似蜀黍而肥矮亦似薏苡苗髙三四尺六七月 開花成穗如秕麥状苗心别出一苞如㯶魚形苞上 出白鬚垂垂久則苞拆子出顆顆攅簇子亦大如㯶 子黄白色可煠炒食之炒 拆白花如炒拆糯穀之狀 米氣味甘平無毒主治調中開胃 時 珍 根葉氣味主治小便淋 沙石痛不可忍煎湯頻飲 時 珍 粱 别録 中品 校正 别録中品有青粱米黄 粱米白粱米今併為一 釋名 時珍曰粱者良也穀之良者也或云種出自梁 州或云粱米性涼故得粱名皆各執己見也粱 即粟也考之周禮九穀六穀之名有粱無粟可知矣 自漢以後始以大而毛長者為粱細而毛短者為粟 今則通呼為粟而粱之名反隠矣今世俗稱粟中之 大穗長芒粗粒而有紅毛白毛黄毛之品者即粱也 黄白青赤亦隨色命名耳郭義恭廣志有 解粱貝粱遼東赤粱之名乃因地命名也 集解 𢎞景曰凡云粱米皆是粟類惟其牙頭色異為 分别耳汜勝之云粱是秫粟則不爾也黄粱出 青冀州東間不見有白粱處處有之襄陽竹根者為 佳青粱江東少有又漢中一種枲粱粒如粟而皮黒 可食釀酒甚清美恭曰粱雖粟類細論則别黄粱出 蜀漢商𢎞間穗大毛長穀米俱粗於白粱而收子少 不耐水旱食之香美勝於諸粱人號竹根黄陶以竹 根為白粱非矣白粱穗大多毛且長而穀粗扁長不 似粟圓也米亦白而大食之香美亞於黄粱青粱殻 穗有毛而粒青米亦微青而細於黄白粱其粒似青 稞而少粗早熟而收薄夏月食之極為清涼但味短 色惡不如黄白粱故人少種之作餳清白勝於餘米 頌曰粱者粟類也粟雖粒細而功用則無别也今汴 洛河陕間多種白粱而青黄稀有因其損地力而收 穫少也宗奭曰黄粱白粱西洛農 家多種為飯尤佳餘用不甚相宜 黄粱米 别録 中品 氣味甘平無毒主治益氣和中止洩 别 録 去客風頑痺 日 華 止霍亂下痢利小便除煩熱 時 珍 發明 宗奭曰青粱白粱性皆微涼獨黄粱性味甘平 豈非得土之中和氣多耶頌曰諸粱比之他穀 最益 脾胃 附方 舊四 新一 霍亂煩躁 黄粱米粉半升水升半和 絞如白粉頓服 外䑓 霍亂 大渴 不止多飲則殺人黄粱米五升水 一斗煮清三升稍稍飲之 肘后 小兒鼻乾 無 涕 腦熱也用黄米粉生礬末各一兩每 以一錢水調貼𩕄上日二次 普濟 小兒赤丹 用土 畨黄 米粉和鷄子白塗 之 兵部手集 小兒生瘡 滿身面如火燒以黄粱 米研粉和蜜水調之以 瘥為度 外䑓 白粱米 别録 中品 氣味甘微寒無毒主治除熱益氣 别 録 除 胸膈中客熱移五臟氣緩筋骨凡患胃虚并嘔吐食 及水者以米汁二合薑汁一合和服之佳 孟 詵 炊飯食 之和中止煩渴 時 珍 附方 舊 二 霍亂不止 白粱米五合水一升 和煮粥食 千金方 手足生疣 取 白 粱米粉鐵銚炒赤研末以衆人 唾和塗之厚一寸即消 肘后 青粱米 别録 中品 氣味甘微寒無毒主治胃痺熱中消渴 止洩痢利小便益氣補中輕身長年煮粥食之 别 録 健 脾治洩精 大 明 發明 時珍曰今粟中有大而青黒色者是也其穀芒 多米少稟受金水之氣其性最涼而宜病人詵 曰青粱米可辟穀以純苦酒浸三日百蒸百晒藏之 逺行日一餐之可度十日若重餐之四百九十日不 饑也又方以米一斗赤石脂三斤水漬置暖處一二 日上青白衣搗為丸如李大日服三丸亦不饑也按 靈寶五符經中白鮮米九蒸九暴作 辟穀糧而此用青粱米末見出處 附方 新 七 補脾益胃 羊肉湯入青粱米葱 鹽煮粥食 正要 脾虚泄痢 青 粱 米半升神麯一合日日 煮粥食即愈 養老書 冷氣心痛 桃仁二兩去皮水 研絞汁入青粱米 四合煮粥常 食 養老書 五淋澀痛 青粱米四合入醤水煮粥下 上蘇末三兩每日空心食之 上同 老人血淋 車前五合綿褁煮汁入青粱米四 合煮粥飲汁亦能明目引熱下行 乳 石發渴 青粱米煮汁 飲之 外䑓 一切毒藥 及鴆毒煩懣不止用 甘草三兩水五升煮 取二升去滓入黍米粉一兩白 蜜三兩煎如薄粥食之 外䑓 粟 别録 中品 釋名秈粟 時珍曰粟古文作㮚象穗在禾上之形而 春秋題辭云粟乃金所立米為陽之精故 西字合米為粟此鑿説也許慎云粟之為言續也續 於穀也古者以粟為黍稷粱秫之總稱而今之粟在 古但呼為粱後人乃專以粱之細者名粟故唐孟詵 本草言人不識粟而近世皆不識粱也大抵粘者為 秫不粘者為粟故呼此為秈粟以 别秫而配秈北人謂之小米也 集解 𢎞景曰粟江南西間所種皆是其粒細於粱熟 舂令白亦當白粱呼為白粱粟或呼為粢米恭 曰粟類多種而並細於諸粱北土常食與粱有别粢 乃稷米陶註非矣詵曰粟顆粒小者是今人多不識 之其粢米粒粗大隨色别之南方多畬田種之極易 舂粒細香美少虛怯秪於灰中種之又不鋤治故也 北田所種多鋤之即難舂不鋤即草翳死都由土地 使然爾時珍曰粟即粱也穗大而毛長粒粗者為粱 穗小而毛短粒細者為粟苗俱似茅種類凡數十有 青赤黄白黒諸色或因姓氏地名或因形似時令隨 義賦名故早則有趕麥黄百日糧之類中則有八月 黄老軍頭之類晚則有鴈頭青寒露粟之類按賈思 勰齊民要術云粟之成熟有早晚苗稈有髙下收實 有息耗質性有强弱米味有美惡山澤有異宜順天 時量地利則用力少而成功多任性返道勞 而無穫大抵早粟皮薄米實晚粟皮厚米少 粟米 即小 米 氣味鹹微寒無毒 時珍曰鹹淡宗奭曰生 者難化熟者滯氣隔食 生蟲藏器曰胃冷者不宜多食粟浸水至敗者損人 瑞曰與杏仁同食令人吐㵼鴈食粟足重不能飛 主治養腎氣去脾胃中熱益氣陳者苦寒治胃熱消 渴利小便 别 録 止痢壓丹石熱 孟 詵 水煮服治熱腹痛及 鼻䘐為粉和水濾汁解諸毒治霍亂及轉筋入腹又 治卒得鬼打 藏 器 解小麥毒發熱 士 良 治反胃熱痢煮粥 食益丹田補虚損開腸胃 時珍編 生生 發明 𢎞景曰陳粟乃三五年者尤解煩悶服食家亦 将食之宗奭曰粟米利小便故能益脾胃震亨 曰粟屬水與土陳者最硬難化得漿水乃化也時珍 曰粟之味鹹淡氣寒下滲腎之穀也腎病宜食之虚 熱消濁洩痢皆腎病也滲利小便所以 洩腎邪也降胃火故脾胃之病宜食之 附方 舊五 新四 胃熱消渴 以陳粟米炊飯乾食 之良 醫方心鏡 反胃吐食 脾胃氣弱食不消化湯飲不下用粟米半升杵粉水 丸梧子大七枚煮熟入少鹽空心和汁吞下或云納 醋中吞之得下 便已 心鏡 鼻䘐不止 粟米粉水煮 服之 普濟 嬰孩初生 七 日 助穀神以導達腸胃研粟米煮粥 如飴每日哺少許 姚和衆方 孩子赤丹 嚼粟米 傅之 兵部 手集 小兒重舌 嚼粟米哺 之 秘録 雜物眯目 不出用生粟米 七粒嚼爛取汁 洗之即出 總録 湯火灼傷 粟米炒焦投水澄取汁煎稠如 糖頻傳之能止痛滅瘢痕一方 半生半炒研末酒調 傅之 崔行功纂要 熊虎爪傷 嚼粟塗之 葛氏方 粟泔汁主治霍亂卒熱心煩渴飲數升立瘥臭泔止 消渴尤良 蘇 恭 酸泔及澱洗皮膚瘙疥殺蟲飲之主五 痔和臭樗皮煎服治小兒疳痢 藏 器 附方 新 二 眼熱赤腫 粟米泔澱極酸者生地黄等分研 勻攤絹上方圓二寸貼目上熨之 乾即易 總録 疳瘡月蝕 寒食泔澱𫝊 之良 千金 粟糠主治痔漏脱肛和諸藥薫之 時 珍 粟奴主治利小腸除煩懣 時 珍 發明 時珍曰粟奴即粟苗成穗時生黒黴者古方不 用聖惠治小腸結澀不通心煩悶亂有粟奴湯 用粟奴苦竹鬚小豆葉炙甘草各一兩燈心十 寸葱白五寸銅錢七文水煎分服取效乃止 粟廩米 見後陳廩米下 粟蘖米 見後蘖米下 粟糗 見後麨下 秫 音术品别 録中 釋名衆 音終 爾雅 糯秫 唐 本 糯粟 唐 本 黄糯 時珍曰秫字篆文 象其禾體柔弱之 形俗呼糯粟是矣北人呼為黄 糯亦曰黄米釀酒劣於糯也 集解 恭曰秫是稻秫也今人呼粟糯為秫北土多以 釀酒而汁少於黍米凡黍稷粟秫粳糯三穀皆 有秈糯也禹錫曰秫米似黍米而粒小可作酒宗奭 曰秫米初搗出淡黄白色亦如糯不堪作飯最粘故 宜作酒時珍曰秫即粱米粟米之粘者有赤白黄三 色皆可釀酒熬糖作餈糕食之蘇頌圗經謂秫為黍 之粘者許慎説文謂秫為稷之粘者崔豹古今註謂 秫為稻之粘者皆誤也惟蘇恭以粟秫分秈糯孫炎 註爾雅謂秫為 粘粟者得之 秫米 即黄 米 氣味甘微寒無毒 詵曰性平不可常食擁 五臓氣動風迷悶人時 珍曰按養生集云味酸性熱粘 滯易成黄積病小兒不宜多食 主治寒熱利大腸療 漆瘡 别 録 治筋骨攣急殺瘡疥毒熱生搗和鷄子白傅 毒腫良 孟 詵 主犬咬凍瘡嚼傅之 日 華 治肺瘧及陽盛隂 虛夜不得眠及食鵞鴨成癥妊娠下黄汁 時 珍 發明 𢎞景曰北人以此米作酒煮糖肥軟易消方藥 不正用惟嚼以塗漆瘡及釀諸藥醪爾時珍曰 秫者肺之穀也肺病宜食之故能去寒熱利大腸大 腸者肺之合而肺病多作皮寒熱也千金治肺瘧方 用之取此義也靈樞經岐伯治陽盛隂虚夜不得瞑 半夏湯中用之取其益隂氣而利大腸也大腸利則 陽不盛矣方見半夏條又異苑云宋元嘉中有人食 鴨成癥瘕醫以秫米研粉調水服之須臾煩躁吐出 一鴨雛而瘥也千金方治食鴨肉成病 胸滿面赤不能食以秫米泔一盞飲之 附方 舊三 新三 赤痢不止 秫米一把鯽魚鮓二臠葱白 一虎口煮粥食之 普濟方 筋 骨攣急 詵曰用秫米一石麴三斗地黄一斤茵 蔯蒿炙黄半斤一依釀酒法服之良 肺瘧 寒熱 痰聚胸中病至令人心寒寒甚乃熱善驚如有 所見恒山三錢甘草半錢秫米三十五粒水煎 未發時分作三 次服 千金 妊娠下水 黄色如膠或如小豆汁秫 米黄茋各一兩水七升煎 三升分三 服 梅師 浸滛惡瘡 有汁多發於心不早治周身則 殺人熬秫米令黄黒杵末傅之 方肘后 久泄胃弱 黄米炒為粉每用數 匙沙糖拌食 簡便 根主治煮湯洗風 孟 詵 穇子 衫惨二音 救荒 釋名龍爪粟鴨爪稗 時珍曰穇乃不粘之稱也亦不 實之貌也龍爪鴨爪象其穗岐 之 形 集解 周憲王曰穇子生水田中及下濕地葉似稻但 差短稍頭結穗彷彿稗子穗其子如黍粒大茶 褐色擣米煮粥炊飯磨麵皆宜時珍曰穇子山東河 南亦五且種之苗如茭黍八九月抽莖有三稜如水 中藨草之莖開細花簇簇結穗如粟穗而分數岐如 鷹爪之状内有細子如黍粒而細赤色其桴甚薄其 味粗 澀 氣味甘濇無毒主治補中益氣厚腸胃濟饑 稗 音敗 綱目 釋名 時珍曰稗乃禾之卑 賤者也故字從卑 集解 𢎞景曰稗子亦可食又有烏禾生野中如稗荒 年可代糧而殺蟲煮以沃地螻蚓皆死藏器曰 稗有二種一種黄白色一種紫黒色紫黒者似芑有 毛北人呼為烏禾時珍曰稗處處野生最能亂苗其 莖葉穗粒並如黍稷一斗可得米三升故曰五穀不 熟不如稊稗稊苗似稗而穗如粟有紫毛即烏禾也 爾雅謂之 音迭周憲王曰稗有水稗旱稗水稗生 田中旱稗苗葉似穇子色深緑根下葉帶紫色稍頭 出扁穗結子如黍粒茶褐色味微苦 性温以煮粥炊飯磨麫食之皆宜 稗米氣味辛甘苦微寒無毒 頴曰 辛脆 主治作飯食益氣 宜脾故曹植有芳菰精稗之稱 時 珍 苗根主治金瘡及傷損血出不已搗傅或研末摻之 即止甚驗 時 珍 狼尾草 拾 遺 釋名稂 音 郎 蕫蓈 爾作 童粱 狼茅 爾 雅 孟 爾 雅 宿田翁 詩 疏 守田 詩 疏 時珍曰狼尾其穗象形也秀而不 成嶷然在田故有宿田守田之稱 集解 藏器曰狼尾生澤地似茅作穗廣志云子可作 黍食爾雅云孟狼尾似茅可以覆屋是也時珍 曰狼尾莖葉穗粒並如粟而穗色紫黄有毛荒年亦 可采食許慎説文云禾粟之穗生而不成者謂之蕫 蓈其秀而不實者 名狗尾草見草部 附録蒯草 蔵器曰蒯草苗似茅可織 席為索子亦堪食如粳米 米氣味甘平無毒主治作飯食之令人不饑 藏 器 東廧 音墻 拾遺 釋名 集解 蔵器曰東廧生河西苗似蓬子似葵九月十月 熟可為飯食河西人語曰貸我東廧償爾田粱 廣志云東廧子粒似葵青黒色并涼間有之時珍曰 相如賦東廧彫胡即此魏書云烏丸地宜東廧似穄 可作白酒又廣志云粱禾蔓生其子如葵子其米粉 白如麵可作饘粥六月種九月收牛食之尤肥此亦 一穀似東 廧者也 子氣味甘平無毒主治益氣輕身久服不饑堅筋骨 能步行 藏 器 菰米 綱 目 釋名茭米 文 選 彫蓬 爾 雅 彫苽 説文 唐 韻作 胡 彫胡 時珍曰菰 本作苽茭 草也其中生菌如瓜形可食故謂之苽其米須霜彫 時采之故謂之彫苽或訛為雕胡枚乘七發謂之安 胡爾雅齧彫蓬薦黍蓬也孫炎註云彫蓬即茭米古 人以為五飯之一者鄭樵通志云彫蓬即米茭可作 飯食故謂之齧其黍蓬即茭之不結實者惟堪作薦 故謂之薦楊慎巵言云蓬有水陸二種彫蓬乃水蓬 彫苽是也黍蓬乃旱蓬青科是也青科結實如黍羌 人食之今松州有焉珍按鄭楊二説不同然皆有理 葢蓬類非 一種故也 集解 𢎞景曰菰米一名彫胡可作餅食藏器曰彫胡 是菰蔣草米古人所貴故内則云魚宜苽皆水 物也曹子建七啓云芳菰精稗謂二草之實可以為 飯也頌曰菰生水中葉如蒲葦其苗有莖梗者謂之 菰蒋草至秋結實乃彫胡米也古人以為美饌今饑 嵗人猶采以當糧葛洪西京雜記云漢太液池邊皆 是彫胡紫籜緑節蒲叢之類葢菰之有米者長安人 謂之彫胡菰之有首者謂之緑節葭蘆之未解葉者 謂之紫籜也宗奭曰菰蒋花如葦結青子細若青麻 黄長幾寸野人收之合粟為粥食之甚濟饑也時珍 曰彫胡九月抽莖開花如葦䒒結實長寸許霜後采 之大如茅針皮黒褐色其米甚白而滑膩作飯香脆 杜甫詩波漂菰米沈雲黒者即此周禮供御乃六穀 九穀之數管子書謂之鴈膳故收米入此其茭笋菰 根别見 菜部 氣味甘冷無毒主治止渴 藏 器 解煩熱調腸胃 時 珍 蓬草子 拾 遺 釋名 集解 時珍曰陳藏器本草載蓬草子不具形状珍按 蓬類不一有彫蓬即菰草也見菰米下有黍蓬 即青科也又有黄蓬草飛蓬草不識陳氏所指果何 蓬也以理推之非黄蓬即青科爾黄蓬草生湖澤中 葉如菰蒲秋月結實成穗子細如彫胡米饑年人采 食之須浸洗曝舂乃不苦澀青科西南夷人種之葉 如茭黍秋月結實成穗有子如赤黍而細其稃甚薄 曝舂炊食又粟類有七稜青科八稜青科麥類有青 稞黄稞皆非此類乃物異名同也其飛蓬乃藜蒿之 類末大本小風易拔之故號飛蓬子如灰藋菜子亦 可濟荒又魏畧云鮑出遇饑嵗采蓬實日得數斗為 母作食西京雜記云宫中正月上辰出池邊盥濯食 蓬餌以袚邪氣此皆不知所采乃何 蓬也大抵三種蓬子亦不甚相逺 子氣味酸澀平無毒主治作飯食之益饑無異粳米 藏 器 芮草 音綱 拾遺 釋名皇 爾 雅 守田 同 上 守氣 同時珍曰皇 茵音相近也 集解 藏器曰芮草生水田中苗似小麥而小四月熟 可作飯時珍曰爾雅皇守田郭璞云一名守氣 生廢田中似燕麥 子如彫胡可食 米氣味甘寒無毒主治作飯去熱利腸胃益氣力久 食不饑 藏 器 蒒草 海 藥 釋名自然穀 海 藥 禹餘糧 集解 藏器曰博物志云東海洲上有草名曰蒒有實 食之如大麥七月熟民斂穫至冬乃訖呼為自 然穀亦曰禹餘糧此非石之禹餘糧也珣曰蒒實如 毬子八月收之彼民常食中國未曽見也時珍曰按 方孝孺集有海米行葢亦蒒草之類也其詩云海邊 有草名海米大非蓬蒿小非薺婦女携籃晝作羣采 摘仍於海中洗歸來滌釡燒松枝煮米為飯 充朝饑莫辭苦澀咽不下性命聊假須臾時 子氣味甘平無毒主治不饑輕身 藏 器 補虚羸損乏温 腸胃止嘔逆久食徤人 李 珣 薏苡仁 本經 上品 校正 據千金方自 草部移入此 釋名解蠡 音禮 本經 芑實 音起 别録 米 别録音感陶氏作 簳珠雷氏作 米 回 囘米 救荒 本草 薏珠子 圗經時珍曰薏苡名義未詳其葉 似蠡實葉而解散又似芑黍之苗 故有解蠡芑實之名 米乃其堅硬者有 强之意 苗名屋菼救荒本草云回回米又呼西畨蜀秫俗名 草珠 兒 集解 别録曰薏苡仁生真定平澤及田野八月采實 采根無時𢎞景曰真定縣屬常山郡近道處處 多有人家種之出交趾者子最大彼土呼為簳珠故 馬援在交趾餌之載還為種人讒以為珍珠也實重 纍者為良取仁用志云今多用梁漢者氣劣於真定 取青白色者良取子於甑中蒸使氣餾曝乾挼之得 仁矣亦可磨取之頌曰薏苡所在有之春生苗莖髙 三四尺葉如黍葉開紅白花作穗五六月結實青白 色形如珠子而稍長故人呼為薏珠子小兒多以線 穿如貫珠為戲九月十月采其實斆曰凡使勿用 米顆大無味時人呼為粳 是也薏苡仁顆小色青 味甘咬着粘人齒也時珍曰薏苡人多種之二三月 宿根自生葉如初生芭芽五六月抽莖開花結實有 二種一種粘牙者尖而殻薄即薏苡也其米白色如 糯米可作粥飯及磨麫食亦可同米釀酒一種圓而 殻厚堅硬者即菩提子也其米少即粳 也但可穿 作念經數珠故人亦呼為念珠云其 根並白色大如匙柄糺結而味甘也 薏苡仁修治 斆曰凡使每一兩以糯米一兩同炒 熟去糯米用亦有更以鹽湯煮過者 氣味甘微寒無毒 詵曰 平 主治筋急拘攣不可屈伸久 風濕痺下氣久服輕身益氣 本 經 除筋骨中邪氣不仁 利腸胃消水腫令人能食 别 録 炊飯作麫食主不饑温 氣煮飲止消渴殺蚘蟲 藏 器 治肺痿肺氣積膿血欬嗽 涕唾上氣煎服破毒腫 甄 權 去乾濕脚氣大驗 孟 詵 徤脾 益胃補肺清熱去風勝濕炊飯食治冷氣煎飲利小 便熱淋 時 珍 發明 宗奭曰薏苡仁本經云微寒主筋急拘攣拘攣 有兩等素問註中大筋受熱則縮而短故攣急 不伸此是因熱而拘攣也故可用薏苡若素問言因 寒則筋急者不可更用此也葢受寒使人筋急寒熱 使人筋攣若但受熱不曽受寒亦使人筋緩受濕則 又引長無力也此藥力勢和緩凡用須加倍即見效 震亨曰寒則筋急熱則筋縮急因於堅强縮因於短 促若受濕則㢮㢮則引長然寒與濕未嘗不挾熱三 者皆因於濕然外濕非内濕啓之不能成病故濕之 為病因酒而魚肉繼之甘滑陳久燒炙并辛香皆致 濕之因也時珍曰薏苡仁屬土陽明藥也故能健脾 益胃虚則補其母故肺痿肺癰用之筋骨之病以治 陽明為本故拘攣筋急風痺者用之土能勝水除濕 故泄痢水腫用之按古方小續命湯註云中風筋急 拘攣語遲脉弦者加薏苡仁亦扶脾抑肝之義又後 漢書云馬援在交趾嘗餌薏苡實云能輕身資慾以 勝瘴氣也又張師正倦游録云辛稼軒忽患疝疾重 墜大如盃一道人教以薏珠用東壁黄土炒過水煮 為膏服數服即消程沙随病此稼軒授之亦效本草 薏苡乃上品養心藥故此有功頌曰薏苡仁心肺之 藥多用之故范汪治肺癰張仲景治風濕胸痺並有 方法濟生方治肺損咯血以熟豬肺切蘸薏苡仁末 空心食之薏苡補肺豬肺引 經也趙君猷言屢用有效 附方 舊五 新九 薏苡仁飯 治冷氣用薏苡仁舂熟炊為飯 食氣味欲如麥飯乃佳或煮粥 亦好方 廣濟 薏苡仁粥 治久風濕痺補正氣利腸胃消水 腫除胸中邪氣治筋脉拘攣薏苡 仁為末同粳米煮 粥日日食之良 風濕身疼 日晡劇者張仲景麻黄 杏仁薏苡仁湯主之麻 黄三兩杏仁二十枚甘草薏苡仁各一兩 以水四升煮取二升分再服 金匱要畧 水腫喘急 用郁季仁二兩研以水濾汁煮 薏苡仁飯日二食之 獨行方 沙石熱淋 痛不可忍 用玉秼即 薏苡仁也子葉根皆可用水煎熱飲 夏月冷飲以通為度 楊氏經驗方 消渴飲水 薏苡 仁煮 粥飲并煮 粥食之 周痺緩急 偏者薏苡仁十五兩大附子十 枚炮為末每服方寸匕日三 張仲 景方 肺痿咳唾 膿血薏苡仁十兩杵破水煎 一升酒少許服之 梅師 肺癰咳 唾 心胸甲錯者以淳苦酒煮薏苡仁令濃 微温頓服肺有血當吐出愈 范汪方 肺癰咯血 薏苡仁三合搗爛水二大盞一 盞入酒少許分二服 濟生 喉卒癰腫 吞薏苡仁 二枚良 外 䑓 癰疽不潰 薏苡仁一枚吞 之 姚僧坦方 孕中有癰 薏苡仁煮汁 吞頻頻飲之 方婦人良 補遺 牙齒䘌痛 薏苡仁桔梗生研末㸃服 不拘大人小兒 永類方 根氣味甘微寒無毒主治下三蟲 本 經 煮汁糜食甚香 去蚘蟲大效 𢎞 景 煮服墮胎 藏 器 治卒心腹煩滿及胸脇 痛者剉煮濃汁服三升乃定 蘇頌方出 肘后 擣汁和酒服 治黄疸有效 時 珍 附方 舊二 新二 黄疸如金 薏苡根煎 湯頻服 蛔蟲心痛 薏苡根一 斤切水七 升煮三升服之蟲 死盡出也 梅師 經水不通 薏苡根一兩水煎服之 不過數服效 海上方 牙齒風痛 薏苡根四兩水煮含潄 冷即易之 延年秘録 葉主治作飲氣香益中空膈 蘇 頌 暑月煎飲暖胃益氣 血初生小兒浴之無病 時珍録出 瑣碎 罌子粟 宋開 寳 釋名米囊子 開 寳 御米 同 上 象穀 時珍曰其實状如罌子 其米如粟乃象乎穀而 可以供御 故有諸名 集解 藏器曰嵩陽子云罌粟花有四葉紅白色上有 淺紅暈子其囊形如髇頭箭中有細米頌曰處 處有之人多蒔以為飾花有紅白二種微腥氣其實 形如缾子有米粒極細南人隔年糞地九月布子涉 冬至春始生苗極繁茂不爾則不生生亦不茂俟缾 焦黄乃采之宗奭曰其花亦有千葉者一罌凡數千 萬粒大小如葶 子而色白時珍曰罌粟秋種冬生 嫩苗作蔬食甚佳葉如白苣三四月抽薹結青苞花 開則苞脱花凡四瓣大如仰盞罌在花中鬚蘂裏之 花開三日即謝而罌在莖頭長一二寸大如馬兠鈴 上有葢下有蒂宛然如酒罌中有白米極細可煮粥 和飯食水研濾漿同緑豆粉作腐食尤佳亦可取油 其殻入藥甚多而本草不載乃知古人不用之也江 東人呼千葉者為麗春花或謂是罌粟别種葢亦不 然其花變態本自不常有白者紅者紫者粉紅者杏 黄者半紅者半紫者半白者艷麗可愛故曰麗春又 曰賽牡丹曰錦被花 詳見游黙齋花譜 米氣味甘平無毒 宗奭曰性寒多食 利二便動膀胱氣 主治丹石發動 不下飲食和竹瀝煮作粥食極美 開寳冦曰服石人 研此水煮加蜜作 湯飲 甚宜 行風氣逐邪熱治反胃胸中痰滯 頌 治瀉痢潤 燥 時 珍 附方 舊一 新一 反胃吐食 罌粟粥用白罌粟米三合人参 末三大錢生山芋五寸細切研 三物以水二升三合煮取六合入生薑汁及鹽花少 許和勻分服不計早晚亦不妨别服湯丸 圗經 泄痢赤白 罌粟子炒罌粟殻炙等分為末煉蜜丸梧 子大每服三十丸米飲下有人經驗 百 一選 方 殻修治 時珍曰凡用以水洗潤去蒂及筋膜取外薄 皮隂乾細切以米醋拌炒入藥亦有蜜炒蜜 炙 者 氣味酸濇微寒無毒 時珍曰得醋 烏梅橘皮良 主治止瀉痢固脱 肛治遺精久欬斂肺澀腸止心腹筋骨諸痛 時 珍 發明 杲曰收斂固氣能入腎故治骨病尤宜震亨曰 今人虛勞欬嗽多用粟殻止刼及濕熱泄痢者 用之止澀其治病之功雖急殺人如劍宜深戒之又 曰治嗽多用粟殻不必疑但要先去病根此乃收后 藥也治痢亦同凡痢須先散邪行滯豈可遽投粟殻 龍骨之藥以閉塞腸胃邪氣得補而愈甚所以變症 作而淹延不已也時珍曰酸主收澀故初病不可用 之泄瀉下痢既久則氣散不固而腸滑肛脱欬嗽諸 病既久則氣散不收而肺脹痛劇故俱宜此澀之固 之收之斂之按楊氏直指方云粟殻治痢人皆薄之 固矣然下痢日久腹中無積痛當止澀者豈容不澀 不有此劑何以對治乎但要有輔佐耳又王碩易簡 方云粟殻治痢如神但性𦂳澀多令嘔逆故人畏而 不敢服若用醋制加以烏梅則用得法矣或同四君 子藥尤不致閉胃 妨食而獲奇功也 附方 新 八 熱痢便血 粟殻醋炙一兩陳皮半兩為末 每服三錢烏梅湯下 普濟方 久 痢不止 罌粟殻醋炙為末蜜丸彈子大每服一丸水 一盞薑三片煎八分温服 又方粟殻十兩 去膜分作三分一分醋炒一分蜜炒一分生用並為 末蜜丸芡子大每服三十丸米湯下 集要百中散 用粟殻蜜炙厚朴薑制各四兩為 細末每服一錢米飲下忌生冷 小兒下痢 神仙救 苦散治 小兒赤白痢下日夜百行不止用罌粟殻半兩醋炒 為末再以銅器炒過檳榔半兩炒赤研末各收每用 等分赤痢蜜湯服白痢沙餹 湯下忌口味 全幼心鑑 水泄不止 罌粟殻一枚 去蒂膜烏梅 肉大棗肉各十枚水一 盞煎七分温服 經騐 久嗽不止 穀氣素壮人用之 即效粟殻去筋蜜 炙為末每服五分 蜜湯下 危氏方 久欬虚嗽 賈同知百勞散治欬嗽 多年自汗用罌粟殻二 兩半去蒂膜醋炒取一兩烏梅半兩焙 為末每服二錢臥時白湯下 宣明方 嫩苗氣味甘平無毒主治作蔬食除熱潤燥開胃厚 腸 時 珍 阿芙蓉 綱 目 釋名阿片 時珍曰俗作鴉片名義未詳或云阿方 音稱我也以其花色似芙蓉而得此名 集解 時珍曰阿芙蓉前代罕聞近方有用者云是罌 粟花之津液也罌粟結青苞時午后以大針刺 其外面青皮勿損裏面硬皮或三五處次早津出以 竹刀刮收入瓷器隂乾用之故今市者猶有苞片在 内王氏醫林集要言是天方國種紅罌粟花不令水 淹頭七八月花謝后刺青皮取之者案此花五月實 枯安得七八月后尚有 青皮或方土不同乎 氣味酸澀温微毒主治瀉痢脱肛不止能澀丈夫精 氣 時 珍 發明 時珍曰俗人房中術用之京師售一粒 金丹云通治百病皆方伎家之術耳 附方 新 四 久痢 阿芙蓉小豆許空心温水化下日一服 忌葱蒜漿水若渴飲蜜水解之 集要 赤白痢下 鴉片木香黄連白术各一分研末飯丸小 豆大壯者一分老幼半分空心米飲下忌 酸物生冷油膩茶酒麺無不止者口渴畧飲米湯落 一方罌粟花未開時外有兩片青葉包之花開即 收取為末每米飲服一錢神効 赤痢用紅花者白痢用白花者 一粒金丹 真阿芙蓉 一分粳米 飯擣作三丸每服一丸未効再進一丸不可多服忌 醋令人腸斷風癱熱酒下口目喎邪羌活湯下百節 痛獨活湯下正頭風羌活湯下偏頭風川芎湯下眩 運防風湯下隂毒豆淋酒下瘧疾桃栁枝湯下痰喘 葶 湯下久嗽乾薑阿膠湯下勞嗽欵冬花湯下吐 泄霍香湯下赤痢黄連湯下白痢薑湯下禁口痢白 术湯下諸氣痛木香酒下熱痛巵子湯下臍下痛燈 心湯下小腸氣川楝茴香湯下血氣痛乳香湯下脇 痛熱酒下噎食生薑丁香湯下女人血崩五靈 脂湯下小兒慢脾風砂仁湯下 龔雲林醫鑑 本草綱目卷二十三
欽定四庫全書 本草綱目卷二十四目録 穀之三 菽豆類十四種 大豆 本經 大豆黄卷 本經 黄大豆 食鑑 赤小豆 本經 腐婢 本經 緑豆 開寳 白豆 嘉祐 穭豆 拾遺 豌豆 拾遺 蠶豆 食物 豇豆 綱目 藊豆 别録 刀豆 綱目 黎豆 拾遺豆 即貍 右附方舊五十一新一百 本草綱目卷二十四目録
欽定四庫全書 本草綱目卷二十四 明 李時珍 撰 穀之三 菽豆類一 十四種 大豆 本經 中品 校正 禹錫曰原附大豆 黄卷下今分出 釋名尗 俗作菽時珍曰豆尗皆莢穀之總稱也篆文 尗象莢生附莖下垂之形豆象子在莢中之 形廣雅云大豆 菽也小豆荅也 角曰莢葉曰藿莖曰萁 集解 别録曰大豆生太山平澤九月采之頌曰今處處 種之黑白二種入藥用黒者𦂳小者為雄用之尤 佳宗奭曰大豆有緑褐黒三種有大小兩類大者出 江浙湖南湖北小者生他處入藥力更佳又可磑為 腐食時珍曰大豆有黒白黄褐青斑數色黒者名烏 豆可入藥及充食作豉黄者可作腐榨油造醤餘但 可作腐及炒食而已皆以夏至前後下種苗髙三四 尺葉團有尖秋開小白花成叢結莢長寸餘經霜乃 枯按吕氏春秋云得時之豆長莖短足其莢二七為 族多枝數節大菽則圎小菽則團先時者必長蔓浮 葉疎節小莢不實後時者必短莖疏節本虛不實又 氾勝之種植書云夏至種豆不用深耕豆花憎見日 則黄爛而根焦矣知嵗所宜以囊盛豆子平量埋隂 地冬至後十五日發取量之最多者種焉葢大豆保 歳易得可以備凶年小 豆不保歳而難得也 黒大豆氣味甘平無毒久服令人身重 岐伯曰生温 熟寒藏器曰 大豆生平炒食極熱煮食甚寒作豉極冷造醤及生 黄卷則平牛食之温馬食之冷一體之中用之數變 汁之才曰惡五參龍膽得前胡烏喙杏仁牡蠣諸膽 良詵曰大豆黄屑忌猪肉小兒以炒豆猪肉同食 必壅氣致死十有八九十歳以上不畏也時珍曰服 萆麻子者忌炒豆犯之脹滿致死服厚朴者亦忌之 動氣 也 主治生研塗癰腫煮汁飲殺鬼毒止痛 本 經 逐水脹除 胃中熱痺傷中淋露下瘀血散五臟結積内寒殺烏 頭毒炒為屑主胃中熱除痺去腫止腹脹消穀 别 録 煮 食治温毒水腫 唐 本 調中下氣通關脉制金石藥毒牛 馬温毒 日 華 煮汁解礜石砒石甘遂天雄附子射菵巴 豆芫青斑蝥百藥之毒及蠱毒入藥治下痢臍痛衝 酒治風痙及隂毒腹痛牛膽貯之止消渴 時 珍 炒黒熱 投酒中飲之治風痺癰緩口噤産後頭風食罷生吞 半兩去心胸煩熱熱風恍惚明目鎮心温補久服好 顔色變白不老煮食性寒下熱氣腫壓丹石煩熱消 腫 藏 器 主中風脚弱産後諸疾同甘草煮湯飲去一切 熱毒氣治風毒脚氣煮食治心痛筋攣膝痛脹滿同 桑柴灰煮食下水鼓腹脹和飯搗塗一切毒腫療男 女人隂腫以綿褁納之 孟 詵 治腎病利水下氣制諸風 熱活血解諸毒 時 珍 發明 頌曰仙方修治末服之可以辟穀度饑然多食 令人體重久則如故也甄權曰每食後磨拭吞 三十粒令人長生初服時似身重一年以後便覺身 輕又益陽道也頴曰陶華以黒豆入鹽煮常時食之 云能補腎葢豆乃腎之穀其形類腎而又黒色通腎 引之以鹽所以妙也時珍曰按養老書云李守愚每 晨水吞黒豆二七枚謂之五臟穀到老不衰夫豆有 五色各治五臟惟黒豆屬水性寒為腎之穀入腎功 多故能治水消脹下氣制風熱而活血解毒所謂同 氣相求也又按古方稱大豆解百藥毒子每試之大 不然又加甘草其驗乃 奇如此之事不可不知 附方 舊三十二 新三十四 服食大豆 令人長肌膚益顔色填骨 髓加氣力補虛能食不過 兩劑大豆五升如作醤法取黄搗末以猪肪煉膏和 丸梧子大每服五十丸至百丸温酒下神驗秘方也 肥人不可服 之延年秘録 救荒濟饑 博物志云左慈荒年法用大 豆粒細調勻者生熟挼令光 暖徹豆内先日不食以冷水頓服訖一切魚肉菓菜 不得復經口渴即飲冷水初小困十數日後體力壮 徤不復思食也每黄山谷救荒法黑豆貫衆各一升 煮熟去衆晒乾 日空心啖五七粒食百木枝葉皆 有味可飽也代王氏農書云辟穀之方見於石刻水 旱蟲荒國家 有甚則懐金立鵠易子炊骸為民父 母者不可不知此法也昔晉惠帝永寜二年黄門侍 郎劉景先表奏臣遇太白山隠氏傳濟饑辟穀仙方 臣家大小七十餘口更不食别物若不如斯臣一家 甘受刑戮其方用大豆五斗淘淨蒸三遍去皮用大 麻子三斗浸一宿亦蒸三遍令口開取仁各搗為末 和搗作團如拳大入甑内蒸從戌至子時止寅時出 甑午時晒乾為末乾服之以飽為度不得食一切物 第一頓得七日不饑第二頓得四十九日不饑第三 頓三百日不饑第四頓得二千四百日不饑更不必 服永不饑也不問老少但依法服食令人强壮容貌 紅白永不憔悴口渴即研大麻子湯飲之轉更滋潤 臟腑若要重喫物用葵子三合研末煎湯冷服取下 藥如金色任喫諸物並無所損前知隨州朱頌教民 用之有驗序其首尾勒石於漢陽大别山太平興國 寺麻又方用黑豆五斗淘淨蒸三遍晒乾去皮為末 秋 子三升浸去皮晒研糯米三斗做粥和搗為劑 如拳大入甑中蒸一宿取晒為末用紅小棗五斗煮 去皮核和為劑如拳大再蒸一夜服之至飽為度如 渴飲麻子水便滋潤臟腑也脂 麻亦可但不得食一切之物 炒豆紫湯 頌曰古方 有紫湯破 血去風除氣防熱産後兩日尤宜服之用烏豆五升 清酒一斗炒令烟絶投酒中待酒紫赤色去豆量性 服之可日夜三盞神驗中風口 噤加雞屎白二升和炒投之 豆淋酒法 宗奭曰治 産後百病 或血熱覺有餘血水氣或中風困篤或背强口噤或 但煩熱瘈瘲口渴或身頭皆腫或身痒嘔逆直視或 手足頑痺頭旋眼眩此皆虛熱中風也用大豆三升 熬熟至微烟出入瓶中以酒五升沃之經一日以上 服酒一升温覆令少汗出身潤即愈口噤者加獨活 半斤微微槌破同沃之産後宜常服以防風氣又消 結 血 中風口喎 即上方日服 一升 千金 頭風頭痛 即上方宻封七 日温服 千金 破傷中風 口噤千金方用大豆一升熬去腥氣勿使 太熟杵末蒸令氣遍取下甑以酒一升淋 之温服一升取汗傳膏瘡上即愈酒經驗方用黒 豆四十枚硃砂二十文同研末以 半盞調服之 頸 項强硬 不得顧視大豆一升蒸 變色嚢褁枕之 千金 暴得風疾 四肢攣縮 不能行取 大豆三升淘淨濕蒸以醋二升傾入瓶中鋪於地上 設席豆上令病人卧之仍重葢五六層衣豆冷漸漸 却衣仍令一人於被内引挽攣急處更蒸豆再作 併飲荆 湯如此三日三夜即休 崔氏纂要 風 入臟中 治新久腫風入臟中以大豆一斗水五斗煮 取一斗二升去滓入美酒斗半煎取九升旦 服取汗神驗 千金翼 風毒攻心 煩躁恍惚大豆半升淘淨以 水二升煮取七合食後服之 鏡心 卒風不語 大豆煮汁煎稠如飴含 之并飲汁 肘后方 㗋痺不語 同 上 法金 千 卒然失音 詵曰用生大豆一升青竹筭子四十 九枚長四寸濶一分水煮熟日夜二 服 瘥 熱毒攻眼 赤痛臉浮用黑豆一升分作十袋沸湯 中蒸過更互熨之三遍則愈 普濟方 卒然中惡 大豆二七枚雞子黄一箇 酒半升和勻頓服 千金 隂毒傷寒 危篤 者用 黒豆炒乾投酒熱飲或灌之吐 則復飲汗出為度 居家必用 腸痛如打 大豆半升 熬焦入酒 一升煮沸飲 取醉 肘后 腸脇卒痛 大豆炒二升酒三升 煮二升頓服 肘后 卒然腰 痛 大豆六升水拌濕炒熱布褁熨之冷即 易乃張文仲所處方也 延年秘録 脚氣衝心 煩悶不識人以大豆一升水三升 濃煮汁服未定再服 廣利方 身面浮腫 千金用烏 豆一升水 五升煮汁三升入酒五升更煮三升分温三服不瘥再 合 王璆百一選方用烏豆煮至皮乾為末每服二錢 米飲下建炎初吴内翰女孫忽發 腫凸吴檢外䑓得此方服之立效 新久水腫 大豆一 斗清水 一斗煮取八升去豆入薄酒八升再煎取八 升服之再三服水當從小便中出 范汪方 腹中痞 硬 夏秋之交露坐夜久腹中痞如羣石在腹用大豆 半升生薑八分水三升煎一升已來頓服瘥 經 驗 方 霍亂脹痛 大豆生研水服 方寸匕 普濟 水痢不止 大豆一升炒 白术半兩為 末每服三錢米 飲下 指南方 赤痢臍痛 黒豆茱萸子二件搓 摩吞嚥之良 經驗 赤白 下痢 方見 猪膽 男子便血 黒豆一升炒焦研末熱酒淋之 去豆飲酒神效 活人心統 一切下血 雄黒豆𦂳小者以皂角湯微浸炒熟去皮 為末煉猪脂和丸梧子大每服三十丸陳 米飲下經華 佗中藏 小兒沙淋 黑豆一百二十箇生甘草一 寸新水煮熱入滑石未乗熱 飲之良鑑 全幼心 腎虚消渴 難治者黒大豆炒天花粉等分 為末糊丸梧子大每黒豆湯下 七十丸日二名救 活丸 普濟妙方 消渴飲水 烏豆置牛膽中隂乾百 日吞盡即瘥 肘後方 晝夜不眠 以新布火炙熨目并蒸大豆更畨嚢盛枕 之冷即易終夜常枕之即愈 肘后方 疫癘發腫 大黒豆二合炒熟炙甘草一錢水一盞煎 汁時時飲之夷堅志云靖康二年春京師 大疫有異人書此方 於壁間用之立驗也 乳石發熱 烏豆二升水九升銅 器煮五升汁熬稠一 升飲之要 外䑓秘 解礜砒毒 大豆煮汁飲 之良 肘后 酒食諸毒 大豆一 升煮汁 服得吐即 愈 廣記 解諸魚毒 大豆煮汁飲 之 衛生方 解巴豆毒 下利不 止大豆 煮汁一升飲 之 肘后方 惡刺瘡痛 大豆煮汁漬之 取瘥 千金 湯火灼瘡 大 豆 煮汁飲之易愈 無斑 毒秘録 打頭青腫 豆黄末傅之 千金方 折傷墮墜 瘀 血 在腹氣短大豆五升水一斗煮汁二 升頓服劇者不過三作 千金方 痘瘡煩躁 大豆 煮汁 飲之佳録 子母秘 痘瘡濕爛 黒大豆研 末傅之 小兒頭瘡 黒豆炒存 性研水調 傅之方 普濟 身面疣目 七月七日以大豆拭疣上三過使 本人種豆於南向屋東頭第二溜 中豆生葉以熱湯沃 殺即愈 外䑓秘要 染髮令烏 醋煮黒大豆去豆 煎稠染之 千金 牙 齒不生 不拘大人小兒年多者用黒豆三十粒牛糞 火内燒令烟盡研入麝香少許先以針挑破 血出以少許揩之不得見 風忌酸醎物 經驗方 牙齒疼痛 黒豆煮酒頻頻 潄之良 周宻 浩然 齋抄 月經不斷 用前紫湯 服之佳 妊娠腰痛 大豆一升酒三 升煮七合空心 飲之 心鏡 子死腹中 月數未足母欲悶絶者用大豆三 升以醋煮濃汁頓服立出 産乳 胞衣不下 大豆半升醇酒三升煮 一升半分三服 産書 辟禳時氣 以新布 盛大豆 一斗納井中一宿取出 每服七粒佳 領要 菜中蛇蠱 蛇毒入菜果中食 之令人得病名蛇 蠱大豆為末酒 漬絞汁服半升 身如蟲行 大豆水漬絞漿旦旦洗之 或加少麫沐髮亦良 千 金 方 小兒丹毒 濃煮大豆汁塗 之甚良 千金 風疽瘡疥 凡脚腨及 䐐中痒搔則 黄汁出者是也以青竹筒三尺着大豆一升在内以 馬屎糠火燒熏以器兩頭取汁搽之先以泔清和鹽 洗之不過三度 極効 干金 肝虚目暗 迎風下淚用臘月牯牛膽 盛黒豆懸風處取出每夜 吞三七粒久久 自明 龍木論 小兒胎熱 黒豆二錢甘草一錢入燈 心七寸淡竹葉一片水煎 心全幼 鑑 天蛇頭指 痛臭甚者黒豆生研末 入蠒内籠之 濟急方 大豆皮主治生用療痘瘡目瞖嚼爛傅小兒尿灰瘡 時 珍 豆葉主治搗傅蛇咬頻易取瘥 時珍方出 廣利 發明 時珍曰按抱朴子内篇云相國張文蔚莊内有 鼠狼穴養四子為蛇所吞鼠狼雌雄情切乃於 穴外坋土壅穴俟蛇出頭度其回轉不便當腰咬斷 而劈腹㘅出四子尚有氣置於穴外㘅豆葉嚼而傅 之皆活後人以豆葉 治蛇咬葢本於此 附方 新 二 止渴急方 大豆苗嫩者三五十莖塗酥炙黄 為末每服二錢人參湯下 聖濟 總 錄 小便血淋 大豆葉一把水四升 煮二升頓服聖惠方 花主治主目盲翳膜 時 珍 大豆黄卷 本經 中品 釋名豆蘗 𢎞景曰黒大豆為蘗芽生五寸長便乾之 名為黄卷用之熬過服食所須時珍曰一 法壬癸日以井華水浸大 豆候生芽取皮隂乾用 氣味甘平無毒 普曰得前胡杏子牡蠣烏喙天 雄鼠屎共蜜和良惡海藻龍膽 主治濕痺筋攣膝痛 本 經 五臟不足胃氣結積益氣止 痛去黒皯潤肌膚皮毛 别 録 破婦人惡血 孟詵頌曰古 方蓐婦藥中 多用 之 宜腎 思 邈 除胃中積熱消水病脹滿 時 珍 附方 新 四 大豆蘗散 治周痺邪在血脉之中水痺不痛 上下周身故名此藥注五臟留滯 胃中結聚益氣出毒潤皮毛補腎氣用大豆蘗一斤 炒香為末每服半錢温酒調下日三服 宣明方 頭風濕痺 筋攣膝痛胃中積熱大便結澀黄卷散用 大豆黄卷炒一升酥半兩為末食前温水 服一匙日二 服 普濟方 水病腫滿 喘急大小便澀大豆黄卷醋 炒大黄炒等分為細末葱橘 皮湯服二錢平明以 利為度 聖濟總録 小兒撮口 初生豆芽研爛絞汁 和乳灌少許良 普 濟 方 黄大豆 食 鑑 集解 時珍曰大豆有黒青黄白斑數色惟黒者入藥 而黄白豆炒食作腐造醤笮油盛為時用不可 不知别其性味也周憲王曰黄豆苗髙一二尺葉似 黑大豆葉而大結角比黑豆角稍肥大其莢葉嫩時 可食 甘美 氣味甘温無毒 時珍曰生温炒熱微毒多食壅氣 生痰動𠻳令人身重發面黄瘡疥 主治寛中下氣利大腸消水脹腫毒 寗 原 硏末熟水和 塗痘後 時 珍 附方 新 一 痘後生瘡 黄豆燒黑研 末香油調塗 豆油氣味辛甘熱微毒主治塗瘡疥解髪䐈 時 珍 稭主治燒灰入㸃痣去惡肉藥 時 珍 赤小豆 本經 中品 校正 自大豆 分出 釋名赤豆 恭 紅豆 俗 荅 廣 雅 葉名藿 時珍曰案詩云黍 稷稻粱禾麻菽麥 此即八穀也董仲舒註云菽是大豆有兩種小豆名 荅有三四種王禎云今之赤豆白豆緑豆䝁豆皆小 豆也此則入藥 用赤小者也 集解 頌曰赤小豆今江淮間多種之宗奭曰關西河 北汴洛多食之時珍曰此豆以𦂳小而赤黯色 者入藥其稍大而鮮紅淡紅色者並不治病俱于夏 至後下種苗科髙尺許枝葉似豇豆葉微圎峭而小 至秋開花似豇豆花而小淡銀褐色有腐氣結莢長 二三寸比緑豆莢稍大皮色微白帶紅三青二黄時 即收之可煮可炒可作 粥飯餛飩饀並良也 氣味甘酸平無毒 思邈曰甘鹹冷合魚鮓食成消渴 作醤同飯食成口瘡藏器曰驢食 足輕人 食身重 主治下水腫排 腫膿血 本 經 療寒熱熱中消渴止洩 痢利小便下腹脹滿吐逆卒澼 别 録 治熱毒散惡血除 煩滿通氣徤脾胃令人美食擣末同雞子白塗一切 熱毒 腫煮汁洗小兒黄爛瘡不過三度 權 縮氣行 風堅筋骨抽肌肉久食瘦人 士 良 散氣去關節煩熱令 人心孔開暴痢後氣滿不能食者煮食一頓即愈和 鯉魚煮食甚治脚氣 詵 解小麥熱毒煮汁解酒病解 衣粘綴 日 華 辟瘟疫治産難下胞衣通乳汁和鯉魚蠡 魚鯽魚黄雌雞煮食並能利水消腫 時 珍 發明 𢎞景曰小豆逐津液利小便久服令人肌膚枯 燥頌曰水氣脚氣最為急用有人患脚氣以袋 盛此豆朝夕踐踏展轉之久久遂愈好古曰治水者 惟知治水而不知補胃則失之壅滯赤小豆消水通 氣而徤脾胃乃其藥也藏器曰赤小豆和桑根白皮 煮食去濕氣痺腫和通草煮食則下氣无限名脱氣 丸時珍曰赤小豆小而色赤心之穀也其性下行通 乎小腸能入隂分治有形之病故行津液利小便消 脹除腫止吐而治下痢腸澼解酒病除寒熱 腫排 膿散血而通乳汁下胞衣産難皆病之有形者久服 則降令大過津血渗洩所以令人肌瘦身重也其吹 鼻𤓰蒂散及辟瘟疫用之亦取其通氣除濕散熱耳 或言共工氏有不才子以冬至死為疫鬼而畏赤豆 故于是日作小豆粥厭之亦傅㑹之妄説也又案陳 自明婦人良方云予婦食素産后七日乳脉不行服 藥无効偶得赤小豆一升煮粥食之當夜遂行因閲 本草載此謾記之又朱氏集驗方云宋仁宗在東宫 時患痄腮命道士賛寧治之取小豆七七粒為末傅 之而愈中貴人任承亮后患惡瘡近死尚書郎傳永 授以藥立愈叩其方赤小豆也予苦脇疽既至五臟 醫以藥治之甚驗承亮曰得非赤小豆耶醫謝曰某 用此活三十口愿勿復言有僧發背如爛𤓰鄰家乳 婢用此治之如神此藥治一切 疽瘡疥及赤腫不 拘善惡但水調塗之无不愈者但其性粘乾則難揭 入苧根末即不 粘此法尤佳 附方 舊十八 新十九 水氣腫脹 頌曰用赤小豆五合大蒜一 顆生薑五錢商陸根一條並 碎破同水煮爛去藥空心食豆旋旋啜汁令盡腫立 消也 韋宙獨行方治水腫從脚起入腹則殺人赤 小豆一斗煮極爛取汁五升温漬足膝若已入腹但 食小豆勿襍食亦愈 梅師治水腫以東行花桑枝 燒灰一升淋汁煮赤 小豆一升以代飯良 水蠱腹大 動揺有聲皮膚黒者 用赤小豆三升白茅 根一握水煮食豆 以消為度 肘后 辟禳瘟疫 五行書云正月朔旦及 十五日以赤小豆二七 枚麻子七枚投井中辟瘟疫甚効男又正月七日新 布嚢盛赤小豆置井中三日取出 吞七粒女吞二 七枚竟年 无病也 辟厭疾病 正月元旦面東以虀水吞赤小 豆三七枚一年无諸疾 又七 月立秋日面西以井華水吞 赤小豆七枚一秋不犯痢疾 傷寒狐惑 張仲景曰狐 惑病脉數无 熱微煩黙黙但欲卧汗泏初得三四日赤如鳩七八 日目四眥黄黑若能食者膿已成也赤豆當歸散主 之赤小豆三升水浸令芽出當歸三兩為 末漿水服方寸匕日三服 金匱要畧 下部卒痛 如烏喙之状用小豆大豆各一升蒸 熟作二嚢更互坐之即止 肘后方 水穀痢疾 小豆 一合 鎔蠟三兩頓服 取效 必效方 熱毒下血 或因食熱物發動赤小豆 末水服方寸匕 梅師方 腸痔下血 小豆三升苦酒五升煮熟日乾再浸至酒 盡乃止為末酒服一錢日三服 肘后方 舌上出血 如簮孔小豆一升杵碎水 三升和絞汁服 肘后方 熱淋血淋 不拘 男女 用赤小豆三合慢炒為末煨葱一 莖擂酒熱調二錢服 修真秘㫖 重舌鵞口 赤小豆 末醋和 塗之方 普濟 小兒不語 四五嵗不語者赤小豆 末酒和傅舌下 千金 牙齒疼痛 紅豆末擦牙吐涎及吹鼻中一方入銅 青少許一方入花鹼少許 家寳方 中酒嘔逆 赤 小 豆煮汁徐飲之 食鑑本草 頻致墮胎 赤小豆末酒服方寸 匕日二服 千金 妊娠 行經 方同 上 婦人難産 産寳用赤小豆生吞七枚佳小 集驗治難産日久氣乏用赤 豆一升以水九升煮取汁入炙過黄明膠一二 兩同煎少時一服五合不過三四服即産下 胞衣 不下 用赤小豆男七枚女二七枚 東流水吞服之 救急方 産後目閉 心悶赤 小豆生 研東流水服方寸匕 不瘥更服 肘后方 産後悶滿 不能食用小豆二七 枚燒研冷水頓佳 千金 方 乳汁不通 赤小豆煮汁 飲之 産書 婦人吹奶 赤小豆酒研 温服以滓傅 之氏 熊 婦人乳腫 小豆莽草等分為末 苦酒和傅佳 梅師 癰疽初作 赤小 豆末 水和塗之毒即消散 頻用有効 小品方 石癰諸癰 赤小豆五合納苦酒 中五宿炒研以苦酒 和塗即消加栝樓 根等分 范汪方 痘後癰毒 赤小豆末雞子 白調塗傅之 顋頰熱 腫 赤小豆末和蜜塗之一夜 即消或加芙蓉葉末尤妙 丹毒如火 赤小豆末和 雞子白時時 塗之不已逐手 即消 小品方 風瘙 病 丙 穩 禾 疹 赤小豆荆芥穗等分 為末雞子清調塗之 金瘡 煩滿 赤小豆一升苦酒浸一日熬燥再浸滿三日 令黒色為末每服方寸匕日三服 千金 六 畜肉毒 小豆一升燒研水服三 方寸匕神効 千金方 葉主治去煩熱止小便數 别 録 煮食明目 日 華 發明 時珍曰小豆利小便而藿止小便與麻 黄發汗而根止汗同意物理之異如此 附方 舊一 新一 小便頻數 小豆葉一斤入䜴汁中 煮和作羮食之 心鏡 小兒遺 尿 小豆葉搗汁 服之 千金 芽主治妊娠數月經水時來名曰漏胎或因房室名 曰傷胎用此為末温酒服方寸匕日三得効乃止 時 珍 普出 濟 腐婢 本經 下品 集解 别録曰腐婢生漢中小豆花也七月采之隂乾 四十日𢎞景曰花與實異用故不同品方家不 用未解何故有腐婢之名本經不言是小豆花别録 乃云未審是否今海邉有小樹状如巵子莖葉多曲 氣似腐臭土人呼為腐婢療瘧有効以酒浸皮服療 心腹疾此當是真此條應入木部也恭曰腐婢相承 以為葛花葛花消酒大勝而小豆全無此交當以葛 花為真禹錫曰按别本云小豆花亦有腐氣與葛花 同服飲酒不醉與本經治酒病相合陶蘇二説並非 甄權曰腐婢即赤小豆花也頌曰海邊小樹葛花赤 小豆花三物皆有腐婢之名名同物異也宗奭曰腐 婢既在穀部豆花為是不必多辯時珍曰葛花巳見 本條小豆能利小便治熱中下氣止渴與腐婢主療 相同其為豆花無疑但小豆有數種甄氏藥性論獨 指為赤小豆 今姑從之 氣味辛平無毒主治痰瘧寒熱邪氣洩痢隂不起止 消渴病酒頭痛 本經汁心鏡云上證用花 同豉 五味煮羮食之 消酒毒明 目下水氣治小兒丹毒熱核散氣滿不能食煮一頓 食之 藥 性 治熱中積熱痔瘻下血 時珍中宣明葛 花丸 用之 附方 新 二 飲酒不醉 小豆花葉隂乾百日為末水服 方寸匕或加葛花等分 千金 疔 瘡惡腫 小豆花末傅 之 普濟方 緑豆 宋開 寳 釋名 時珍曰緑以色名也 舊本作菉者非矣 集解 志曰緑豆圎小者佳粉作餌炙食之良大者名 植豆苗子相似亦能下氣治霍亂也瑞曰有官 緑油緑主療則一時珍曰緑豆處處種之三四月下 種苗髙尺許葉小而有毛至秋開小花莢如赤豆莢 粒粗而色鮮者為官緑皮薄而粉多粒小而色深者 為油緑皮厚而粉少早種者呼為摘緑可頓摘也遲 種呼為拔緑一拔而已北人用之甚廣可作豆粥豆 飯豆酒煼食麨食磨而為麫澄濾取粉可以作餌頓 餻盪皮搓索為食中要物以水浸濕生白芽又為 菜中佳品牛馬之食亦多賴之真濟世之良穀也 氣味甘寒無毒 藏器曰用之宜連皮去皮則令人少 壅氣葢皮寒而肉平也 反榧子殻 害人合鯉魚鮓食久 則令人肝黄成渴病 主治煮食消腫下氣壓熱解毒 生研絞汁服治丹毒煩熱風疹藥石發動熱氣奔豚 開 寳 治寒熱熱中止泄痢卒澼利小便脹滿 思 邈 厚腸胃 作枕明目治頭風頭痛除吐逆 日 華 補益元氣和調五 臟安精神行十二經脉去浮風潤皮膚宜常食之煮 汁止消渴 孟 詵 解一切藥草牛馬金石諸毒 寗 原 治痘毒 利腫脹 時 珍 發明 時珍曰緑豆肉平皮寒解金石砒霜草木一切 諸毒宜連皮生研水服按夷堅志云有人服附 子酒多頭腫如斗唇裂血流急求緑豆 黒豆各數合嚼食并煎湯飮之乃解也 附方 新 十 扁鵲三豆飲 治天行豆瘡預服此飲疎解熱 毒縱出亦少用緑豆赤小豆黑 大豆各一升甘草節二兩以水八升煮極熟任意食 豆飲汁七日乃止 一方加黄大豆白大豆名五豆 飲 痘後癰毒 初起以三豆膏治之神効緑豆赤小豆 黑大豆等分為末醋調時時掃塗即消 正醫學 傳 防痘入眼 用緑豆七粒令兒自投 井中頻視七遍乃還 小兒丹腫 緑豆五錢大黄二錢為末用生 薄荷汁入蜜調塗 全幼心鑑 赤痢不止 以大麻子 水研濾汁 煮緑豆食之極効粥 食亦可 必効方 老人淋痛 青豆二升橘皮二兩 煮豆粥下麻子汁一 升空心漸食之併飲 其汁甚驗 養老書 消渴飲水 緑豆煮汁並作 粥食 普濟方 心氣 疼痛 緑豆卄一粒胡椒十四 粒同研白湯調服即止 多食易饑 緑豆黄麥糯 米各一升炒 熟磨粉每以白湯服 一盃三五日見效 十種水氣 用緑豆二合半大附 子一隻去皮臍切作 兩片水三椀煮熟空心卧時食豆次日将附子兩片 作四片再以緑豆二合半如前煮食第三日别以緑 豆附子如前煮食第四日如第二日法煮食水從小 便下腫自消未消再服忌生冷毒物鹽酒六十日無 不效者方朱 氏集驗 緑豆粉氣味甘凉平無毒 原曰其膠粘者脾胃虚人 不可多食 瑞曰勿近杏 仁則爛不 能作索 主治解諸熱益氣解酒食諸毒治發背癰 疽瘡腫及湯火傷灼 吳 瑞 痘瘡濕爛不結痂疕者乾撲 之良 寗 原 新水調服治霍亂轉筋解諸藥毒死心頭尚 温者 時 珍 解菰菌砒毒 汪 頴 發明 時珍曰緑豆色緑小豆之屬木者也通於厥隂 陽明其性稍平消腫治痘之功雖同赤豆而壓 熱解毒之力過之且益氣厚腸胃通經脉無久服枯 人之忌但以作凉粉造豆酒或偏於冷或偏於熱能 致人病皆人所為非豆之咎也豆粉須以緑色粘膩 者為真外科治癰疽有内托䕶心散極言其神效丹 溪朱氏有論發揮震亨曰外科精要謂内托散一日 至三日進十數服可免毒氣内攻臟腑切詳緑豆解 丹毒治石毒味甘入陽明性寒能補為君以乳香去 惡腫入少隂性温善竄為佐甘草性緩解五金八石 百藥毒為使想此方專為服丹石發疽者設也若夫 年老者病深者證備者體虚者緑豆雖補将有不勝 其任之患五香連翹湯亦非必用之劑必當助氣壮 胃使根本堅固而行經活血為佐叅以經絡時令使 毒氣外發此則内托之本 意治施之早可以内消也 附方 新十 二 䕶心散 又名内托散乳香萬全散凡有疽 疾一日至三日之内宜連進十餘 服方免變證使毒氣出外服之稍遲毒氣内攻漸生 嘔吐或鼻生瘡菌不食即危矣四五日後亦宜間服 之用真緑豆粉一兩乳香半兩燈心同研和勻以生 甘草濃煎湯調下一錢時時呷之若毒氣冲心有嘔 逆之證大宜服此葢緑豆壓熱下氣消腫解毒乳香 消諸癰腫毒服至一兩則香徹瘡孔中真聖藥也 李嗣立 外科方 瘡氣嘔吐 緑豆粉三錢乾胭脂半錢研勻 新汲水調下一服立止 普濟 霍 亂吐利 緑豆粉白糖各二兩新汲 水調服即愈 生生編 解燒酒毒 緑豆粉 盪皮多 食之 即解 解鴆酒毒 緑豆粉三 合水調服 解砒石毒 緑豆粉寒水石 等分以藍根汁 調服三五錢 衛生易簡 解諸藥毒 已死但心頭温者用緑豆 粉調水服 衛生易簡方 打 撲損傷 用緑豆粉新銚炒紫新汲井水調𫝊以杉木 皮縛定其効如神此汀人陳氏夢傳之方 澹寮 方 杖瘡疼痛 緑豆粉炒研以雞子白 和塗之妙 生生編 外腎生瘡 緑 豆 粉蚯蚓糞等 分研塗之 暑月疿瘡 緑豆粉二兩滑石一兩和勻 撲之一加蛤粉二兩 簡易 方 一切腫毒 初起用緑豆粉炒黄黑色豬牙皂莢一 兩為末用米醋調敷之皮破者油調之 經邵真人 騐方 豆皮氣味甘寒無毒主治解熱毒退目翳 時 珍 附方 新 一 通神散 治㿀痘目生翳緑豆皮白菊花穀精 草等分為末每用一錢以乾柹餅一 枚粟米泔一盞同煮乾食柹日三服淺者 五七日見效逺者半月見效 直指方 豆莢主治赤痢經年不愈蒸熟隨意食之良 時珍濟 出普 豆花主治解酒毒 時 珍 豆芽氣味甘平無毒主治解酒毒熱毒利三焦 時 珍 發明 時珍曰諸豆生芽皆腥靱不堪惟此豆之芽白 美獨異今人視為尋常而古人未知者也但受 濕熱鬱浥之氣故頗發瘡動 氣與緑豆之性稍有不同 豆葉主治霍亂吐下絞汁和醋少許温服 開 寳 白豆 宋嘉 祐 釋名飯豆 集解 詵曰白豆苗嫩者可作菜食生食亦妙頴曰浙 東一種味甚勝用以作醤作腐極佳北方水白 豆相似而不及也原曰白豆即飯豆也粥飯皆可拌 食時珍曰飯豆小豆之白者也亦有上黄色者豆大 如緑豆而長四五月種之苗葉似赤小豆而畧大可 食莢亦似小豆一種蓘豆葉如大豆可作飯作腐亦 其類 也 氣味甘平無毒 原曰 鹹平 主治補五臟調中助十二經脉 孟 詵 煖腸胃 日 華 殺鬼氣腎之穀腎病宜食之 思 邈 葉主治煮食利五臟下氣 日 華 穭豆 拾遺 音吕 釋名 時珍曰穭乃自生稻名也此豆原是 野生故名今人亦種之于下地矣 集解 藏器曰穭豆生田野小而黑堪作醬爾雅戎菽 一名驢豆古名䝁豆是也瑞曰穭豆即黑豆中 最細者時珍曰此即黒小豆也小科細粒霜後乃熟 陳氏指為戎菽誤矣爾雅亦無此文戎菽乃胡豆䝁 豆乃鹿豆見菜 部竝四月熟 氣味甘温無毒主治去賊風風痺婦人産後冷血炒 令焦黒及熱投酒中漸漸飲之 藏 器 豌豆 拾 遺 釋名胡豆 拾 遺 戎菽 爾 雅 回鶻豆 遼志回飲膳正要作回 回豆 回即回鶻國也 畢豆 唐史作崔寔 月令 蹕豆 青小豆 千 金 青斑豆 别 録 麻累 時珍曰 胡豆豌 豆也其苗柔弱宛宛故得豌名種出胡戎嫩時青色 老則斑麻故有胡戎青斑麻累諸名陳藏器拾遺雖 有胡豆但云苗似豆生田野間米中徃徃有之然豌 豆蠶豆皆有胡豆之名陳氏所云葢豌豆也豌豆之 粒小故米中有之爾雅戎菽謂之荏菽管子山戎出 荏菽布之天下並註云即胡豆也唐史畢豆出自西 戎回鶻地面張揖廣雅畢豆豌豆留豆也别録序例 云丸藥如胡豆大者即青斑豆也孫思邈千金方云 青小豆一名胡豆一名麻累鄴中記云石虎諱胡改 胡豆為國豆此數説皆指豌豆也葢古昔呼豌豆為 胡豆今則蜀人專呼蠶豆為胡豆而碗豆名胡豆人 不知矣又鄉人亦呼豌豆大者為淮豆葢回鶻音相 近 也 集解 時珍曰豌豆種出西胡今北土甚多八九月下 種苗生柔弱如蔓有鬚葉似蒺藜葉兩兩對生 嫩時可食三四月開小花如蛾形淡紫色結莢長寸 許子圎如藥丸亦似甘草子出胡地者大如杏仁煮 炒皆佳磨粉麪甚白細膩百穀之中最為先登又 有野豌豆粒小不堪惟苗可茹名翹揺見菜部 氣味甘平無毒 思邈曰甘鹹温平濇 瑞曰多食發氣病 主治消渴淡煮 食之良 藏 器 治寒熱熱中除吐逆止泄痢澼下利小便 腹脹滿 思 邈 調營衛益中平氣煮食下乳汁可作醬用 瑞 煮食殺鬼毒心病解乳石毒發研末塗 腫痘瘡 作澡豆去䵟 令人面光澤 時 珍 發明 時珍曰豌豆屬土故其所主病多係脾胃元時 飲膳每用此豆擣去皮同羊肉治食云補中益 氣今為日用之物而唐宋本草見遺可謂缺典矣千 金外䑓洗面澡豆方盛用畢豆麫亦取其白膩耳 附方 新 三 四聖丹 治小兒痘中有疔或紫黒而大或黑 壤而臭或中有黒線此症十死八九 惟牛都御史得秘傳此方㸃之最妙用豌豆四十九 粒燒存性頭髮灰三分真珠十四粒炒研為末以油 燕脂同杵成膏先以簪挑疔破咂去 惡血以少許㸃之即時變紅活色 服石毒發 胡豆 半升 擣研以水八合絞汁 飲之即愈 外䑓 霍亂吐利 豌豆三合香葇三兩 為末水三盞煎一盞 分二服 聖惠 蠶豆 食 物 釋名胡豆 時珍曰豆莢状如老蠶故名王禎農書謂 其蠶時始熟故名亦通吴瑞本草以此為 豌豆誤矣此豆種亦自西胡來雖與豌豆同名同時 種而形性逈别太平御覽云張騫使外國得胡豆種 歸指此也今蜀人呼此為胡 豆而豌豆不復名胡豆矣 集解 時珍曰蠶豆南土種之蜀中尤多八月下種冬 生嫩苗可茹方莖中空葉狀如匙頭本圎末尖 面緑背白柔厚一枝三葉二月開花如蛾狀紫白色 又如豇豆花結角連綴如大豆頗似蠶形蜀人收其 子以備 荒歉 氣味甘微辛平無毒主治快胃和臟腑 汪 頴 發明 時珍曰蠶豆本草失載萬表積善堂方言一女 子誤吞針入腹諸醫不能治一人教令煮蠶豆 同韭菜食之針自大便同出 此亦可騐其性之利臟腑也 苗氣味苦微甘温主治酒醉不醒油鹽炒熟煮湯灌 之効 頴 豇豆 綱目音江 絳二 釋名䜶䝄 音絳雙時珍曰此豆紅色居多莢必雙生 故有豇䜶䝄之名廣雅指為胡豆誤矣 集解 時珍曰豇豆處處三四月種之一種蔓長丈餘 一種蔓短其葉俱本大末尖嫩時可茹其花有 紅白二色莢有白紅紫赤斑駮數色長者至二尺嫩 時充菜老則收子此豆可菜可果可穀備用最多乃 豆中之上品而 本草失收何哉 氣味甘鹹平無毒主治理中益氣補腎徤胃和五臟 調營衛生精髓止消渴吐逆泄痢小便數解鼠莾毒 時 珍 發明 時珍曰豇豆開花結莢必兩兩並垂有習坎之 義豆子微曲如人腎形所謂豆為腎穀者宜以 此當之昔盧廉夫教人補腎氣每日空心煮豇豆入 少塩食之葢得此理與諸疾無禁但水腫忌補腎不 宜多食耳又袖珍方云中鼠莽毒者以豇豆煮汁飲 即解欲試者先刈鼠莽苗以汁潑之便根爛不生此 則物理 然也 藊豆 音扁品别 録中 釋名沿籬豆 俗 蛾眉豆 時珍曰藊本作扁莢形扁也 沿籬蔓延也蛾眉象豆脊脊 白路之 形也 集解 𢎞景曰藊豆人家種之于籬垣其莢蒸食甚美 頌曰蔓延而上大葉細花花有紫白二色莢生 花下其實有黒白二種白者温而黒者小冷入藥用 白者黒者名鵲豆葢以其黒間有白道如鵲羽也時 珍曰扁豆二月下種蔓生延纒葉大如盃團而有尖 其花状如小蛾有翅尾形其莢凡十餘様或長或團 或如龍爪虎爪或如猪耳刀鎌種種不同皆纍纍成 枝白露后實更繁衍嫩時可充蔬食茶料老則收子 煮食子有黒白赤斑四色一種莢硬不堪食惟豆 子粗圓而色白者可入藥本草不分别亦缺文也 白扁豆修治 時珍曰凡用取硬殻扁豆子連皮炒熟 入藥亦有水浸去皮及生用者從本方 氣味甘微温無毒 詵曰微寒患冷人勿食𢎞 景曰患寒熱者不可食 主治和中下氣 别 錄 補五臟主嘔逆久服頭不白 孟 詵 療 霍亂吐利不止研末和醋服之 蘇 恭 行風氣治女子帶 下解酒毒河豚魚毒 蘇 頌 解一切草木毒生嚼及煮汁 飲取効 甄 權 止泄痢消暑暖脾胃除濕熱止消渴 時 珍 發明 時珍曰硬殻白扁豆其子充實白而微黄其氣 腥香其性温平得乎中和脾之穀也入太隂氣 分通利三焦能化清降濁故專治中宫之病消暑除 濕而解毒也其軟殻及黒鵲色者其性微凉但可供 食亦調 脾胃 附方 新 九 霍亂吐利 扁豆香薷各一升水六 升煮二升分服 千金 霍亂轉筋 白扁豆為末醋 和服 普濟方 消渴飲水 金豆丸用白扁豆浸去皮 為末以天花粉汁同蜜和 丸梧子大金箔為衣每服三二十丸天花粉汁下 日二服忌炙煿酒色次服滋腎藥 仁存堂方 赤 白帶下 白扁豆炒為末用 米飲每服二錢 毒藥墮胎 女人服草藥墮 胎腹痛者生白 扁豆去皮為末米飲服方寸匕濃煎汁飲亦可丸服 若胎氣已傷未墮者或口噤手强自汗頭低似乎中 風九死一生醫多不 識作風治必死無疑 中砒霜毒 白扁豆生研水絞 汁飲 並永類方 六 畜肉毒 白扁豆燒存性研塗水 服之良 事林廣記 諸鳥肉毒 生扁豆末 冷水服之 上同 惡瘡痂痒 作痛以扁豆擣封 痂落即愈 肘后 花主治女子赤白帶下乾末米飲服之 蘇 頌 焙研服治 崩帶作餛飩食治泄痢擂水飲解中一切藥毒垂死 功同扁豆 時 珍 附方 新 二 血崩不止 白扁豆花焙乾為末每服二錢空 心炒米煮飲入塩少許調下即効 良奇効 方 一切泄痢 白扁豆花正開者擇凈勿洗以滚 湯瀹過和小豬脊 肉一條葱一 根胡椒七粒醤汁拌勻就以瀹豆花汁和 麫包作小餛飩炙熟食之 必用食治方 葉主治霍亂吐下不止 别 録 吐利後轉筋生擣一把入 少酢絞汁服立瘥 蘇 恭 醋炙研服治瘕疾 孟 詵 杵傅蛇咬 大 明 藤主治霍亂同蘆蘀人參倉米等分煎服 時 珍 刀豆 綱 目 釋名挾劒豆 時珍曰以莢形命名也案叚成式酉陽 雜俎云樂浪有挾劒豆莢生横斜如人 挾劒即 此豆也 集解 頴曰刀豆長尺許可入醤用時珍曰刀豆人多 種之三月下種蔓生引一二丈葉如豇豆葉而 稍長大五六七月開紫花如蛾形結莢長者近尺微 似皂莢扁而劒脊三稜宛然嫩時煮食醤食蜜煎皆 佳老則收子子大如拇指頭淡 紅色同豬肉雞肉煮食尤美 氣味甘平無毒主治温中下氣利腸胃止 逆益腎 補元 時 珍 發明 時珍曰刀豆本草失載惟近時小書載其暖而 補元陽也又有人病後 逆不止聲聞隣家或 令取刀豆子燒存性白湯調服二錢即 止此亦取其下氣歸元而逆自止也 黎豆 拾 遺 校正 自草部 移入此 釋名貍豆 綱 目 虎豆 藏器曰豆子作貍首文故名時珍 曰黎亦黒色也此豆莢老則黒色 有毛露筋如虎貍指爪其子亦有㸃 如虎貍之斑煮之汁黒故有諸名 集解 藏器曰黎豆生江南蔓如葛子如皂莢子作貍 首文人炒食之别無功用陶氏註蚺蛇膽云如 黎豆者即此也爾雅云諸慮一名虎涉又註櫐根云 苗如豆爾雅攝虎櫐郭璞註云江東呼櫐為藤似葛 而粗大纒蔓林樹莢有毛刺一名豆蒐今虎豆也千 嵗櫐是矣時珍曰爾雅虎櫐即貍豆也古人謂藤為 櫐后人訛櫐為貍矣爾雅山櫐虎櫐原是二種陳氏 合而為一謂諸慮一名虎涉又以為千嵗櫐並誤矣 千嵗櫐見草部貍豆野生山人亦有種之者三月下 種生蔓其葉如豇豆葉但文理偏斜六七月開花成 簇紫色状如扁豆花一枝結莢十餘長三四寸大如 拇指有白茸毛老則黒而露筋宛如乾熊指爪之状 其子大如刀豆子淡紫色有斑㸃如貍 文煮去黒汁同猪鷄肉再煮食味乃佳 氣味甘微苦温有小毒 多食令 人悶 主治温中益氣 時 珍 本草綱目卷二十四
欽定四庫全書 本草綱目卷二十五目録 穀之四 造釀類二十九種 附藥粥五十三 種樂酒七十種 大豆豉 别録 豆黄 食療 豆腐 日用 陳廩米 别録 飯 拾遺 青精乾石 飯 圗經 粥 拾遺附諸 藥粥 麨 拾遺 米餻 綱目 糭 綱目 寒具 綱目 蒸餅 綱目 女麴 唐本 黄蒸 唐本 麴 嘉祐 神麴 藥性 紅麴 丹溪補遺 糵米 别録芽 即麥 飴餹 别録 醤 别録 榆仁醤 食療 蕪荑醤 食療 醋 别録 酒 别録附諸 藥酒 燒酒 綱目 葡萄酒 綱目 糟 綱目 米粃 食物 舂杵頭細糠 别録 右附方舊八十新一百 本草綱目卷二十五目録
欽定四庫全書 本草綱目卷二十五 明 李時珍 撰 穀之四 造釀類二十九種七附藥 粥五十三種藥酒 十種 大豆䜴 别録 中品 釋名 時珍曰按劉熈釋名云豉嗜也調和五味可甘 嗜也許慎説文謂豉為配鹽幽菽者乃鹹豉也 集解 𢎞景曰䜴出襄陽錢塘者香美而濃入藥取中 心者佳藏器曰蒲州豉味鹹作法與諸䜴不同 其味烈陜州有豉汁經十年不敗入藥並不如今之 豉心為其無鹽故也詵曰陜府豉汁甚勝常豉其法 以大豆為黄蒸每一斗加鹽四升椒四兩春三日夏 二日即成半熟加生薑五兩既潔淨且精也時珍曰 豉諸大豆皆可為之以黑豆者入藥有淡䜴鹹䜴治 病多用淡䜴汁及鹹者當隨方法其豉心乃合䜴時 取其中心者非剝皮取心也此説見外䑓秘要造淡 豉法用黒大豆二三斗六月内淘淨水浸一宿瀝乾 蒸熟取出攤席上候微温蒿覆每三日一㸔候黄衣 上遍不可太過取晒簸淨以水拌乾濕得所以汁出 指間為準安甕中築實桑葉葢厚三寸宻封泥於日 中晒七日取出曝一時又以水拌入甕如此七次再 蒸過攤去火氣甕收築封即成矣造鹹豉法用大豆 一斗水浸三日淘蒸攤罯候上黄取出簸淨水淘漉 乾每四斤入鹽一斤薑絲半斤椒橘蘇茴杏仁拌勻 入甕上面水浸過一寸以箬葢封口晒一月乃成也 造豉汁法十月至正月用好豉三斗清麻油熬令烟 㫁以一升拌豉蒸過攤冷晒乾拌再蒸凡三遍以白 鹽一斗搗和以湯淋汁三四斗入淨釡下椒薑葱橘 絲同煎三分減一貯於不津器中香美絶勝也有麩 䜴𤓰䜴醤䜴諸品皆可為 之但充食品不入藥用也 淡䜴氣味苦寒無毒 思邈曰苦甘寒濇得醯 良杲曰隂中之隂也 主治傷寒頭痛寒熱瘴氣惡毒煩躁滿悶虚勞喘吸 兩脚疼冷殺六畜胎子諸毒 别 録 治時疾熱病發汗熬 末能止盜汗除煩生搗為丸服治寒熱風胸中生瘡 煮服治血痢腹痛研塗隂莖生瘡 藥 性 治瘧疾骨蒸中 毒藥蠱氣犬咬 大 明 下氣調中治傷寒温毒發癍嘔逆 時珍黒千金治 温毒 膏用之 蒲州豉氣味鹹寒無毒主治解煩熱熱毒寒熱虚勞 調中發汗通關節殺腥氣傷寒鼻塞陜州豉汁亦除 煩熱 藏 器 發明 𢎞景曰豉食中常用春夏之氣不和蒸炒以酒 漬服之至佳依康伯法先以醋酒溲蒸曝燥麻 油和再蒸曝之凡三過末椒薑治和進食大勝今時 油䜴也患脚人常將漬酒飲之以滓傅脚皆瘥頌曰 古今方書用䜴治病最多江南人善作䜴凡得時氣 即先用葱䜴湯服之取汗徃徃便瘥也時珍曰陶説 康伯䜴法見博物志云原出外國中國謂之康伯乃 傳此法之姓名耳其䜴調中下氣最妙黑豆性平作 䜴則温既經蒸罯故能升能散得葱則發汗得鹽則 能吐得酒則治風得薤則治痢得蒜則止血炒熟則 又能止汗亦麻 黄根節之義也 附方 舊三十一 新一十八 傷寒發汗 頌曰葛洪肘后方云傷寒 有數種庸人卒不能分别 者今取一藥兼療之凡初覺頭痛身熱脉洪一二日 便以葱䜴湯治之用葱白一虎口䜴一升綿褁水三 升煮一升頓服取汗更作加葛根三兩再不汗加麻 黄三兩 肘后又法用葱湯煮米粥入鹽豉食之取 汗三又法用豉一升小男 溺 升煎一升分服取汗 傷寒不解 傷寒不止不解 已三四日胸中 悶惡者用豉一升鹽一合水四升煮一 升半分服取吐此秘法也 梅師方 辟除瘟疫 豉 和 白术浸酒常 服之 梅師 傷寒懊憹 吐下後心中懊憹大下後身 熱不去心中痛者並用巵子 豉湯吐之肥巵子十四枚水二盞煮一盞入䜴半 兩同煮至七分去滓服得吐止后服 傷寒論 傷 寒餘毒 傷寒後毒氣攻手足及身體虚腫用豉五合 微炒以酒一升半同煎五七沸任性飲之 簡要 濟衆 傷寒目翳 燒豉二七枚研 末吹之 肘后 傷寒暴痢 藥性論曰 以豉一升 薤白一握水三升煮薤熟納 豉更煮色黑去豉分為二服 血痢不止 用豉大蒜等 分杵丸梧子 大每服三十丸鹽 湯下 王氏博濟 血痢如刺 藥性論曰以豉一升水 漬相淹煎兩沸絞汁頓 服不瘥 再作 赤白重下 葛氏用豆豉熬小焦搗服一合日 三或炒焦以水浸汁服亦騐 外 臺用䜴心炒為末一升分 四服酒下入口即㫁也 臟毒下血 烏犀散用淡䜴 十文大蒜二枚 煨同擣丸梧子大煎香菜湯服二十丸日二服安乃 止永絶根本無所忌 廬州彭大祥云此藥甚妙但 大蒜九蒸乃佳仍以冷虀水送下昔朱元成言其姪 及陸子楫提刑皆服此數十年之疾更不復作也 䆒原 方 小便血條 淡豆豉一撮煎湯空腹飲 或入酒服 危氏得效方 瘧疾寒熱 煮䜴湯飲數升得大 吐即愈 肘后方 小兒寒熱 惡氣中人以濕䜴研 丸雞子大以摩腮上 及手足心六七遍又摩心臍上旋旋呪之了破豉 丸㸔有細毛棄道中即便瘥也 食醫心鏡方 盜 汗不止 詵曰以䜴一升微炒香清酒三升漬三日 取汁冷暖任服不瘥更作三兩劑即止 齁 喘痰積 凡天雨便發坐卧不得飲食不進乃肺竅久 積冷痰遇隂氣觸動則發也用此一服即愈 服至七八次即出惡痰數升藥性亦隨而出即㫁根 矣用江西淡豆䜴一兩蒸搗如泥入砒霜末一錢枯 白礬三錢丸緑豆大每用冷茶冷水送下七丸甚者 九丸小兒五丸即髙枕仰卧忌食熱物等皆效方 風毒膝攣 骨節痛用䜴三五升九蒸九暴以酒一 斗浸經宿空心隨性温飲 食醫心鏡 手 足不隨 豉三升水九升煮三升分三服又法豉一升 微熬嚢貯漬三升酒中三宿温服常令微醉 為佳方 肘后 頭風疼痛 䜴湯洗頭避風取 瘥 孫真人方 卒不得語 煮豉 汁加 八美酒服 之 肘后 喉痺不語 煮豉汁一升服覆取汗仍着 桂末于舌下嚥之 千金 咽 生瘜肉 鹽豉和搗塗之先刺破出 血乃用神效 聖濟總録 口舌生瘡 胸膈疼 痛者用 焦䜴末含一宿 即瘥 聖惠方 舌上血出 如針孔者䜴三升水三升 煮沸服一升日三服 葛 氏 方 墮胎血下 煩滿用豉一升水三升煮三沸調 鹿角末方寸匕 子母秘録方 妊娠 動胎 豉汁服炒華佗 方也 同上 婦人難産 乃兒枕破與敗血褁 其子也以勝金散逐 其敗血即順矣用鹽䜴一兩以舊青布褁了燒赤乳 細入麝香一錢為末取秤鍾燒紅淬酒調服一大盞 中郭稽 方 小兒胎毒 淡䜴煎濃汁與三五口其毒自 下又能助脾氣消乳食 聖惠 小 兒哯乳 用鹹豉七箇去皮膩粉一錢同研丸黍米 大每服三五丸藿香湯下 全幼心鑑 小 兒丹毒 作瘡出水䜴炒烟盡為 末油調傅之姚和衆方 小兒頭瘡 以黄泥褁 煨熟取研 以蓴菜油調 傅之 勝金 發背癰腫 已潰未潰用香䜴三升入少 水擣成泥炤腫處大小作餅 厚三分瘡有孔勿覆孔上鋪豉餅以艾列於上灸之 但使温温勿令破肉如熱痛即急易之患當減快一 日二次灸之如先有孔 以汁出為妙 千金方 一切惡瘡 熬豉為末傅之不 過三四次出楊氏 産 乳 隂莖生瘡 痛爛者以䜴一分蚯蚓濕泥二分水研 和塗上乾即易之禁熱食酒蒜芥菜 藥性 論 蠼螋尿瘡 杵豉傅之 良 千金 蟲刺螫人 䜴心嚼敷少頃 見豉中有毛即 瘥若不見再傅晝夜勿 絶見毛為度 外䑓 蹉跌破傷 筋骨用䜴三升水 三升漬濃汁飲之 止心悶 千金 毆傷瘀聚 腹中悶滿豉一升水三升煮 三沸分服不瘥再作 千金 解蜀 椒毒 䜴汁飲之 千金方 中牛馬毒 豉汁和人乳頻服 之效 衛生易簡 小蝦蟇 毒 小蝦蟇有毒食之令人小便秘澀臍下悶痛有至 死者以生豉一合投新汲水半椀浸濃汁頓飲之 即愈話茆 亭客 中酒成病 䜴葱白各半升水二升 煮一升頓服 千金方 服藥過 劑 悶亂者䜴汁 飲之 千金 雜物眯目 不出用豉三七枚浸水洗 目視之即出 總録方 刺在肉中 嚼䜴塗之 千金方 小兒病淋 方見蒸餅 發明下 腫從脚起 䜴汁飲之以滓 傅之 肘后方 豆黄 食 療 校正 原附大豆 下今分出 釋名 時珍曰造法用黒豆一斗蒸熟鋪席上以蒿 覆之如 醤法待上黄取出晒乾搗末收用 氣味甘温無毒 詵曰忌 豬肉 主治濕痺膝痛五臓不足脾 胃氣結積壯氣力潤肌膚益顔色填骨髓補虚損能 食肥健人以鍊豬脂和丸每服百丸神騐秘方也肥 人勿服 詵秘出延 年 録方 生嚼塗隂痒汗出 時 珍 附方 新 二 脾弱不食 餌此當食大豆黄二升大麻子三 升熬香為末每服一合飲下日四 五服任意 千金方 打擊青腫 大豆黄為末水和 塗之 外䑓秘要 豆腐 日 用 集解 時珍曰豆腐之法始於漢淮南王劉安凡黑豆 黄豆及白豆泥豆豌豆緑豆之類皆可為之造 法水浸磑碎濾去滓煎成以鹽 汁或山礬葉或酸 漿醋澱就釡收之又有入缸内以石膏末收者大抵 得鹹苦酸辛之物皆可收斂爾其面上凝 結者揭取眼乾名豆腐皮入饌甚佳也 氣味甘鹹寒有小毒 原曰性平頌曰寒而動氣瑞曰 發腎氣瘡疥頭風杏仁可解時 珍曰按延壽書云有人好食豆腐中毒醫不能治作 腐家言萊菔入湯中則腐不成遂以萊菔湯下藥而 愈大抵暑月恐有 人汗尤宜慎之 主治寛中益氣和脾胃消脹滿下大腸濁氣 寗 原 清熱 散血 時 珍 附方 新 四 休息久痢 白豆腐醋煎食之 即愈 普濟方 赤眼腫痛 有數 種皆 肝熱血凝也用消風熱藥服之夜用鹽收 豆腐片貼之酸漿者勿用 證治要訣 杖瘡青腫 豆腐切片貼之頻易一法以燒酒煮 貼之色紅即易不紅乃已 拔萃方 燒酒醉死 心頭 熱者 用熱豆腐細切片遍身貼 之貼冷即換之甦省乃止 陳廩米 别録 下品 釋名陳倉米 古 名 老米 俗 名 火米 時珍有屋曰廩無屋曰 倉皆官積也方曰倉圎 曰囷皆私積也老亦陳也火米有三有火蒸治 成者有火燒治成者又有畬田火米與此不同 集解 𢎞景曰陳廩米即粳米久入倉陳赤者以廩軍 人故曰廩爾方中多用之人以作醋勝於新粳 米也藏器曰廩米吳人以粟為良漢地以粳為善亦 猶吳紵鄭縞貴近賤逺之意確論其功粟當居前宗 奭曰諸家註説不言是粳是粟然二米陳者性皆冷 煎煮亦無膏膩粉食令人自利與經説稍戾時珍曰 廩米北人多用粟南人多用粳及秈並水浸蒸晒為 之亦有火燒過治成者入倉陳久皆氣過色變故古 人謂之紅粟紅 腐陳陳相因也 氣味鹹酸温無毒 藏器曰廩米熱食即熱冷食即冷 假以火氣也體自温平同馬肉飡 發痼疾時珍曰廩米年久其性多凉 但炒食則温爾豈有熱食即熱者乎 主治下氣除煩 渇調胃止洩 别 録 補五臟澀腸胃 日 華 暖脾去憊氣宜作 湯食 士 良 炊飯食止痢補中益氣堅筋骨通血脉起陽 道以飯和酢搗封毒腫惡瘡立瘥北人以飯置甕中 水浸令酸食之暖五臟六腑之氣研米服去卒心痛 孟 詵 寛中消食多食易饑 寗 原 調腸胃利小便止渴除熱 時 珍 發明 時珍曰陳倉米煮汁不渾初時氣味俱盡故冲 淡可以養胃古人多以煮汁煎藥亦取其調腸 胃利小便去濕熱之功也千金方治洞注下利炒此 米研末飲服者亦取此義日華子謂其澀腸胃寇氏 謂其冷利 皆非中論 附方 新 五 霍亂大渴 能殺人以黄倉米三升水一斗 煮汁澄清飲良 永類鈐方 反 胃膈氣 不下食者大倉散用倉米或白米日西時以 水微拌濕自想日氣如在米中次日晒乾袋 盛掛風處每以一撮水煎和汁飲之即時便下勻又 方陳倉米炊飯焙研每五兩入沈香末半兩和 每 米飲服二三 錢 普濟方 諸般積聚 太倉丸治脾胃饑飽不時生 病及諸般積聚百物所傷陳 倉米四兩以巴豆二十一粒去皮同炒至米香豆黒 勿令米焦擇去豆不用入去白橘皮四兩為末糊丸 梧子大每薑湯服五丸 日二服 百一𨕖方 暑月吐瀉 陳倉米二升麥芽 四兩黄連四兩切 同蒸熟焙研為末水丸梧 子大每服百丸白湯送下 飯 拾 遺 釋名 缺 集解 時珍曰飯食諸穀皆可為之各隨米性詳見本 條然有入藥諸飯不可類從者應當别出大抵 皆取粳秈 粟米者爾 新炊飯主治人尿牀以熱飯一盞傾尿牀處拌與食 之勿令病者知又乗熱傅腫毒良 時 珍 寒食飯 饋飯 也 主治滅瘢痕及雜瘡研末傅之 藏 器 燒灰 酒服治食本米飲成積黄瘦腹痛者甚效 孫思 邈 傷寒 食復用此飯燒研米飲服二三錢效 時 珍 祀竈飯主治卒噎取一粒食之即下燒研搽鼻中瘡 時 珍 盆邉零飯主治鼻中生瘡燒研傅之 時 珍 齒中殘飯主治蝎蛟毒痛傅之即止 時 珍 飱飯 飱音孫即 水飯也 主治熱食解渴除煩 時 珍 荷葉燒飯主治厚脾胃通三焦資助生發之氣 時 珍 發明 李杲曰易水張潔古枳术丸用荷葉褁燒飯為 丸葢荷之為物色青中空象乎震卦風木在人 為足少陽膽同手少陽三焦為生化萬物之根蒂用 此物以成其化胃氣何由不上升乎更以燒飯和藥 與白术協力滋養穀氣令胃厚不致再傷其利廣矣 大矣時珍曰按韓 醫通云東南人不識北方炊飯 無甑類乎為燒如燒菜之意遂訛以荷葉包飯入灰 火燒煨雖丹溪亦未之辯但以新荷葉煮湯入粳米 造飯氣味亦全也凡粳米造飯用荷葉湯者寛中芥 葉湯者豁痰紫蘇湯者行氣解肌薄荷湯者去熱淡 竹葉湯者辟暑 皆可類推也 青精乾石 飯 宋圖 經 釋名烏飯 頌曰按陶隠居登真隠訣載太極真人青 精乾石 飯法 音信 之為言飱也謂 以酒蜜藥草輩溲而曝之也亦作迎凡内外諸書並 無此字惟施於此飯之名耳陳藏器本草名烏飯 集解 頌曰登真隠訣載南燭草木名状註見木部本 條下其作飯法以生白粳米一斛五斗舂治淅 取一斛二斗用南燭木葉五斤燥者三斤亦可雜莖 皮煮取汁極令清冷以溲米米釋炊之從四月至八 月末用新生葉色皆深九月至三月用宿葉色皆淺 可隨時進退其斤兩又采軟枝莖皮於石臼中擣碎 假令四五月中作可用十許斤熟舂以斛二斗湯浸 染得一斛也比來只以水漬一二宿不必用湯漉而 炊之初米正作紅色蒸過便如紺色若色不好亦可 淘去更以新汁漬之洒濩皆用此汁惟令飯作正青 色乃止髙格曝乾當三蒸曝每蒸輒以葉汁溲令浥 浥每日可服二升勿復血食填胃補髓消滅三蟲上 元寳經云子服草木之王氣與神通子食青燭之津 命不復殞此之謂也今茅山道士亦作此飯或以寄 逺重蒸過食之甚香甘也藏器曰烏飯法取南燭莖 葉搗碎清汁浸粳米九浸九蒸九曝米粒𦂳小黑如 㻨珠袋盛可以適逺方也時珍曰此飯乃仙家服食 之法而今之釋家多於四月八日造之以供佛耳造 者又入柹葉白楊葉數十枝以助色或又加生鐵 一塊者止知取其上色不知乃服食家所忌也 氣味甘平無毒主治日進一合不饑益顔色堅筋骨 能行 藏 器 益腸胃補髓滅三蟲久服變白却老 蘇頌極 出太 真人 法 粥 拾 遺 釋名糜 時珍曰粥字象米在釡中相屬之形釋名云 煮米為粥使糜爛也粥濁於糜育育然也厚 曰饘薄 曰酏 小麥粥主治止消渴煩熱 時 珍 寒食粥 用杏仁和 諸花作之 主治咳𠻳下血氣調中 藏 器 糯米 米 黍米粥氣味甘温無毒主治益氣治 脾胃虚寒洩痢吐逆小兒痘瘡白色 時 珍 粳米 秈米 粟米 粱米粥氣味甘温平無毒 主治利小便止煩渴養腸胃 時 珍 發明 時珍曰按羅天益寳鑑云粳粟米粥氣薄味淡 陽中之隂也所以淡滲下行能利小便韓 醫 通云一人病淋素不服藥予令專啖粟米粥絶去他 味旬餘減月餘痊此五穀治病之理也又張來粥記 云每日起食粥一大椀空腹胃虛穀氣便作所補不 細又極柔膩與腸胃相得最為飲食之妙訣齊和尚 説山中僧每将旦一粥甚繫利害如不食則終日覺 臓腑燥涸葢粥能暢胃氣生津液也大抵養生求安 樂亦無深逺難知之事不過寝食之間爾故作此勸 人每日食粥勿大笑也又蘇軾帖云夜饑甚吴子野 勸食白粥云能推陳致新利膈益胃粥既快美粥後 一覺妙不可言也此皆著粥之有益如此諸穀作粥 詳見本條古方有用藥物粳粟粱米作粥治病甚 多今畧取其可常食者集於下方以備參考云 赤小豆粥利小便消水腫脚氣辟邪癘 緑豆粥解熱毒止煩渴 御米粥治反胃利大腸 薏苡仁粥除濕熱利腸胃 蓮子粉粥健脾胃止洩痢 芡實粉粥固精氣明耳目 菱實粉粥益腸胃解内熱 栗子粥補腎氣益腰脚 薯預粥補腎精固腸胃 芋粥寛腸胃令人不饑 百合粉粥潤肺調中 蘿蔔粥消食利膈 胡蘿蔔粥寛中下氣 馬齒莧粥治痺消腫 油菜粥調中下氣 莙薘菜粥健胃益脾 波薐菜粥和中潤燥 薺菜粥明目利肝 芹菜粥去伏熱利大小腸 芥菜粥豁痰辟惡 葵菜粥潤燥寛腸 韭菜粥温中暖下 葱豉粥發汗解肌 伏苓粉粥清上實下 松子仁粥潤心肺調大腸 酸棗仁粥治煩熱益膽氣 枸把子粥補精血益腎氣 薤白粥治老人冷利 生薑粥温中辟惡 花椒粥辟瘴禦寒 茴香粥和胃治疝 胡椒粥 茱萸粥 辣米粥並治心腹疼痛 麻子粥 胡麻粥 郁李仁粥並潤腸治痺 蘇子粥下氣利膈 竹葉湯粥止渴清心 豬腎粥 羊腎粥 鹿腎粥並補腎虚諸疾 羊肝粥 雞肝粥並補肝虚明目 羊汁粥 雞汁粥並治勞損 鴨汁粥 鯉魚汁粥並消水腫 牛乳粥補虚羸 酥蜜粥養心肺 鹿角膠入粥食助元陽治諸虚 炒麫入粥食止白痢 燒鹽入粥食止血痢 麨 尺沼切 拾遺 校正 原附粟下 今分出 釋名糗 去九切時珍曰麨以炒成其臭香故糗從臭 麨從炒省也劉熙釋名云糗齲也飯而磨之 使齲 碎也 集解 恭曰麨蒸米麥熬過磨作之藏器曰河東人以 麥為之北人以粟為之東人以粳米為之炒乾 飯磨成也粗 者為乾糗糧 米麥麨氣味甘苦微寒無毒 藏器曰 酸寒 主治寒中除熱 渴消石氣 蘇 頌 和水服解煩熱止洩實大腸 藏 器 炒米湯 止煩渴 時 珍 餻 綱 目 釋名粢 時珍曰餻以黍糯合粳米粉蒸成状如凝膏 也單糯粉作者曰粢米粉合豆末糖蜜蒸成 者曰餌釋名云粢慈軟也餌而也相粘而也揚雄方 言云餌謂之餻或謂之粢或謂之 音令或謂之餣 音浥然亦微有分 别不可不知之也 氣味甘温無毒 時珍曰粳米餻易消導粢餻最難 尅化損脾或積小兒尤宜禁之 主治粳餻飬脾胃厚腸益氣和中 粢餻益氣暖中 縮小便堅大便效 時 珍 發明 時珍曰晚粳米餻可代蒸餅丸脾胃藥取其易 化也糯米粢可代糯糊丸丹藥取其相粘也九 日登髙米餻亦可入藥按聖惠方治山瘴瘧有餻角 飲九月九日取米餻角隂乾半兩寒食飯二百粒豉 一百粒獨蒜一枚恒山一兩以水二盞浸 一夜五更煎至一盞頓服當下利為度 附方 新 一 老人泄瀉 乾餻一兩薑湯泡 化代飯 簡便方 糭 綱 目 釋名角黍 時珍曰糭俗作粽古人以菰蘆葉褁黍米 煮成尖角如㯶櫚葉心之形故曰糭曰角 黍近世多用糯米矣今俗五月五日以為節物 相餽送或言為祭屈原作此投江以飼蛟龍也 氣味甘温無毒主治五月五日取㯶尖和截瘧藥良 時 珍 寒具 綱 目 釋名捻頭 錢 乙 環餅 要 術 饊 時珍曰寒具冬春可留數月 及寒食禁烟用之故名寒具 捻頭捻其頭也環餅象環釧形也饊易消散也服虔 通俗文謂之餲張楫廣雅謂之粰 楚辭謂之粔籹 雜字解詁 謂之膏環 集解 時珍曰錢乙方中有捻頭散葛洪肘後有捻頭 湯醫書不載按鄭𤣥註周禮云寒具米食也賈 思勰要術云環餅一名寒具以水搜入牛羊脂和作 之入口即碎林洪清供云寒具捻頭也以糯粉和麫 麻油煎成以餹食之可留月餘宜禁烟用觀此則寒 具即今饊子也以糯粉和麫入少鹽牽索紐捻成環 釧之形油煎食之劉禹錫寒具詩云纎手搓成玉數 尋碧油煎出嫩黄深夜來春睡無輕重壓褊佳人纒 臂 金 氣味甘鹹温無毒主治利大小便潤腸温中益氣 時 珍 附方 新 二 錢氏捻頭散 治小兒小便不通用延胡索苦 楝子等分為末毎服半錢或一 錢以捻頭湯食前調下如無捻頭 滴油數㸃代之 錢氏小兒方 血痢不止 地榆晒 研為末 每服二錢摻在羊血上炙熱食之以捻頭煎湯送下 或以地榆煮汁熬如飴状一服三合捻頭湯化下 蒸餅 綱 目 釋名 時珍曰按劉熈釋名云餅者并也溲麫使合并 也有蒸餅湯胡餅索餅酥餅之屬皆隨形命名 也 集解 時珍曰小麥麫修治食品甚多惟蒸餅其來最 古是酵糟發成單麫所造丸藥所須且能治疾 而本草不載亦一缺也惟臘月及寒食日蒸之至皮 裂去皮懸之風乾臨時以水浸脹擂爛濾過和脾胃 及三焦藥甚易消化且麫已過性不助濕 熱其以果菜油膩諸物為饀者不堪入藥 氣味甘平無毒主治消食養脾胃温中化滯益氣和 血止汗利三焦通水道 時 珍 發明 時珍曰按愛竹談藪云宋寜宗為郡王時病淋 日夜凡三百起國醫罔措或舉孫琳治之琳用 蒸餅大蒜淡豆豉三物搗丸令以温水下三十丸曰 今日進三服病當減三之一明日亦然三日病除已 而果然賜以千緡或問其説琳曰小兒何縁有淋只 是水道不利三物皆能通利故爾若琳者其可與語 醫 矣 附方 新 六 積年下血 寒食蒸餅烏龍尾各一兩皂角七 挺去皮酥炙為末蜜丸米飲每服 二十丸 聖惠方 下痢赤白 治營衛氣虚風邪襲入腸胃之間 便痢赤白臍腹㽲痛裏急後重煩 渴脹滿不進飲食用乾蒸餅蜜拌炒二兩御米殻蜜 炒四兩為末煉蜜丸芡子大每服一丸水一盞煎化 熱服妙傳信 適用 方 崩中下血 陳年蒸餅燒存 性米飲服二錢 盜汗自汗 每 夜 卧時帶饑喫蒸餅一枚不 過數日即止 醫林集要 一切折傷 寒食蒸餅為末 每服二錢酒下 甚騐方 肘后 湯火傷灼 饅頭餅燒存性研末油 調塗傅之 肘后方 女麴 拾 遺 校正 原附小麥 下今分出 釋名䴷子 音 桓 黄子 時珍曰此乃女人以完 麥罨成黄子故有諸名 集解 恭曰女麴完小麥為飯和 成罨之待上黄衣取晒 氣味甘温無毒主治消食下氣止洩痢下胎破冷血 蘇 頌 黄蒸 拾 遺 校正 原附小麥 下今分出 釋名黄衣 蘇 恭 麥黄 時珍曰此乃以米麥粉和罨 待其薫蒸成黄故有諸名 集解 恭曰黄蒸磨小麥粉拌水和成餅麻葉褁待上 黄衣取晒藏器曰黄蒸與䴷子不殊北人以小 麥南人以粳米六七月作之生緑塵者佳時珍曰女 麴蒸麥飯罨成黄蒸磨米麥粉罨成稍有不同也 氣味主治並同女麴 蘇 恭 温補能消諸生物 藏 器 温中下 氣消食除煩 日 華 治食黄黄汗 時 珍 附方 新 一 廕黄疸疾 或黄汗染衣涕唾皆黄用好黄蒸 二升每夜以水二升浸微暖於銅 器中平旦絞汁半 升極效 必效方 麴 宋嘉 祐 釋名酒母 時珍曰麴以米麥包罨而成故字從麥從 米從包省文㑹意也酒非麴不生故曰酒 母書云若作酒醴爾惟麴糵是矣劉 熈釋名云麴朽也欝使生衣敗朽也 集解 藏器曰麴六月作者良入藥須陳久者炒香用 時珍曰麴有麥麫米造者不一皆酒醋所須俱 能消導功不甚逺造大小麥麴法用大麥米或小麥 連皮井水淘淨晒乾六月六日磨碎以淘麥水和作 塊楮葉包紥懸風處七十日可用矣造麫麴法三伏 時用白麫五斤緑豆五斤以蓼汁煮爛辣蓼末五兩 杏仁泥十兩和踏成餅楮葉褁懸風處候生黄收之 造白麴法用麫五斤糯米粉一斗水拌微濕篩過踏 餅楮葉包掛風處五十日成矣又米麴法用糯米粉 一斗自然蓼汁和作圎丸楮葉包掛風處七七日晒 收此數十麴皆可入藥其各地有入諸藥草 及毒藥者皆有毒惟可造酒不可入藥也 小麥麴氣味甘温無毒 震亨曰麩皮麴 凉入大腸經 主治消穀止 痢 别 録 平胃氣消食痔治小兒食癎 蘇 恭 調中下氣開胃 療臟腑中風寒 藏 器 主霍亂心膈氣痰逆除煩破癥結 孟 詵 補虚去冷氣除腸胃中塞不下食令人有顔色 吴 瑞 落胎并下鬼胎 日 華 止河魚之疾 梁簡帝 勸醫文 大麥麴氣味 同 前 主治消食和中下生胎破血取五升 以水一斗煮三沸分五服其子如糜令母肥盛 時 珍 麫麴米麴氣味 同 前 主治消食積酒積糯米積研末酒 服立愈餘功同小麥麴 時珍金 出千 附方 舊五 新四 米穀食積 炒麴末白湯調 服二錢日三服 三焦滯氣 陳麴 炒萊 菔子炒等分每用三錢水 煎入麝香少許服 普濟 小腹堅大 如盤胸滿食不 能消化用麴末 湯服方寸匕 日三 千金 水痢百起 六月六日麴炒黄馬藺子等 分為末米飲服方寸匕無馬 藺子用牛骨灰 代之 普濟方 赤白痢下 水穀不消以麴熬粟米粥 服方寸匕日四五服 肘 后 方 酒毒便血 麴一塊濕紙包煨為末 空心米飲服二錢神效 傷寒食復 麴一 餅煮 汁飲之良 類要方 胎動不安 或上搶心下血者生麴餅研 末水和絞汁服三升 肘后 狐 刺尿瘡 麴末和獨頭蒜杵如麥粒納 瘡孔中蟲出愈 古今録騐 神麴 藥性 論 釋名集解 時珍曰昔人用麴多是造酒之麴後醫乃 造神麴專以供藥力更勝之葢取諸神聚 㑹之日造之故得神名賈思勰齊民要術雖有造神 麴古法繁瑣不便近時造法更簡易也葉氏水雲録 云五月五日或六月六日或三伏日用白麫百斤青 蒿自然汁三升赤小豆末杏仁泥各三升蒼耳自然 汁野蓼自然汁各三升以配白虎青龍朱雀𤣥武勾 陳螣蛇六神用汁和麫豆杏仁作餅麻葉或楮葉包 罯如造醬黄法待 生黄衣晒收之 氣味甘辛温無毒 元素曰陽中之陽也入足陽明經 凡用須火炒黄以助土氣陳久者 良 主治化水穀宿食癥結積滯健脾暖胃 藥 性 養胃氣 治赤白痢 元 素 消食下氣除痰逆霍亂泄痢脹滿諸疾 其功與麴同閃挫腰痛者煆過淬酒温服有效婦人 産後欲回乳者炒研酒服二錢日二即止甚騐 時 珍 發明 時珍曰按倪維徳啓微集云神麴治目病 生用能發其生氣熟用能斂其暴氣也 附方 舊一 新六 胃虚不尅 神麴半斤麥芽五升杏仁一升 各炒為末煉蜜丸彈子大每食 後嚼化一丸 普濟方 壯脾進食 療痞滿暑泄麴术丸用神麴 炒蒼术泔制炒等分為末糊 丸梧子大每米飲服五十丸冷者加 乾薑或吴茱萸 肘后百一選方 健胃思食 養食 丸治 脾胃俱虚不能消化水穀胸膈痞悶腹脇膨脹連年 累月食減嗜卧口無味神麴六兩麥糵炒三兩乾薑 炮四兩烏梅肉焙四兩為末蜜丸梧子大 每米飲服五十丸日三服 和劑局方 虚寒反胃 方同 上 暴泄不止 神麴炒二兩茱萸湯泡炒半兩為末 醋糊丸梧子大每服五十丸米飲下 選百一 方 産後運絶 神麴炒為末水服 方寸匕 千金方 食積心痛 陳神 麴一 塊燒紅淬酒二大 椀服之 摘𤣥方 紅麴 丹溪 補遺 集解 時珍曰紅麴本草不載法出近世亦奇術也其 法白粳米一石五斗水淘浸一宿作飯分作十 五處入麴母三斤搓揉令勻併作一處以帛宻覆熱 即去帛攤開覺温急堆起又宻覆次日日中又作三 堆過一時分作五堆再一時合作一堆又過一時分 作十五堆稍温又作一堆如此數次第三日用大桶 盛新汲水以竹籮盛麴作五六分蘸濕完又作一堆 如前法作一次第四日如前又蘸若麴半沈半浮再 依前法作一次又蘸若盡浮則成矣取出日乾收之 其米過心者謂之生黄入酒及鮓醢中鮮紅可愛未 過心者不甚佳入 藥以陳久者良 氣味甘温無毒 瑞曰醸酒則辛熱冇小毒發腸 風痔瘻脚氣哮喘痰𠻳諸疾 主治消食活血健脾燥胃治赤白痢下水穀 震 亨 醸酒 破血行藥勢殺山嵐瘴氣治打撲傷損 吴 瑞 治女人血 氣痛及産後惡血不盡擂酒飲之良 時 珍 發明 時珍曰人之水穀入於胃受中焦濕熱薫蒸游 溢精氣日化為紅散布臓腑經絡是為營血此 造化自然之微妙也造紅麴者以白米飯受濕熱欝 蒸變而為紅即成真色久亦不渝此乃人窺造化之 巧者也故紅麴有治脾胃營 血之功得同氣相求之理 附方 新 四 濕熱泄痢 丹溪青六丸用六一散加炒紅麴 五錢為末蒸餅和丸梧子大每服 五七十丸白湯下日 三服 丹溪心法 小兒吐逆 頻併不進乳食手足 心熱用紅麴年久者 三錢半白术麩炒一錢半甘草炙一錢 為末每服半錢煎棗子米湯下 經濟 小兒頭瘡 因 傷 濕入水成毒濃汁不止用紅 麴嚼罨之甚效 百一選方 心腹作痛 赤麴香附乳 香等分為末 酒服方 摘𤣥 糵米 别録 中品 釋名 𢎞景曰此是以米作糵非别米名也恭曰糵猶 孽也生不以理之名也皆當以可生之物生之 取其糵中之米入藥按食經用稻糵稻即穬穀 之總名陶謂以米作糵非矣米豈能更生乎 集解 宗奭曰糵米粟糵也時珍曰别録止云糵米不 云粟作也蘇恭言凡穀皆可生者是矣有粟黍 穀麥豆諸糵皆水浸脹候生芽曝乾去鬚取其中米 炒研麫用其功皆主消導余併集於左方日華子謂 糵米為作醋黄 子者亦誤矣 粟糵一名粟芽氣味苦温無毒 宗奭曰今穀神散中 用之性温於麥蘖 主治寒中下氣除熱 别 録 除煩消宿食開胃 日 華 為末和 脂傅面令皮膚悦澤 陶𢎞 景 稻糵一名穀芽氣味甘温無毒主治快脾開胃下氣 和中消食化積 時 珍 附方 新 一 啓脾進食 穀神丸用穀糵四兩為末入薑汁 鹽少許和作餅焙乾入炙甘草砂 仁白术麩炒各一兩為末白 湯㸃服之或丸服 澹寮方 穬麥糵一名麥芽氣味鹹温無毒主治消食和中 别 録 破冷氣去心腹脹滿 藥 性 開胃止霍亂除煩悶消痰飲 破癥結能催生落胎 日 華 補脾胃虚寛腸下氣腹鳴者 用之 元 素 消化一切米麫諸果食積 時 珍 發明 好古曰麥芽神麴二藥胃氣虚人宜服之以代 戊巳腐熟水穀豆蔲縮砂烏梅木𤓰芍藥五味 子為之使時珍曰麥糵穀芽粟糵皆能消導米麫諸 果食積觀造餳者用之可以類推矣但有積者能消 化無積而久服則消人元氣也不可不知若 久服者須同白术諸藥兼用則無害也矣 附方 舊三 新五 快膈進食 麥糵四兩神麴二兩白术橘皮 各一兩為末蒸餅丸梧子大每 人參湯下三 五十丸效 穀勞嗜卧 飽食便卧得穀勞病令人四 肢煩重嘿嘿欲卧食畢輒甚 用大麥蘖一升椒一兩並炒乾薑三兩 擣末每服方寸匕白湯下日三 肘后 腹中虚冷 食 輒 不消羸瘦弱乏因生百疾大麥糵五升小麥麫半升 豉五合杏仁二升皆熬黄香搗篩糊丸彈子大每服 一丸白湯下 肘后方 産後腹脹 不通轉氣急坐卧不安以麥 糵一合為末和酒服良久通 轉神驗此乃供奉輔太初傳與崔 郎中方也 李絳兵部手集方 産後青腫 乃血水 積也乾 漆大麥糵等分為末新瓦中鋪漆一層糵一層重重 令滿鹽泥固濟煆赤研末熱酒調服二錢産後諸疾 並宜驗婦 人經 方 産後祕塞 五七日不通不宜妄服藥丸宜 用大麥芽炒黄為末每服三錢 沸湯調下與粥間 服 婦人良方 妊娠去胎 外䑓治妊娠欲去胎麥 糵一升蜜一升服之即 下升小品用大麥芽一升水 三 煮二升分三服神效 産後回乳 産婦無子食 乳乳不消令 人發熱惡寒用大麥糵二兩炒為末毎 服五錢白湯下甚良 丹溪纂要方 飴餹 别録 上品 釋名餳 音徐盈切時珍曰按劉熈釋名云餹之清者 曰飴形怡怡然也稠者曰餳强硬如鍚也如 餳而濁者曰餔方言謂之餦餭音長皇楚辭云粔籹 蜜餌用餦餭是也嘉謨曰因色紫類琥珀方中謂之 膠飴乾枯 者名餳 集解 𢎞景曰方家用飴乃云膠飴是濕餹如厚蜜者 其寜結及牽白者餳餹不入藥用韓保昇曰飴 即軟餹也北人謂之餳糯米粳米秫粟米蜀秫米大 麻子枳椇子黄精白术並堪熬造惟以糯米作者入 藥粟米者次之餘但可食耳時珍曰飴餳用麥糵或 穀芽同諸米熬煎而成古人寒食多食餳故醫方亦 收用 之 氣味甘大温無毒 入太隂經宗奭曰多食動脾氣震 亨曰飴餹屬土而成於火大發濕 中之熱冦氏謂其動脾風言未而遺本矣時珍曰凡 中滿吐逆秘結牙 赤目疳病者切宜忌之生痰動 火最甚甘屬脾腎病毋多食甘甘 傷腎骨痛而齒落皆指此物也 主治補虚乏止渴去血 别 録 補虚冷益氣力止腸鳴咽 痛治唾血消痰潤肺止𠻳 思 邈 健脾胃補中治吐血打 損瘀血者熬焦酒服能下惡血又傷寒大毒𠻳於蔓 菁薤汁中煮一沸頓服之良 孟 詵 脾弱不思食人少用 能和胃氣亦用和藥 冦宗 奭 解附子草烏頭毒 時 珍 發明 𢎞景曰古方建中湯多用之餹與酒皆用米糵 而餹居上品酒居中品是餹以和潤為優酒以 醺亂為劣也成無已曰脾欲緩急食甘以緩之膠飴 之甘以緩中也好古曰飴乃脾經氣分藥也甘能補 脾之不足時珍曰集異記云邢曹進河朔健将也為 飛矢中目拔矢而鏃留于中鉗之不動痛困俟死忽 夢胡僧令以米汁注之必愈廣詢于人無悟者一日 一僧丐食肖所夢者叩之僧云但以寒食餳㸃之如 法用之清凉頓減酸楚至夜瘡 痒用力一鉗而出旬日而瘥 附方 舊二 新九 老人煩渴 寒食大麥一升水七升煎五升 入赤餳二合渴即飲之 奉親 書 蛟龍癥病 凡人正二月食芹菜誤食蛟龍精者為 蛟龍病發則似痼面色青黄每服寒食 餳五合日三服吐出蛟龍有兩頭 可驗吐蚘者勿用 金匱要畧 魚臍疔瘡 寒食餳 塗之良 乾者燒灰 千金方 瘭疽毒瘡 臘月飴餹晝夜塗之 數日則愈 千金方 誤吞稻芒 白餳頻食 簡便方 魚骨骾咽 不能出用飴餹丸雞子黄 大吞之不下再吞 肘后 誤吞 錢釵 及竹木取飴餹一斤漸 漸食盡便出 外䑓 箭鏃不出 醫説 良 服藥過 劑 悶亂者飴餹 食之 千金 草烏頭毒 及大雄附子毒並食 飴餹即解 總録 手足 瘑瘡 炒臘月餹薄 之 千金方 火燒成瘡 白餹燒灰粉之即 燥易瘥 小品方 醬 别録 下品 釋名 時珍曰按劉熈釋名云醤者将也 能制食物之毒如将之平暴惡也 集解 時珍曰麫醤有大麥小麥甜醤麩醤之屬豆醤 有大豆小豆豌豆及豆油之屬豆油法用大豆 三升水煮糜以麫二十四斤拌罨成黄毎十斤入鹽 八斤井水四十斤攪晒成油收取之大豆醤法用豆 炒磨成粉一斗入麫三斗和勻切片罨黄晒之每十 斤入鹽五斤井水淹過晒成收之小豆醤法用豆磨 凈和麫罨黄次年再磨每十斤入鹽五斤以臘水淹 過晒成收之豌豆醤法用豆水浸蒸軟晒乾去皮毎 一斗入小麥一斗磨麫和切蒸過 黄晒乾每十斤 入鹽五斤水二十斤晒成收之麩醤法用小麥麩蒸 熟罨黄晒乾磨碎每十斤入鹽三斤熟湯二十斤晒 成收之甜麫醤用小麥麫和劑切片蒸熟 黄晒簸 每十斤入鹽三斤熟水二十斤晒成收之小麥麫醤 用生麫水和布包踏餅罨黄晒鬆每十斤入鹽五斤 水二十斤晒成收之大麥醤用黒豆一斗炒熟水浸 半日同煮爛以大麥麫二十斤拌勻篩下麫用煮豆 汁和劑切片蒸熟罨黄晒搗每一斗入鹽二斤井水 八斤晒成黒甜而汁清又有麻滓醤用麻枯餅搗蒸 以麫和勻罨黄如常用 鹽水晒成色味甘美也 氣味鹹冷利無毒 時珍曰麫醤鹹豆醤甜醤豆油大 麥醤麩醤皆鹹甘 詵曰多食發 小兒無辜生痰動氣妊娠合雀肉食之 令兒面黒頌曰麥醤和鯉魚食生口瘡 主治除熱止煩滿殺百藥及熱湯火毒 别 録 殺一切魚 肉菜蔬蕈毒并治蛇蟲蜂蠆等毒 日 華 醤汁灌入下部 治大便不通灌耳中治飛蛾蟲蟻入耳塗猘犬咬及 湯火傷灼未成瘡者有效又中砒毒調水服即解 出 袖 珍 方 發明 𢎞景曰醤多以豆作純麥者少入藥當以豆醤 陳久者彌好也又有魚醤肉醤皆呼為醢不入 藥用詵曰小麥醤殺藥力不如豆醤又有麞鹿兎雉 及鱧魚醤皆不可久食也宗奭曰聖人不得醤不食 意欲五味和五臓悦而受之此亦安樂之一端也時 珍曰不得醤不食亦兼取其殺飲食百藥之毒也 附方 舊 六 手指掣痛 醤清和蜜温熱浸 之愈乃止 千金 瘍風駁 醤清 和石 硫黄細末日日揩 之 外䑓秘要 妊娠下血 豆醤二升去汁取豆炒 研酒服方寸匕日三 古今 録驗 妊娠尿血 豆醤一大盞熬乾生地黄二兩為 末毎服一錢米飲下 普濟方 浸 淫瘡癬 醤瓣和人尿塗 之 千金翼 解輕粉毒 服輕粉口破者以 三年陳醤化水頻 潄之簡頻 湖集 方 榆仁醤 食 療 校正 原附醤下 今分出 集解 時珍曰造法取榆仁水浸一伏時袋盛揉洗去 涎以蓼汁拌晒如此七次同發過麫麴如造醤 法下鹽晒之每一升麴四斤鹽一斤水 五斤崔寔月令謂之 䤅是也音牟偷 氣味辛美温無毒主治利大小便心腹惡氣殺諸蟲 不宜多食 孟 詵 蕪荑醤 食 療 校正 原附醤下 今分出 集解 時珍曰造法 與榆仁醤同 氣味辛美微臭温無毒 多食 落髮 主治殺三蟲功力强於 榆仁醤 孟 詵 發明 張從正曰北人亦多食乳酪酥脯甘美之物皆 生虫之萌也而不生虫者葢食中多胡荽蕪荑 鹵汁殺九 虫之物也 醋 别録 下品 釋名酢 音 醋 醯 音 兮 苦酒 𢎞景曰醋酒為用無所不入愈 久愈良亦謂之醯以有苦味俗 呼苦酒丹家又加餘物謂為華池左味時珍曰劉熈 釋名云醋措也能措置食毒也古方多用酢字也 集解 恭曰醋有數種有米醋麥醋麴醋糠醋糟醋餳 醋桃醋葡萄大棗蘡薁等諸雜果醋㑹意者亦 極酸烈惟米醋二三年者入藥餘止可噉不可入藥 也詵曰北人多為糟醋江河人多為米醋小麥醋不 及糟醋為多妨忌也大麥醋良藏器曰蘇言葡萄大 棗諸果堪作醋縁渠是荆楚人土地儉嗇果敗則以 醸酒也糟醋猶不入藥况於果乎時珍曰米醋三伏 時用倉米一斗淘凈蒸飯攤冷 黄晒簸水淋凈别 以倉米二斗蒸飯和勻入甕以水淹過宻封暖處三 七日成矣糯米醋秋社日用糯米一斗淘蒸用六月 六日造成小麥大麴和勻用水二斗入甕封醸三七 日成矣粟米醋用陳粟米一斗淘浸七日再蒸淘熟 入甕宻封日夕攪之七日成矣小麥醋用小麥水浸 三日蒸熟 黄入甕水淹七七日成矣大麥醋用大 麥米一斗水浸蒸飯 黄晒乾水淋過再以麥飯二 斗和勻入水封閉三七日成矣餳醋用餳一斤水三 升煎化入白麴末二兩瓶封晒成其 餘糟糠等醋皆不入藥不能盡紀也 米醋氣味酸苦温無毒 詵曰大麥醋微寒餘醋並同 𢎞景曰多食損人肌臟藏器 曰多食損筋骨亦損胃不益男子損人顔色醋發諸 藥不可同食時珍曰酸屬木脾病毋多食酸酸傷脾 肉䐢而唇掲制服茯苓丹參人不可食醋鏡 源曰米醋煮 四黄丹砂膽礬常山諸藥也 主治消癰腫散水氣殺邪毒 别 録 理諸藥消毒 扁 鵲 治産 後血運除癥塊堅積消食殺惡毒破結氣心中酸水 痰飲 藏 器 下氣除煩治婦人心痛血氣并産後及傷損 金瘡出血昏運殺一切魚肉菜毒 日 華 醋磨青木香止 卒心痛血氣痛浸黄蘖含之治口瘡調大黄末塗腫 毒煎生大黄服治痃癖甚良 孟 詵 散瘀血治黄疸黄汗 好古 曰張 仲景治黄汗有黄茋芍藥桂枝苦酒湯治黄疸 有麻黄醇酒湯用苦酒清酒方見金匱要畧 發明 宗奭曰米醋比諸醋最釅入藥多用之穀氣全 也故勝糟醋産婦房中常以火炭沃醋氣為佳 酸益血也以磨雄黄塗蜂蠆毒亦取其收而不散之 義今人食酸則齒軟謂其水生木水氣弱木氣强故 如是造靴皮者須得醋而紋發故知其性收斂不負 酸收之意時珍曰按孫光憲北夢瑣言云一婢抱兒 落炭火上燒灼以醋泥傅之旋愈無痕又一少年眼 中常見一鏡趙卿謂之曰來晨以魚鱠奉候及期延 至從容久之少年飢甚見䑓上一甄芥醋旋旋啜之 遂覺胸中豁然眼花不見卿云君喫魚鱠太多魚畏 芥醋故權誑而愈其疾也觀此二事可證别録治 腫殺邪毒之騐也大抵醋治諸瘡腫積塊心腹疼痛 痰水血病殺魚肉菜及諸蟲毒氣無非取其酸收之 意而又有散瘀解毒之功李廷飛云醋能少飲辟邪 勝酒王戩自幼喜食醋 年踰八十猶能臨陣也 附方 舊二十 新十三 身體卒腫 醋和蚯蚓屎 傅之 千金 白虎風毒 以三 年釅 醋五升煎五沸切葱白三升煎一沸漉出 以布染乗熱褁之痛止乃已 外䑓秘要 霍亂吐利 塩醋煎服甚 良 如宜方 霍亂煩脹 未得吐下以好苦酒 三升飲之 千金方 足上轉 筋 以故綿浸醋中甑蒸熱褁之 冷即易勿停取瘥止 外䑓 出汗不滴 瘦却腰脚 并耳聾者 米醋浸荆三稜夏四日冬六日為末 醋湯調下二錢即瘥 經騐後方 腋下胡臭 三年 釅酢 和石灰傅 之 外䑓 瘍風病 酢和硫黄末傅 之 外䑓秘要 癰疽不潰 苦酒 和雀 屎如小豆大傅瘡頭 上即穿也 肘后方 舌腫不消 以酢和釡底墨厚傅 舌之上下脱則更傅 須臾即消 千金方 木舌腫强 餹醋時時含 潄 普濟方 牙齒疼痛 大醋煮 枸杞白 皮一升取半升含 𠻳即瘥 肘后方 鼻中出血 酢和胡粉半棗許服嚢 又法用醋和土塗隂 乾即易之 千金方 塞耳治聾 以醇酢微火炙附子 削尖塞之 千金方 面 雀卵 苦酒潰米常常 拭之 肘后方 中砒石毒 飲釅醋得吐即愈 不可飲水 廣記 服硫發 癰 酢和豉研膏傅之 燥則易 千金方 食雞子毒 飲醋少許即 消 廣記 渾身虱 出 方見石 部塩石 毒殺傷螫 清醋急飲一二盌令毒氣 不散然後用藥 濟急方 蠍刺 螫人 酢磨附子汁傅 之 醫學心鏡 蜈蚣咬毒 醋磨生鐡𫝊 之 篋中方 蜘蛛咬 毒 同上 方 蠼螋尿瘡 以醋和胡粉傅 之 千金方 諸蟲入耳 凡百節 蚰蜒蟻 入耳以苦酒注入起行 即出 錢相公箧中方 湯火傷灼 即以酸醋淋洗并 以醋泥塗之甚妙 亦無瘢 痕也 狼烟入口 以醋少許飲 之 秘方 足上凍瘡 以醋洗足 研藕傅之 胎死不下 月未足者大豆煮醋服三升立 便分解未下再服 子母秘録 胞衣不下 腹滿則殺人以水入醋少 許噀面神効 聖惠方 鬼擊卒死 吹醋少許入 鼻中 千金 乳 癰堅硬 以罐成醋燒熱石投之二次温漬之冷 則更燒石投之不過三次即愈 千金 疔腫 初起 用麫圍住以針亂刺瘡上銅器煎醋沸傾 入圍中令容一盞冷即易三度根即出也 酒 别録 中品 校正 拾遺糟筍酒社 酒今併為一 釋名 時珍曰按許氏説文云酒就也所以就人之善 惡也一説酒字篆文象酒在鹵中之状飲饍標 題云酒之清者曰醸濁者曰盎厚曰醇薄曰醨重醸 曰酎一宿曰醴美曰醑未榨曰醅紅曰醍緑曰醽白 曰 醝 集解 恭曰酒有黍秫粳糯粟麴蜜葡萄等色凡作酒 醴須麴而葡萄蜜等酒獨不用麴諸酒醇醨不 同惟米酒入藥用藏器曰凡好酒欲熟時皆能候風 潮而轉此是合隂陽也詵曰酒有紫酒薑酒桑椹酒 葱豉酒葡萄酒蜜酒及地黄牛膝虎骨牛旁大豆枸 杞通草仙靈脾狗肉等皆可和醸作酒俱各有方宗 奭曰戰國䇿云帝女儀狄造酒進之於禹説文云少 康造酒即杜康也然本草已著酒名素問亦有酒漿 則酒自黄帝始非儀狄矣古方用酒有醇酒春酒白 酒清酒美酒糟下酒粳酒秫黍酒葡萄酒地黄酒蜜 酒有灰酒新熟無灰酒社壇餘胙酒今人所用有糯 酒煮酒小豆麴酒香藥麴酒鹿頭酒羔兒等酒江浙 湖南北又以糯粉入衆藥和為麴曰餅子酒至於官 務中亦有四夷酒中國不可取以為法今醫家所用 正宜斟酌但飲酒惟取其味不顧入藥何如爾然久 之未見不作疾者葢此物損益兼行可不慎歟漢賜 丞相上尊酒糯為上稷為中粟為下今入藥佐使專 用糯米以清水白麫麴所造為正古人造麴未見入 諸藥所以功力和厚皆勝餘酒今人又以糵造者葢 止是醴非酒也書云若作酒醴爾惟麴糵酒則用麴 醴則用糵氣味甚相遼治療豈不殊也頴曰入藥用 東陽酒最佳其酒自古擅名事林廣記所載醸法其 麴亦用藥今則絶無惟用麩麫蓼汁拌造假其辛辣 之力蓼亦解毒清香逺達色復金黄飲之至醉不頭 痛不口乾不作㵼其水秤之重於他水隣邑所造俱 不然皆水土之美也處州金盆露水和薑汁造麴以 浮飯造醸醇美可尚而色香劣於東陽以其水不及 也江西麻姑酒以泉得名而麴有羣藥金陵瓶酒麴 米無嫌而水有鹼且用灰味太甘多能聚痰山東秋 露白色純味烈蘇州小瓶酒麴有葱及紅豆川烏之 類飲之頭痛口渴淮南緑豆酒麴有緑豆能解毒然 亦有灰不美時珍曰東陽酒即金華酒古蘭陵也李 太白詩所謂蘭陵美酒鬱金香即此常飲入藥俱良 山西㐮陵酒薊州薏苡酒皆清烈但麴中亦有藥物 黄酒有灰秦蜀有咂嘛酒用稻麥黍秫藥麴小罌封 醸而成以筒吸飲穀氣既雜酒不清美並不可入藥 米酒氣味苦甘辛大熱有毒 詵曰久飲傷神損壽軟筋 骨動氣痢醉卧當風則成 癜風醉浴冷水成痛痺服丹砂人飲之頭痛吐熱士 良曰凡服丹砂北庭石亭脂鍾乳諸石生薑並不可 長用酒下能引石藥氣入四肢滯血化為癰疽藏器 曰凡酒忌諸甜物酒漿照人無影不可飲祭酒自耗 不可飲酒合乳飲令人氣結同牛肉食令人生蟲酒 後卧黍穣食猪肉患大風時珍曰酒後食芥及辣物 緩人筋骨酒後飲茶傷腎臟腰脚重墜膀胱冷痛兼 患痰飲水腫消渴攣痛之疾一切毒藥因酒得者難 治又酒得鹹而解者水制火也酒性上而醎潤下 也又畏枳椇葛花赤豆花緑豆粉者寒勝熱也 主 治行藥勢殺百邪惡毒氣 别 録 通血脉厚腸胃潤皮膚 散濕氣消憂發怒宣言暢意 藏 器 養脾氣扶肝除風下 氣 孟 詵 解馬肉桐油毒丹石發動諸病熱飲之甚良 時 珍 糟底酒 三年臘糟 下取之 開胃下食暖水臟温腸胃消宿食 禦風寒殺一切蔬菜毒 日 華 止嘔噦摩風瘙腰膝疼痛 孫思 邈 老酒 臘月醸造者可 經數十年不壊 和血養氣暖胃辟寒發痰動火 時 珍 春酒 清明醸造者 亦可經久 常服令人肥白 孟 詵 蠼螋尿瘡飲之 至醉須臾蟲出如米也 李絳兵 部手集 社壇餘胙酒 拾 遺 治小兒語遲納口中佳又以噴屋四 角辟蚊子 藏 器 飲之治聾 時珍曰按海録碎事云俗傳 社酒治聾故李濤有社翁今 日没心情為寄治 聾酒一瓶之句 糟筍節中酒氣味鹹平無毒主治飲之主噦氣嘔逆 或加小兒乳及牛乳同服又摩 瘍風 藏 器 東陽酒氣味甘辛無毒主治用制諸藥良 發明 𢎞景曰大寒凝海惟酒不氷明其性熱獨冠羣 物藥家多用以行其勢人飲多則體弊神昏是 其有毒故也博物志云王肅張衡馬均三人冐霧晨 行一人飲酒一人飽食一人空腹空腹者死飽食者 病飲酒者健此酒勢辟惡勝於他食之效也好古曰 酒能引諸經不止與附子相同味之辛者能散苦者 能下甘者能居中而緩用為導引可以通行一身之表 至極髙分味淡者則利小便而速下也古人 惟以麥 造麴醸黍已為辛熱有毒今之醖者加以烏頭巴豆 砒霜薑桂石灰竈灰之類大毒大熱之藥以増其氣 味豈不傷冲和損精神涸榮衛竭天癸而夭夫人壽 耶震亨曰本草止言酒熱而有毒不言其濕中發熱 近於相火醉後振寒戰慄可見矣又性喜升氣必隨 之痰鬱于上溺澀于下恣飲寒凉其熱内鬱肺氣大 傷其始也病淺或嘔吐或自汗或瘡疥或鼻皶或泄 利或心脾痛尚可散而去之其久也病深或消渴或 内疽或肺痿或鼓脹或失明或哮喘或勞瘵或癲癎 或痔漏為難名之病非具眼未易處也夫醇酒性大 熱飲者適口不自覺也理宜冷飲有三益焉過于肺 入於胃然後微温肺得溫中之意可以補氣次得寒 中之温可以養胃冷酒行遲傳化以漸人不得恣飲 也今則不然圖取快喉舌焉爾頴曰人知戒早飲而 不知夜飲更甚既醉既飽睡而就枕熱擁傷心傷目 夜氣收斂酒以發之亂其清明勞其脾胃停濕生瘡 動火助慾因而致病者多矣朱子云以醉為節可也 機曰按扁鵲云過飲腐腸爛胃潰髄蒸筋傷神損壽 昔有客訪周顗出美酒二石顗飲一石二斗客飮八 斗次明顗無所苦客已脇穿而死矣豈非犯扁鵲之 戒乎時珍曰酒天之美禄也麫麴之酒少飲則和血 行氣壮神禦寒消愁遣興痛飲則傷神耗血損胃亾 精生痰動火邵堯犬詩云美酒飲教微醉後此得飲 酒之妙所謂醉中趣壺中天者也若夫沈湎無度醉 以為常者輕則致疾敗行甚則喪邦亾家而隕軀命 其害可勝言哉此大禹所以疏儀狄周公所以著酒 誥為世 範戒也 附方 舊十一 新六 驚怖卒死 温酒灌 之即醒 鬼擊諸病 卒然着人 如刀刺状 胸脇腹内切痛不可抑按或吐血鼻血下 血一名鬼排以醇酒吹兩鼻内良 肘后 馬氣入瘡 或馬汗馬毛入瘡皆致腫痛煩熱入腹則 殺人多飲醇酒至醉即愈妙 肘后方 虎傷人瘡 但飲酒常令大醉 當吐毛出 梅師 蛇咬成瘡 煖酒淋洗瘡上日 三次 廣利方 蜘蛛 瘡毒 同上 方 毒蜂螫人 方同 上 咽傷聲破 酒一合酥一匕 乾薑末二匕和 服日二次方 十便良 三十年耳聾 酒三升漬牡荆子一升七 日去滓任性飲之 千金 方 天行餘毒 手足腫痛欲㫁作坑深三尺燒熱灌酒 着屐居坑上以衣壅之勿令泄氣 類 要 方 下部痔慝 掘地作小坑燒赤以酒沃之納吴茱 萸在内坐之不過三度良 外䑓 産 後血悶 清酒一升和生地 黄汁煎服 梅師 身面疣目 盗酸酒酻洗而 呪之曰疣疣不 知羞酸酒酻洗你頭急急如 律令呪七遍自愈 外䑓 斷酒不飲 酒七升硃砂 半兩瓶浸𦂳 封安豬圈内任豬揺動七日取出頓飲千又方正 月一日酒五升淋碓頭杵下取飲之 金方 丈 夫脚冷 不隨不能行者用淳酒三斗水三斗入瓷中 灰火温之漬脚至膝常着灰火勿令冷三日 止方千 金 海水傷裂 凡人為海水醎物所傷及風吹裂 痛不可忍用蜜半斤水酒三十斤 防風當歸羌活荆芥各二兩為末 煎湯浴之一夕即愈 使琉球録 附諸酒方 時珍曰本草及諸書並有治病醸酒諸方 今輯其簡要者以備恭考藥品多者不能 盡 録 愈瘧酒 治諸瘧疾頻頻温飲之四月八日水一石麴 一斤為末俱投水中待酢煎之一石取七斗 待冷入麴四斤一宿上生白沬起炊秫一 石冷投三日酒成 賈思勰齊民要術 屠蘇酒 陳延之小品方云此華佗方也元旦飲之辟 疫癘一切不正之氣造法用赤木桂心七錢 五分防風一兩菝葜五錢蜀椒桔梗大黄五錢七分 烏頭二錢五分赤小豆十四枚以三角絳嚢盛之除 夜懸井底元旦取出置酒中煎數沸舉家東向從少 至長次第飲之藥滓還投井中嵗飲此水一世無病 割時珍曰蘇虺鬼名此藥屠 鬼爽故名或云草庵名也 逡巡酒 補虚益氣去一切風痺濕氣久服益壽耐老 好顔色造法三月三日收桃花三兩三錢五 月五日收馬藺花五兩五錢六月六日收脂麻花六 兩六錢九月九日收黄甘菊花九兩九錢隂乾十二 月八日取臘水三斗待春分取桃仁四十九枚好者 去皮尖白麫十斤正同前花和作麴紙包四十九日 用時白水一瓶麴一丸麫一塊 封良久成矣如淡再加一丸 五加皮酒 去一切風濕痿痺壮筋骨填精髓用五加 皮洗刮去骨煎汁和麴米醸成飲之或切 碎袋盛浸酒煮飲或加 當歸牛膝地榆諸藥 白楊皮酒 治風毒脚氣腹中痰癖如石 以白楊皮切片浸酒起飲 女貞皮酒 治風虛補腰膝女貞 皮切片浸酒煮飲之 仙靈脾酒 治偏風不遂强筋堅骨仙靈脾一斤袋盛 浸無灰酒二斗宻封三日飲之 聖惠方 薏苡仁酒 去風濕强筋骨健脾胃用絶好薏苡 仁粉同麴米醸酒或袋盛煮酒飲 天門冬酒 潤五臟和血脉久服除五勞七傷癲癎惡 疾常令酒氣相接勿令大醉忌生冷十日 當出風疹毒氣三十日乃已五十日不知風吹也冬 月用天門冬去心煮汁同麴米醸成初熟微酸久乃 味佳方 千金 百靈藤酒 治諸風百靈藤十斤水一石煎汁三斗入 糯米三斗神麴九斤如常醸成三五日更 炊糯飯投之即熟澄清日 飲以汗出為效 聖惠方 白石英酒 治風濕周痺肢節濕痛及腎虚耳聾用白 石英磁石煆醋淬七次各五兩絹袋盛浸 酒中五六日温飲酒少 更添之 聖濟總録 地黄酒 補虚弱壮筋骨通血脉治腹痛變白髮用生 肥地黄絞汁同麴米封宻器中五七日啓之 中有緑汁真精英也宜先飲之乃濾汁 藏貯加牛膝汁效更速亦有加羣藥者 牛膝酒 壮筋骨治痿痺補虚損除久瘧用牛膝煎 汁和麴米釀酒或切碎袋盛浸酒煮飲 當歸酒 和血脉堅筋骨止諸痛調經水 當歸煎汁或釀或浸並如上法 菖蒲酒 治三十六風一十二痺通血脉治骨痿久服 耳目聰明石菖蒲煎汁或醸或浸並如上法 枸杞酒 補虚弱益精氣去冷風壮陽道止目淚健腰 脚用甘州枸杞子煮爛搗汁和麴米醸酒或 以子同生地黄 袋盛浸酒煮飲 人參酒 補中益氣通治諸虚用人參末 同麴米醸酒或袋盛浸酒煮飲 薯蕷酒 治諸風眩運益精髓壮脾胃用薯蕷粉同麴 米釀酒或同山茱萸五味子人參諸藥浸酒 煮 飲 茯苓酒 治頭風虚眩暖腰膝主五勞七 傷用茯苓粉同麴米醸酒飲之 菊花酒 治頭風明耳目去痿痺消百病用甘菊花煎 汁同麴米醸酒或加地黄當歸枸把諸藥亦 佳 黄精酒 壮筋骨益精髓變白髮治百病用黄精蒼术 各四斤枸杞根柏葉各五斤天門冬三斤煮 汁一石同麴十斤糯 米一石如常醸酒飲 桑椹酒 補五臟明耳目治水腫不下則滿下之則虚 大腹則十無一活用桑椹搗汁煎過同麴米 如常釀 酒飲 术酒 治一切風濕筋骨諸病駐顏色耐寒暑用术三 十斤去皮搗以東流水三石漬三十日取汁露 一夜浸麴 米醸成飲 蜜酒 孫真人曰治風疹風癬用沙蜜一斤糯飯一升 麫麴五兩熟水五升同入瓶内封七日成酒尋 以蜜入酒 代之亦良 蓼酒 久服聰明耳目脾胃徤壮 以蓼煎汁和麴米醸酒飲 薑酒 詵曰治偏風中惡疰忤心腹冷痛以薑浸酒煖 服一椀即止 一法用薑汁和麴造酒如常服 之 佳 葱豉酒 詵曰解煩熱補虚勞治傷寒頭痛寒熱及冷 痢腸痛解肌發汗並以葱根豆䜴浸酒煮飲 茴香酒 治卒腎氣痛偏墜牽引及心腹 痛茴香浸酒煮飲之舶茴尤妙 縮砂酒 消食和中下氣止心腹痛 砂仁炒研袋盛浸酒煮飲 莎根酒 治心中客熱膀胱脇下氣鬱常憂不樂以莎 根一斤切熬香袋盛浸酒日夜服之當令酒 氣相 續 茵蔯酒 治風疾筋骨攣急用茵蔯蒿炙黄一 斤秫米一石麴三斤如常醸酒飲 青蒿酒 治虚勞久瘧青蒿搗 汁煎過如常醸酒飲 百部酒 治一切久近咳𠻳百部根 切炒袋盛浸酒頻頻飲之 海藻酒 治癭氣海藻一斤洗 淨浸酒日夜細飲 黄藥酒 治諸癭氣萬州黄藥 切片袋盛浸酒煮飲 仙茆酒 治精氣虚寒陽痿膝弱腰痛痺緩諸 虛之病用仙茆九蒸九晒浸酒飲 通草酒 續五臟氣通十二經脉利三焦 通草子煎汁同麴米醸酒飲 南藤酒 治風虛逐冷氣除痺痛强腰脚 石南藤煎汁同麴米醸酒飲 松液酒 治一切風痺脚氣於大松下掘坑置甕承 取其津液一斤醸糯米五斗取酒飲之 松節酒 治冷風虛弱筋骨攣痛脚氣緩痺松節 煮汁同麴米醸酒飲松葉煎汁亦可 柏葉酒 治風痺歴節作痛東向側 柏葉煮汁同麴米釀酒飲 椒柏酒 元旦飲之辟一切疫癘不正之氣除夕以 椒三七粒東向側柏葉七枝浸酒一瓶飲 竹葉酒 治諸風熱病清心暢意淡 竹葉煎汁如常醸酒飮 槐枝酒 治大麻痿痺槐枝 煮汁如常醸酒飲 枳茹酒 治中風身直口僻眼急 用枳殻刮茹浸酒飲之 牛蒡酒 治諸風毒利腰脚用牛 蒡根切片浸酒飲之 巨勝酒 治風虛痺弱腰膝疼痛用巨勝子二升炒 香薏苡仁二升生地黄半斤袋盛浸酒飲 麻仁酒 治骨髓風毒痛不能動者取大 麻子中仁炒香袋盛浸酒飲之 桃皮酒 治水腫利小便桃皮 煎汁同秫米醸酒飲 紅麴酒 治腹中及産後瘀 血紅麴浸酒煮飲 神麴酒 治閃肭腰痛神麴 燒赤淬酒飲之 柘根酒 治耳聾方 具柘根下 磁石酒 治腎虚耳聾用磁石木通 菖蒲等分袋盛酒浸日飲 蠶沙酒 治風緩頑痺諸節不隨腹内宿 痛用原蠶沙炒黄袋盛浸酒飲 花蛇酒 治諸風頑痺癱緩攣急疼痛惡瘡疥癩用白 花蛇肉一條袋盛同麴置於缸底糯飯葢之 三七日取酒飲又有 羣藥煮酒方甚多 烏蛇酒 治療醸 法同上 蚺蛇酒 治諸風痛痺殺蟲辟瘴治癩風疥癬惡瘡用 蚺蛇肉一斤羌活一兩袋盛同麴置於缸底 糯飯葢之醸成酒飲亦可浸酒詳見本條藥頴曰廣 西蛇酒罈上安蛇數寸其麴則采山中草 不能無 毒 也 蝮蛇酒 治惡瘡諸瘻惡風頑痺癲疾取活蝮蛇一條 同醇酒一斗封埋馬溺處周年取出蛇已消 化每服數杯當身 體習習而愈也 紫酒 治卒風口偏不語及角弓反張煩亂欲死及鼓 脹不消以雞屎白一升炒焦投酒中待紫色去 滓頻 飲 豆淋酒 破血去風治男子中風口喎隂毒腹痛及小 便尿血婦人産後一切中風諸病用黒豆炒 焦以酒淋 之温飲 霹靂酒 治疝氣偏墜婦人崩中下血胎 産不下以鐵器燒赤浸酒飲之 龜肉酒 治十年咳𠻳醸 法詳見龜條 虎骨酒 治臂脛疼痛歴節風腎虚膀胱寒痛虎脛骨 一具炙黄槌碎同麴米如常醸酒飲亦可浸 酒詳見 虎條 麋骨酒 治隂虛腎弱久服令人肥白麋 骨煮汁同麴米如常醸酒飲之 鹿頭酒 治虚勞不足消渴夜夢鬼物補益精氣鹿頭 煮爛搗泥連汁和麴米醸酒飲少入葱椒 鹿茸酒 治陽虛痿弱小便頻數勞損諸虚 用鹿茸山藥浸酒服詳見鹿茸下 戊戌酒 詵曰大補元陽頴曰其性大熱隂虚無冷病 人不宜飲之用黄狗肉一隻煮糜連汁和麴 米醸酒 飲之 羊羔酒 大補元氣健脾胃益腰腎宣和化成殿真方 用米一石如常浸漿嫩肥羊肉七斤麴十四 兩杏仁一斤同煮爛連汁拌末入木香一兩同醸勿 犯水十日熟極甘滑 一法羊肉五斤蒸爛酒浸一 宿入消梨七个同搗取 汁和麴米醸酒飲之 腽肭臍酒 助陽氣益精髓破癥結冷氣大補益人 腽肭臍酒浸擂爛同麴米如常醸酒飲 燒酒 綱 目 釋名火酒 綱 目 阿刺吉酒 飲膳 正要 集解 時珍曰燒酒非古法也自元時始創其法用濃 酒和糟入甑蒸令氣上用器承取滴露凡酸壊 之酒皆可蒸燒近時惟以糯米或粳米或黍或秫或 大麥蒸熟和麴醸甕中七日以甑蒸取其清如水味 極濃烈葢酒露也頴曰暹羅酒以燒酒復燒二次入 珍寳異香其墰每個以檀香十數斤燒烟薫令如漆 然後入酒蠟封埋土中二三年絶去燒氣取出用之 㑹有人携至舶能飲三四盃即醉價直數倍也有積 病飲一二盃即愈且殺蠱予親見二人 飲此打下活蟲長二寸許謂之魚蠱云 氣味辛甘大熱有大毒 時珍曰過飲敗胃傷膽喪心 損壽甚則黒腸腐胃而死與 薑蒜同食令人生痔毒 鹽冷水緑豆粉解其 主治消冷積寒氣燥濕痰開 鬱結止水泄治霍亂瘧疾噎膈心腹冷痛隂毒欲死 殺蟲辟瘴利小便堅大便洗赤目腫痛有效 時 珍 發明 時珍曰燒酒純陽毒物也面有細花者為真與 火同性得火即然同乎焰消北人四時飲之南 人止暑月飲之其味辛甘升揚發散其氣燥熱勝濕 袪寒故能開怫鬱而消沈積通膈噎而散痰飲治泄 瘧而止冷痛也辛先入肺和水飲之則抑使下行通 調水道而小便長白熱能燥金耗血大腸受刑故令 大便燥結與薑蒜同飲即生痔也若夫暑月飲之汗 出而膈快身凉赤目洗之淚出而腫消赤散此乃從 治之方焉過飲不節殺人頃刻近之市沽又加以砒 石草烏辣灰香藥助而引之是假盜以方矣善攝生 者宜戒之按劉克用病機賦云有人病赤目以燒酒 入鹽飲之而痛止腫消葢燒酒性走引鹽通行經絡 使鬱結開而邪熱散 此亦反治劫劑也 附方 新 七 冷氣心痛 燒酒入飛 鹽飲即止 隂毒腹痛 燒酒温飲 汗出即止 嘔 逆不止 真火酒一盃新汲井水 一盃和服甚妙 瀕湖 寒濕泄瀉 小便清者 以頭燒酒 飲之 即止 耳中有核 如棗核大痛不可動者以火酒滴入 仰之半時即可箝出 李樓竒方 風蟲牙痛 燒酒浸花椒 頻頻潄之 寒痰咳𠻳 燒酒四兩猪脂蜜 香油茶末各四兩 同浸酒内煮成一處每 日挑食以茶下之取效 葡萄酒 綱 目 集解 詵曰葡萄可醸酒藤汁亦佳時珍曰葡萄酒有 二様醸成者味佳有如燒酒法者有大毒醸者 取汁同麴如常醸糯米飯法無汁用乾葡萄末亦可 魏文帝所謂葡萄醸酒甘於麴米醉而易醒者也燒 者取葡萄數十斤同大麴醸酢取入甑蒸之以器承 其滴露紅色可愛古者西域造之唐時破髙昌始得 其法按梁四公記云髙昌獻蒲桃乾凍酒杰公曰蒲 桃皮薄者味美皮厚者味苦八風谷凍成之酒終年 不壊葉子奇草木子云元朝於冀寧等路造蒲桃酒 八月至太行山辨其真偽真者下水即流偽者得水 即氷凍矣久藏者中有一塊雖極寒其餘皆氷獨此 不氷乃酒之精液也飲之令人透腋而死酒至二三 年亦有大毒飲膳正要云酒有數等出哈𠻳火者最 烈西畨者次之平陽太原者又次之或云葡萄久貯 亦自成酒芳甘酷 烈此真葡萄酒也 醸酒氣味甘辛熱微毒 時珍曰有熱疾齒疾 瘡疹人不可飲之 主治暖腰腎駐顔色耐寒 時 珍 燒酒氣味辛甘大熱有大毒 時珍曰大熱大毒甚於 燒酒北人習而不覺南 人切不可 輕生飲之 主治益氣調中耐饑强志 正 要 消痰破癖 汪 頴 糟 綱 目 釋名粕 綱 目 集解 時珍曰糯秫黍麥皆可蒸醸酒醋熬煎餳飴化 成糟粕酒糟須用臘月及清明重陽造者瀝乾 入少鹽收之藏物不敗揉物能軟若 榨乾者無味矣醋糟用三伏造者良 酒糟氣味甘辛無毒主治温中消食除冷氣殺腥去 草菜毒潤皮膚調臟腑 蘇 恭 罯撲損瘀血浸水洗凍瘡 搗傅蛇蛟蜂叮毒 日 華 發明 時珍曰酒糟有麴糵之性能活血行經止痛故 治傷損有功按許叔微本事方云治踠折傷筋 骨痛不可忍者用生地黄一斤藏𤓰薑糟一斤生薑 四兩都炒熱布裹罨傷處冷即易之曽有人傷折醫 令捕一生龜将殺用之夜夢龜傳此方用之而愈也 又類編所載只用藏𤓰薑糟一物入赤小豆末和勻 罨於㫁傷處以杉片或白桐片 夾之云不過三日即痊可也 附方 新 四 手足皸裂 紅糟臘猪脂薑汁鹽等分研爛炒 熱擦之裂内甚痛少頃即合再擦 數次即安 袖珍方 鶴膝風病 酒醅糟四兩肥皂一個去子 消一兩五味子一兩砂糖一兩 薑汁半甌研勻日日塗 之加入燒酒尤妙也 暴發紅腫 痛不可忍者臘糟 糟之 談埜翁試 騐 方 杖瘡青腫 用濕綿紙鋪傷處以燒過酒糟搗爛厚 鋪紙上良久痛處如蟻行熱氣上升即 散方簡 便 大麥醋糟氣味酸微寒無毒主治氣滯風壅手背脚 膝痛炒熱布裹熨之三兩換當愈 孟 詵 乾餳糟氣味甘温無毒主治反胃吐食暖脾胃化飲 食益氣緩中 時 珍 發明 時珍曰餳以糵成暖而消導故其糟能化滯緩 中飬脾止吐也按繼洪澹寮方云甘露湯治反 胃嘔吐不止服此利胸膈飬脾胃進飲食用乾餳糟 六兩生薑四兩二味同搗作餅或焙或晒入炙甘草 末二兩鹽少許㸃湯服之常熟一富人病反胃徃京 口甘露寺設水陸泊舟岸下夢一僧持湯一盃與之 飲罷便覺胸快次早入寺供湯者乃夢中所見僧常 以此湯待賔故易名曰甘露湯予在臨汀療一小吏 旋愈切 勿忽之 附方 新 一 脾胃虚弱 平胃散等分末一斤入乾糖糟炒 二斤半生薑一斤半紅棗三百個 煮取肉焙乾通為末 逐日㸃湯服 摘𤣥 米粃 食 物 釋名米皮糠 時珍曰粃亦 紕薄之義也 集解 頴曰米粃即精米上細糠也昔陳平食糠覈而 肥也時珍曰糠諸粟穀之殻也其近米之細者 為米粃味極甜儉年人多以豆㴮或草 木花實可食者和劑蒸煮以救饑云 氣味甘平無毒主治通腸開胃下氣磨積塊作糗食 不饑充滑膚體可以頥養 汪 頴 舂杵頭細糠 别録 中品 校正 禹錫曰自草 部移入此 集解 時珍曰凡穀皆有糠此當用粳稻粟秫之糠也 北方多用杵南方多用碓入藥並同丹家言糠 火鍊物力 倍於常也 氣味辛甘熱 震亨曰穀殻屬金 糠之性則熱也 主治卒噎刮取含之 别録呷亦可 煎湯 之 燒研水服方寸匕令婦人易産 時珍母 出子 秘 録 發明 𢎞景曰治噎用此亦是舂搗義 爾天下事理多相影嚮如此 附方 舊一 新一 膈氣噎塞 飲食不下用碓觜上細糠蜜丸 彈子大時時含嚥津液 聖惠 咽喉妨礙 如有物吞吐不利杵頭糠人參各一錢石 蓮肉炒一錢水煎服日三次 聖濟總録 本草綱目卷二十五
欽定四庫全書 本草綱目卷二十六目録 菜部 李時珍曰草木可茹者謂之菜韭薤葵葱藿五菜也素 問五穀為養五菜為充所以輔穀氣疏壅滯也菜固不 止于五而已我國初周憲王圖草木之可濟生者四百 餘種為救荒本草厥有㫖哉夫隂之所生本在五味隂 之五宫傷在五味謹和五味臟腑以通氣血以流骨正 筋柔腠理以宻可以長久是以内則有訓食醫有方菜 之于人補非小也但五氣之良毒各不同五味之所入 有偏勝民生日用而不知乃搜可茹之草凡一百五種 為菜部分為五類曰葷辛曰柔滑曰蓏曰水曰芝栭 舊 本 菜部三品共六十五種今併入五種移十三種入草部 六種入果部自草部移入及併二十三種自穀部移入 一種果部移入一種外 類有名未用移入三種 神農本草經一十三種 梁陶𢎞 景註 名醫别録一十七種 梁陶𢎞 景註 唐本草七種 唐蘇 恭 千金食治二種 唐孫 思邈 本草拾遺一十三種 唐陳 藏器 食療本草三種 唐孟詵 張鼎 食性本草一種 南唐陳 士良 蜀本草二種 蜀韓 保昇 日華本草二種 宋人 大明 開寳本草六種 宋馬 志 嘉祐本草十種 宋掌 禹錫 圖經本草四種 宋蘇 頌 證類本草一種 宋唐 慎微 日用本草三種 元呉 瑞 食物本草二種 明汪 頴 食鑑本草一種 明甯 原 救荒本草一種 明周 王 本草綱目一十七種 明李 時珍 附註 魏李當之藥録 齊徐之才藥對 呉普本草性 唐甄權藥 宋雷斆炮炙 蕭炳四聲 唐李珣海藥珠囊楊損之刪繁象宋冦宗奭衍義 金張元素珍 元李杲法 王好古湯液 元朱震亨補遺 明陳嘉謨蒙筌 明汪機會編 菜之一 葷辛類三十二種 内附 七種 韭 别錄 山韭 千金附孝 文韭 葱 别錄 茖葱 千金 胡葱 開寳 薤 别録蓼即藠 子 蕎附 蒜 别録 山蒜 拾遺 葫 别録蒜 即大 五辛菜 拾遺 蕓薹 唐本菜 即油 菘 别録菜 即白 芥 别録 白芥 開寳 蕪菁 别録青 即蔓 萊菔 唐本蔔 即蘿 生薑 别録 乾薑 本經薑天 竺乾 附 茼蒿 嘉祐 邪蒿 嘉祐 胡荽 嘉祐 胡蘿蔔 綱目 水斳 本經菜 即芹 堇 唐本芹 即旱 紫堇 圖經 馬蘄 唐本 蘹香 唐本香 即茴 蒔蘿 開寳勒蜀胡爛答數低 池得 馬思 吉附 羅勒 嘉祐香 即蘭 白花菜 食物 蔊菜 綱目 草䜴 拾遺 右附方舊一百五十新二百九十二 本草綱目卷二十六目録
欽定四庫全書 本草綱目卷二十六 明 李時珍 撰 菜之一 葷辛類三十二 種 内附七種 韭 别錄 中品 釋名草鍾乳 拾 遺 起陽草 侯氏藥譜葉頌曰案許慎說 文韭字象 出地上形一種 而久生故謂之韭一歳三四割其根不傷至冬壅培 之先春復生信乎乆生者也藏器曰俗謂韭是草鍾 乳言其温補也時珍曰韭之莖名韭白根名韭黃花 名韭菁禮記謂韭為豐本言其美在根也薤之美在 白韭之美在黃 黃乃未出土者 集解 時珍曰韭叢生豐本長葉青翠可以根分可以 子種其性内生不得外長葉髙三寸便剪剪忌 日中一歳不過五剪收子者只可一剪八月開花成 叢收取醃藏供饌謂之長生韭言剪而復生乆而不 乏也九月收子其子黒色而扁須風處隂乾勿令浥 鬱北人至冬移根于土窖中培以馬屎暖則即長髙 可尺許不見風日其葉黃嫩謂之韭黃豪貴皆珍之 韭之為菜可生可熟可菹可乆乃菜中最有益者也 羅願爾雅翼云物久必變故老韭為莧頌曰鄭𤣥言 政道得利隂物變為陽故葱變為韭可騐葱冷而韭 温 氣味辛微酸温濇無毒 時珍曰生辛濇熟甘酸大明 曰熱宗奭曰春食則香夏食 則臭多食則能昬神暗目酒後尤忌詵曰熱病後十 日食之即發困五月多食乏氣力冬月多食動宿飲 吐水不可與蜜 及牛肉同食 主治歸心安五臟除胃中熱利病人 可久食 别録時珍曰案千金方 作可久食不利病人 葉煮鯽魚鮓食斷卒 下痢根入生髪膏用 𢎞 景 根葉煮食温中下氣補虚益 陽調和臟腑令人能食止洩血膿腹中冷痛生擣汁 服主胸痺骨痛不可觸者又解藥毒療狂狗咬人數 發者亦塗諸蛇虺蠍薑惡蟲毒 藏 器 煮食充肺氣除心 腹痼冷痃癖擣汁服治肥白人中風失音 日 華 煮食歸 腎壯陽止洩精暖腰膝 甯 原 熟以鹽醋空心喫十頓 治胸膈噎氣擣汁服治胸痺刺痛如錐即吐出胸中 惡血甚騐又灌初生小兒吐去惡水惡血永無諸病 詵 主吐血唾血衂血尿血婦人經脈逆行打撲傷損 及膈噎病擣汁澄清和童尿飲之能消散胃脘瘀血 甚效 震 亨 飲生汁主上氣喘息欲絶解肉脯毒煮汁飲 止消渴盜汗熏産婦血運洗腸痔脫肛 時 珍 發明 𢎞景曰此菜殊辛臭雖煮食之便出猶熏灼不 如葱薤熟即無氣最是養生所忌頌曰菜中此 物最温而益人宜常食之昔人正月節食五辛以辟 癘氣謂韭薤葱蒜薑也宗奭曰韭黄未出糞上最不 益人食之滯氣蓋含抑鬱未申之氣故也孔子曰不 時不食正謂此類花食之亦動風思邈曰韭味酸肝 病宜食之大益人心時珍曰韭葉熱根温功用相同 生則辛而散血熟則甘而補中入足厥隂經乃肝之 菜也素問言心病宜食韭葉食鑑本草言歸腎文雖 異而理則相貫蓋心乃肝之子腎乃肝之母母能令 子實虚則補其母也道家曰為五葷之一謂其能昏 人神而動虚陽也有一貧叟病噎膈食入即吐胷中 刺痛或令取韭汁入鹽梅鹵汁少許細呷得入漸加 忽吐稠涎數升而愈此亦仲景治胸痺用薤白皆取 其辛温能散胃脘痰飲惡血之義也震亨曰心痛有 食熱物及怒鬱致死血留於胃口作痛者宜用韭汁 桔梗加入藥中開提氣血有腎氣上攻以致心痛者 宜用韭汁和五苓散為丸空心茴香湯下蓋韭性急 能散胃口血滯也又反胃宜用韭汁二盃入薑汁牛 乳各一盃細細温服蓋韭汁消血薑汁下氣消痰和 胃牛乳能解熱潤燥補虚也一人臘月飲刮刴酒三 盃自后食必屈曲下膈硬濇微痛右脈甚濇關脈沈 此汚血在胃脘之口氣因鬱而成痰隘塞食 道也遂以韭汁半琖細細冷呷盡半斤而愈 附方 舊十一新 二十一 胸痺急痛 詵曰胸脾痛如錐刺不得 俛仰自汗出或徹背上不 治或至死可取生韭或根五 斤洗擣汁服之 食療本草 隂陽易病 男子隂腫小 腹絞痛頭重 眼花宜豭䑕屎湯煮之用豭䑕屎十四枚韭根一大 把水二琖煮七分去滓再煎二沸温服得汗愈未汗 再服人南 陽活 書 傷寒勞復 方同 上 卒然中惡 擣韭汁灌鼻中 便甦 食醫心 鏡 臥忽不寤 勿以火照之但痛齧拇指甲際而唾其 面則活取韭擣汁吹入鼻中冬月則用 韭根方 肘後 風忤邪惡 韭根一把烏梅十四箇呉茱萸炒 半升水一斗煮之仍以病人櫛内 入煮三沸櫛浮者生沈者死煮 至三升分三服 金匱要畧 喘息欲絕 韭汁飲 一升效 夜 出盜汗 韭根四十九根水二升 煮一升頓服 千金方 消渴引飲 韭苗日用 三五兩或 炒或作羮勿入鹽入醬無妨喫至十斤即住極效過 清明勿喫有人病此引飲无度得此方而愈 秦憲 副 方 㗋腫難食 韭一把擣熬傅之 冷即易 千金方 水穀痢疾 韭葉作羮 粥 炒任 食之良鏡 食醫心 脫肛不收 生韭一斤切以酥拌炒熟綿裹 作二包更互熨之以入為度 聖 惠 痔瘡作痛 用盆盛沸湯以器蓋之留一孔用洗淨 韭菜一把泡湯中乗熱坐孔上先熏後 洗數次自然脫 體也 袖珍方 小兒胎毒 初生時以韭汁少許灌之 即吐出惡水惡血永無諸 疾本四 聲 草 小兒腹脹 韭根擣汁和猪肋煎服一 合間日一服取愈 祕錄 小兒患 黃 韭根擣汁日滴鼻中 取黃水取效同上 痘瘡不發 韭根煎湯服 之 海上方 産後 嘔水 産後因怒哭傷肝嘔青綠水用韭葉一斤 取汁入薑汁少許和飲遂愈 摘𤣥方 産後 血運 韭菜切安瓶中沃以熱醋令 氣入鼻中即省 丹溪心法 赤白帶下 韭根擣 汁和童 尿露一夜空心温服 取效 海上仙方 鼻衂不止 韭根葱根同擣棗大 塞入鼻中頻易兩三 度即止 千金方 五般瘡癬 韭根炒存性擣末以猪脂 和塗之數度愈 經騐方 金瘡 出血 韭汁和風化石灰日乾每用 為末傅之效瀕湖集簡方 刺傷中水 腫痛煮 韭熱榻 之金 千 漆瘡作痒 韭葉杵傅 斗門方 猘狗咬傷 七日當一發三 七日不發乃脫 也急於無風處以冷水洗淨即服韭汁一盌隔七日 又一盌四十九日共服七盌須百日忌食酸鹹一年 忌食魚腥終身忌食狗肉方得保全否則十有九死 徐本齋云此法出肘後方有風犬一日咬三人止一 人用此得活親 見有效 簡便 百虫入耳 韭汁灌之即 出 千金方 聤耳出汁 韭 汁 日滴三次 聖恵方 牙齒虫 韭菜連根洗擣同人家地板上 泥和傅痛處腮上以紙蓋住一 時取下有細虫在泥上可除根泥又方韭根十箇川 椒二十粒香油少許以水桶上 同擣傅病牙頰上 良久有虫出 數次即愈也 解肉脯毒 凡肉宻器蓋過夜者為鬱肉 屋漏沾著者為漏脯皆有毒 擣韭汁飲之 文仲備急方 食物中毒 生韭汁服數 升良 千金 韭子修治 大明曰入藥揀淨蒸熟 暴乾簸去黒皮炒黃用 氣味辛甘温無毒 時珍曰陽也伏 石鍾乳乳香 主治夢中洩精溺血 别 録 暖腰膝治鬼 交甚效 日 華 補肝及命門治小便頻數遺尿女人白淫 白帶 時 珍 發明 頌曰韭子得龍骨桑螵蛸主漏精補中葛洪孫 思邈諸方多用之𢎞景曰韭子入棘刺諸丸主 漏精時珍曰棘刺九方見外臺祕要治諸勞洩小便 數藥多不録案梅師方治遺精用韭子五合白龍骨 一兩為末空心酒服方寸匕千金方治夢遺小便數 用韭子二兩桑螵蛸一兩微炒研末每旦酒服二錢 三因方治下元虚冷小便不禁或成白濁有家韭子 丸蓋韭乃肝之菜入足厥隂經腎主閉藏肝主疎洩 素問曰足厥隂病則遺尿思想無窮入房太甚發為 筋痿及為白淫男隨溲而下女子綿綿而下韭子之 治遺精漏泄小便頻數女人帶下者能入厥隂補下 焦肝及命門之不足命門者藏精之府故同治云 附方 舊三 新四 夢遺溺白 藏器曰韭子每日空心生吞一 二十粒鹽湯下 聖惠治虚勞 傷腎夢中洩精用韭子二兩微 炒為末食前温酒服二錢匕 虛勞溺精 用新韭子 二升十月 霜後采之好酒八合漬一宿以晴明日童子向南擣 一萬杵平旦温酒服方寸匕日再服之 外臺祕要 夢洩遺尿 韭子一升稻米二斗水一斗七升 煮粥取汁六升分三服 千金方 玉莖强 中 玉莖强硬不痿精流不住時時如針刺揑之則痛 其病名强中乃腎滯漏疾也用韭子破故紙各一 兩為末每服三錢水一盞 煎服日三即住 經騐方 腰脚無力 韭子一升揀淨 蒸兩炊久暴乾 簸去黒皮炒黃擣粉安息香二大兩水煮一二百沸 慢火炒赤色和擣為丸梧子大如乾入少蜜每日空 腹泗下三十丸以飯三五匙 壓之大佳 崔元亮海上方 女人帶下 及男子腎虚 冷夢遺用韭 子七升醋煮千沸焙研末煉蜜丸梧子 大每服三十丸空心温酒下 千金方 烟熏虫牙 用 瓦 片煆紅安韭子數粒清油數㸃待烟起以筒吸引至 痛處良久以温水潄吐有小虫出為效未盡再熏 救急 易方 山韭 千 金 釋名蒮 音 育 韯 音纎並 未詳 集解 頌曰蒮山韭也山中往往有之而人多不識形 性亦與家韭相類但根白葉如燈心苗耳韓詩 云六月食鬰及薁謂此也時珍曰案爾雅云蒮山韭 也許慎說文云韯山韭也金幼孜北征録云北邊雲 臺戎地多野韭沙葱人皆采而食之即此也蘇氏以 詩之鬱即此未知是否又呂忱字林云簽童嚴水韭 也野生水涯葉如韭而細長可食觀此則 知野韭又有山水二種氣味或不相逺也 氣味鹹寒濇無毒主治宜腎主大小便數去煩熱治 毛髪 千 金 發明 時珍曰蒮腎之菜也腎病宜食之諸家本草不 載而孫思邈千金方收之他書蒮字多訛作藿 字藿乃豆葉也陳直奉親養老書有蒮菜羮即此也 其方治老人脾胃氣弱飲食不强用蒮菜四兩鯽魚 肉五兩煮羮下五味并少麫食 每三五日一作之云極補益 附錄孝文韭 拾遺藏器曰辛温無毒主腹内冷脹滿 洩痢腸辟温中補虚令人能行生塞北 山谷狀如韭人多食之云是後魏孝文帝所種又有 諸葛韭孔明所種此韭更長彼人食之時珍曰此亦 山韭也但因 人命名耳 葱 别録 中品 釋名芤 綱 目 菜伯 同 和事草 同 鹿胎 時珍曰葱從怱外 直中空有怱通之 象也芤者草中有孔也故字從孔芤脉象之葱初生 曰葱針葉曰葱青衣曰葱袍莖曰葱白葉中涕曰葱 苒諸物皆宜故 云菜伯和事 集解 恭曰葱有數種山葱曰茖葱療病以胡葱其人 間食葱有二種一種凍葱經冬不死分莖栽蒔 而無子一種漢葱冬即葉枯食用入藥凍葱最善氣 味亦佳也保昇曰葱凡四種冬葱即凍葱也夏衰冬 盛莖葉俱軟美山南江左有之漢葱莖實硬而味薄 冬即葉枯胡葱莖葉粗硬根若金燈茖葱生於山谷 不入藥用頌曰入藥用山葱胡葱食品用冬葱漢葱 又有一種樓葱亦冬葱類江南人呼為龍角葱荆楚 間多種之其皮赤每莖上出岐如入角故云瑞曰龍 角即龍爪葱又名羊角葱莖上生根移下蒔之時珍 曰冬葱即慈葱或名太官葱謂其莖柔細而香可以 經冬太官上供宜之故有數名漢葱一名木葱其莖 粗硬故有木名冬葱無子漢葱春末開花成叢青白 色其子味辛色黒有皺文作三瓣狀收取隂乾勿令 浥鬱可 種可栽 葱莖白氣味辛平葉温根鬚汁並無毒 𢎞景曰葱有 寒熱白冷青 熱傷寒湯中不得用青也宗奭曰葱主發散多食昬 人神詵曰葱宜冬月食不可過多損鬚髪發人虚氣 上冲五臟閉絕為其開骨節出汗之故也思邈曰正 月食生葱令人面上起遊風生葱同蜜食作下利燒 葱同蜜食壅氣殺人張仲景曰生葱合棗食令人病 合犬雉肉食多令人病血時珍曰服地黄常山人忌 食 葱 主治作湯治傷寒寒熱中風面目浮腫能出汗 本 經 傷 寒骨肉碎痛㗋痺不通安胎歸目益目睛除肝中邪 氣安中利五臟殺百藥毒根治傷寒頭痛 别 録 主天行 時疾頭痛熱狂霍亂轉筋及奔豚氣脚氣心腹痛目 眩止心迷悶 大 明 通關節止衂血利大小便 孟 詵 治陽明 下痢下血 李 杲 達表和裏止血 甯 原 除風濕身痛麻痺蟲 積心痛止大人陽脫隂毒腹痛小兒盤腸内釣婦人 妊娠溺血通乳汁散乳癰利耳鳴塗猘犬傷制蚯蚓 毒 時 珍 殺一切魚肉毒 士 良 發明 元素曰葱莖白味辛而甘平氣厚味薄升也陽 也入手太隂足陽明經專主發散以通上下陽 氣故活人書治傷寒頭痛如破用連鬚葱白湯主之 張仲景治少隂病下利清穀裏寒外熱厥逆脉微者 白通湯主之内用葱白若面色赤者四逆湯加葱白 腹中痛者去葱白成無已解之云腎惡燥急食辛以 潤之葱白辛温以通陽氣也時珍曰葱乃釋家五葷 之一生辛散熟甘溫外實中空肺之菜也肺病宜食 之肺主氣外應皮毛其合陽明故所治之症多屬太 隂陽明皆取其發散通氣之功通氣故能解毒及理 血病血者氣之帥也氣通則血活矣金瘡磕損折傷 血出疼痛不止者王璆百一方用葱白砂糖等分研 封之云痛立止更無痕瘢也葱葉亦可用又葱管吹 鹽入玉莖内治小便不通及轉脬危急者極有捷效 余常用治 數人得騐 附方 舊十二二 新三十 感冐風寒 初起即用葱白一握淡豆 䜴半合泡湯服之取汗 頻湖集 簡方 附方本四十四條今少一條係原本闕 傷寒頭痛 如破者連鬚葱白半斤生薑 二兩水煮温服 活人書 時疾頭痛 發 熱 者以連根葱白二十根和米煮粥入 醋少許熱食取汗即解 濟生祕覽 數種傷寒 初起 一二 日不能分别者 用上法取汗 傷寒勞復 因交接者腹痛卵腫用葱 白擣爛苦酒一盞和服之 金千 方 風溼身痛 生葱擂爛入香油數㸃水煎調川芎 藭鬱金末一錢服取吐 丹溪心法 妊娠傷寒 赤斑變為黒斑尿血者以葱白一把水三 升煮熱服汁食葱令盡取汗 傷寒類要 六月孕動 困篤難救者葱白一大握水三升 煎一升去滓頓服 楊氏産乳 胎動下 血 病痛搶心用葱白煮濃汁飲之未死即安已死即 出未效再服一方加川芎一方用銀器同米煮粥 及羮食之 宋師方 卒中惡死 或先病或平居寢臥奄忽而死 皆是中惡急取葱心黄刺入鼻 孔中男左女右入七八寸鼻目血出即甦無又法用 葱刺入耳中五寸以鼻中血出即活也如 血出即 不可治矣相傳此扁 鵲祕方也崔氏纂要 小兒卒死 無故者取葱白納入 下部及兩鼻孔中氣 通或啑即活 陳氏經騐方 小兒盤腸 内釣腹痛用葱湯洗兒腹仍 以炒葱擣貼臍上良久尿出 痛止寳湯氏 嬰孩 鑑 隂毒腹痛 厥逆唇青卵縮六脉欲絕者 用葱一束去根及青留白二 寸烘熱安臍上以熨斗火熨之葱壞則易良久熱氣 透入手足温有汗即瘥乃服四逆湯若熨而手足不 温不可治人朱 肱南陽活 書 脫陽危症 凡人大吐大泄之後四肢 厥冷不省人事或與女子 交後小腹腎痛外腎搐縮冷汗出厥逆須臾不救先 以葱白炒熱熨臍後以葱白三七莖擂爛用酒煮灌 之陽氣即回此華 佗救卒病方也 卒心急痛 牙關𦂳閉欲絕以老葱 白五莖去皮鬚擣膏以 匙送入咽中灌以蔴油四兩但得下咽即甦少頃虫 積皆化黄水而下永不厚發累得救人 瑞竹堂方 霍亂煩躁 坐臥不安葱白二十莖大棗二十 枚水三升煎二升分服 深師方 蚘虫心 痛 用葱莖白二寸鉛粉二錢擣丸服之即止 葱能通氣粉能殺虫也 楊氏經騐方 腹皮麻 痺 不仁者多煮葱白食 之即自愈 危氏方 小便閉脹 不治殺人葱白三 斤剉炒帕盛二箇 更互熨小腹氣透即通 也 許學士本事方 大小便閉 擣葱白和酢封小 腹上仍灸七壯 外臺 秘要 大腸虚閉 勻氣散用連鬚葱一根薑一塊鹽一 捻淡䜴三七粒擣作餅烘揜臍中紥 定良久氣通即通不通 再作 楊氏直指方 小兒虚閉 葱白三根煎湯調 生蠻阿膠末服仍 以葱頭染蜜挿入肛門 少頃即通 全幼心鑑 急淋隂腫 泥葱半斤煨熱杵 爛貼臍上 外臺 小便淋澀 或有白者以赤根樓葱近根截一寸 許安臍中以艾灸七壯 經騐方 小兒 不尿 乃胎熱也用大葱白切四片用乳汁半盞同煎 片時分作四服即通不飲乳者服之即飲乳若 臍四旁有青黒色及口撮 者不可救也 全幼心鑑 腫毒尿閉 因腫毒未潰小 便不通用葱切 入蔴油煎至黒色去葱取 油時塗腫處即通 普濟 水廕病腫 葱根白皮煮汁 服一盞當下水 出病已困者取根擣爛坐 之取氣水自下 聖濟録 隂囊腫痛 葱白乳香擣塗 即時痛止腫消 又方用煨葱入 鹽杵如泥塗之 小便溺血 葱白一握鬱金一兩水一 升煎二合温服一日三次 濟普 方 腸痔有血 葱白三斤煮湯熏 洗立效 外臺 赤白下痢 葱白一 握細切 和米煮粥日日食 之 食醫心鏡 便毒初起 葱白炒熱布包熨數次 乃用傅藥即消 永類 方用葱根和蜜擣𫝊以紙 宻䕶之外服通氣藥即愈 癰疽腫硬 烏金散治癰癤 腫硬無頭不變 色者米粉四兩葱白一兩同炒黒研末醋 調貼一伏時又換以消為度 外科精義 一切腫毒 葱汁漬之 日四五度 乳癰初起 葱汁一升頓服 即㪚 並千金 疔瘡惡腫 刺破 以老 葱生蜜杵貼兩時疔出以 醋湯洗之神效聖濟録 小兒秃瘡 今泔洗淨以羊 角葱擣泥入蜜 和塗之神 效 楊氏 刺瘡金瘡 百治不效葱煎 濃汁漬之甚良 金瘡瘀血 在腹 者大 葱白二十枚蔴子三升杵碎水九升煮一升半 頓服當吐出膿血而瘉未盡再服 並千金方 血壅 怪病 人徧身忽然肉出如錐既痒且痛不能飲食名 血壅不速治必潰膿血以赤皮葱燒灰淋洗飲 䜴湯數盞自安方 夏子益怪病奇 解金銀毒 葱白煮汁飲之 外臺秘要 腦破骨 折 蜜和葱白擣勻厚 封立效 肘後方 自縊垂死 葱心刺耳鼻中 有血出即甦 葉主治煨研傅金瘡水入 腫鹽研傅蛇虫傷及中 射工溪毒 日 華 主水病足腫 蘇 頌 利五臟益目精發黃疸 思 邈 發明 頌曰煨葱治打撲損見劉禹鍚𫝊信方云得于 崔給事取葱新折者煻火煨熱剝皮其間有涕 便將罨損處仍多煨續續易熱者崔云頃在澤潞與 李抱真作判官李相方以毬杖按毬子其軍將以杖 相格因傷李相拇指并爪甲劈裂遽索金創藥裹之 强索酒飲而面色愈青忍痛不止有軍吏言此方遂 用之三易面色却赤斯須云已不痛凡十數度用熱 葱并涕纒褁其指遂畢席笑語時珍曰按張氏經騐 方云金創折傷血出用葱白連葉煨熱或鍋烙炒熱 擣爛傅之冷即再易石城尉戴堯臣試馬損大指血 出淋漓余用此方再易而痛止翌日洗面不見痕跡 宋推官鮑縣尹皆得此方每有殺傷氣未絕者亟食 用此活人甚衆又凡人頭目重悶疼痛時珍每用 葱葉挿入鼻内二三寸并耳内氣通即便清爽也 附方 舊三 新二 水病足腫 葱莖葉煮湯漬之日三 五次妙 韋宙獨行方 小便不 通 葱白連葉擣爛入蜜合外 腎上即通 永類鈐方 瘡傷風水 腫毒取葱青 葉和乾薑黄 檗等分煮湯浸 洗立愈 食療 蜘蛛咬瘡 徧身生瘡青葱葉一莖去 尖入蚯蚓一條在内待化 成水取㸃咬處即愈 李絳兵部手集 代指毒痛 取萎黄葱葉煮汁 熱漬之 千金方 汁氣味辛温滑無毒 主治溺血飲之解藜蘆及桂毒 别 録 散瘀血止衂血痛 治頭痛耳聾消痔漏解衆藥毒 時 珍 能消玉為水化五 石仙方所用 𢎞 發明 時珍曰葱汁即葱涕功同葱白古方多用葱涎 丸藥亦取其通散上焦風氣也勝金方取汁入 酒少許滴鼻中治䘐血不止云即覺血從腦散下也 又唐瑶經騐方以葱汁和蜜少許服之亦佳云隣媪 用此甚效老僕試之亦騐二物同食害人向以能治 此疾恐人脾胃不同非甚急不可輕試也慎㣲曰三 洞要録云葱者菜之伯也能消金錫玉石神仙消金 玉漿法于冬至日以壺盧盛葱汁及根埋廷中次年 夏至發出盡化為水以法漬金玉銀青石各三 分自消矣暴乾如飴食之可休糧亦曰金漿也 附方 舊四 新二 䘐血不止 方見 上 金瘡出血 不止取葱炙熱 挼汁塗之即止 師梅 方 火熖丹毒 從頭起者生 葱汁塗之 痔瘻作痛 葱涎白蜜和 塗之先以木 鱉子煎湯熏洗其冷如水即效一人苦 此早間用之午刻即安也 唐仲舉方 解鉤吻毒 面 青 口噤欲死以葱涕 啖之即解 千金 鬚主治通氣 孟 詵 療飽食房勞血滲入大腸便血腸澼 成痔口乾研末每服二錢温酒下 時 珍 附方 舊 一 㗋中腫塞 氣不通者葱鬚隂乾為末每用二 錢入蒲州膽礬末一錢和勻每用 一字吹之 杜壬方 花主治心脾痛如錐刀刺腹脹用一升同呉茱萸一 升水八合煎七合去滓分三服立效 頌亮出崔 元 方 實氣味辛大温無毒主治明目補中氣不足 本 經 温中 益精 日 華 宜肺歸頭 思 邈 附方 舊 一 眼暗補中 葱子半升為末每取一匙煎湯一 升半去滓入米煮粥食之亦可為 末蜜丸梧子大食後米湯服一 二十丸日三服 食醫心鏡 茖葱 音格 千金 釋名山葱 集解 保昇曰茖葱生山谷不入藥用頌曰爾雅云茖 山葱也說文云茖葱生山中細莖大葉食之香 美於常葱宜入藥用時珍曰茖葱野葱也山原平地 皆有之生沙地者名沙葱生水澤者名水葱野人皆 食之開白花結子如小葱頭世俗不察胡葱即蒜葱 誤指此為胡葱詳見胡葱下保昇言不入藥用蘇頌 言入藥宜用山葱胡葱今攷思邈千金食 性自有茖葱功用而諸本失收今採補之 氣味辛微温無毒 時珍曰佛家以茖葱 為五葷之一見蒜下 主治除瘴氣 惡毒久食强志益膽氣 思 邈 主諸惡蛓狐尿刺毒山溪 中沙蝨射工等毒煮汁浸或擣𫝊大效亦兼小蒜茱 萸輩不獨用也 蘇 恭 子氣味 同 葱 主治洩精 思 邈 胡葱 宋開 寶 釋名蒜葱 綱 目 回回葱 時珍曰按孫真人食忌作葫葱 因其根似葫蒜故也俗稱蒜葱 正合此義元人飲膳正要作回回 葱似言其來自胡地故曰胡葱耳 集解 詵曰胡葱生蜀郡山谷狀似大蒜而小形圓皮 赤稍長而銳五月六月採保昇曰葱凡四種冬 葱夏枯漢葱冬枯胡葱莖葉粗短根若金燈茖葱生 于山谷頌曰胡葱類食葱而根莖皆細白或云根莖 微短如金燈或云似大蒜而小皮赤而銳時珍曰胡 葱即蒜葱也孟詵韓保昇所說是矣非野葱也野葱 名茖葱似葱而小胡葱乃人種蒔八月下種五月收 取葉似葱而根似蒜其味如薤不甚臭江西有水晶 葱蒜根葱葉葢其類也李廷飛延夀書言胡葱即藠 子蓋因相似而誤爾今俗皆以野葱為胡葱因不識 蒜葱故指茖 葱為之謬矣 修治 斆曰凡採得依紋擘碎用緑梅子相對拌蒸 一伏時去梅子砂盆中研如膏瓦器晒乾用 氣味辛温無毒 時珍曰生則辛平熟則甘温詵曰亦 是薰物乆食傷神損性令人多㤀損 目明絕血脈發痼疾患胡臭䘌齒人食之轉 甚思邈曰四月勿食葫葱令人氣喘多驚 主治温 中下氣消穀能食殺蟲利五臟不足氣 孟 詵 療腫毒 保 昇 發明 時珍曰方術煮溪澗白石為糧及煮牛馬驢骨 令軟皆用胡葱則亦軟堅之物也陶𢎞景言葱 能化五石消桂為水則是諸葱皆能軟 石故今人採茖葱煮石謂之胡葱也 附方 新 一 身面浮腫 小便不利喘急用胡葱十莖赤小 豆三合消石一兩以水五升煮葱 豆至熟同擂成膏每空心 温酒服半匙 聖惠方 子主治中諸毒肉吐血不止萎黃悴者以一升水煮 冷服半升日一夜一血定乃止 孟 詵 薤 音械經别 録中 釋名藠子 音呌或作 蕎者非 莜子 音 釣 火葱 綱 目 菜芝 别 錄 鴻薈 音 㑹 時珍曰薤本文作䪥韭類也故字從韭從䪥音㮣諧 聲也今人因其根白呼為藠子江南人訛為莜子其 葉類葱而根如蒜收種宜火熏故俗人稱為火葱羅 願云物莫美于芝故薤為菜芝蘇頌復附莜子於蒜 條誤 矣 集解 别録曰薤生魯山平澤恭曰薤是韭類葉類韭 而闊多白而無實有赤白二種白者甜而美赤 者苦而無味頌曰薤處處有之春秋分蒔至冬葉枯 爾雅云葝山薤也生山中莖葉與家薤相類而根差 長葉差大僅若鹿葱體性亦與家薤同今人少用宗 奭曰薤葉如金燈葉差狹而更光皎古人言薤露者 以其光滑難竚之義時珍曰薤八月栽根正月分蒔 宜肥壤數枝一本則茂而根大葉狀似韭韭葉中實 而背有劍春薤葉中空似細葱葉而有稜氣亦如葱 秋月開細花紫白色根如小蒜一本數顆相依而生 五月葉青則掘之否則肉不滿也其根煮食芼酒糟 藏醋浸皆宜故内則云切葱薤實諸醯以柔之白樂 天詩云酥暖薤白酒謂以酥炒薤白投酒中也一種 水晶葱葱葉蒜根與薤相似不臭亦其類也按王禎 農書云野薤俗名天薤生麥原中葉似薤而小 味益辛亦可供食但不多有即爾雅山薤是也 薤白氣味辛苦温滑無毒 好古曰入手陽明經頌曰 薤宜去青留白白冷而青 熱也詵曰發熱病不宜多食三四月勿食生者大 明曰生食引涕唾不可與牛肉同食令人作癥瘕 主 治金瘡瘡敗輕身不饑耐老 本 經 歸骨除寒熱去水氣 温中散結氣作羮食利病人諸瘡中風寒水氣腫痛 擣塗之 别 錄 煮食耐寒調中補不足止久痢冷瀉肥健 人 日 華 治洩痢下重能泄下焦陽明氣滯 李杲好古曰 下重者氣滯 也四逆散加 此以泄氣滯 治少隂病厥逆洩痢及胸痺刺痛下氣 散血安胎 時 珍 心病宜食之利産婦 思 邈 治女人帶下赤 白作羮食之骨哽在咽不去者食之即下 孟 詵 補虚解 毒 蘓 頌 白者補益赤者療金瘡及風生 肉 蘓 恭 與蜜同 擣塗湯火傷甚速 宗 奭 温補助陽道 時 珍 發明 𢎞景曰薤性温補仙方及服食家皆須之偏入 諸膏用不可生噉葷辛為忌詵曰薤白色者最 好雖有辛不葷五臟學道人長服之可通神安䰟魄 益氣續筋力頌曰白薤之白性冷而補又曰莜子煮 與蓐婦飲易産亦主脚氣時珍曰薤味辛氣温諸家 言其温補而蘓頌圖經獨謂其冷補按杜甫薤詩云 束比青芻色圓齊玉筯頭衰年關膈冷味暖併無憂 亦言其温補與經文相合則冷補之說蓋不然也又 按王禎云薤生則氣辛熟則甘美種之不蠧食之有 益故學道人資之老人宜之然道家以薤為五葷之 一而諸氏言其不葷何耶薛用弱齊諧志云安陸郭 坦兄得天行病後遂能大餐每日食至一斛五年家 貧行乞一日大饑至一園食薤一畦大蒜一畦便悶 極卧地吐一物如籠漸漸縮小有人撮飯於上即消 成水而病尋瘳也按此亦薤散結蒜消癥之騐也宗 奭曰薤葉光滑露亦難竚千金治肺氣喘急方中用 之亦取其 滑泄之義 附方 舊十五 新八 胸痺刺痛 張仲景栝樓薤白湯治胸痺 痛徹心背喘息欬唾短氣㗋 中燥痒寸脉沈遲關脉弦數不治殺人用栝樓實一 枚薤白半斤白酒七升煮二升分二服 千金治胸 痺半夏薤白湯用薤白四兩半夏一合枳實半兩生 薑一兩栝樓實半枚㕮咀以白胾漿三升煮一升温 服日三汁肘後治胸痛瘥而復發薤根 五升擣 飲之立瘥 酨音在酢漿也 卒中惡死 卒 死 或先病或平居寢臥奄忽而死皆是 中惡以薤汁灌入鼻中便省 肘後 霍亂乾嘔 不止 者以 薤一虎口以水三升煮取一半頓 服不過三作即已 韋宙獨行方 奔豚氣痛 薤白擣 汁飲之 後肘 方 赤痢不止 薤同黄蘗煮汁 服之 陳藏器 赤白痢下 薤白一握 同米煮粥 日食之鏡 食醫心 小兒疳痢 薤白生擣如泥以粳米粉和蜜 作餅炙熟與食不過三兩服 楊氏 産乳 産後諸痢 多煮薤白食仍以羊腎 脂同炒食之 范汪方 妊娠胎動 腹 内 冷痛薤白一升當歸四兩水五 升煮二升分三服 古今錄騐 鬱肉脯毒 杵薤汁服 二三升良 洪葛 方 瘡犯惡露 甚者殺人薤白擣爛以帛褁煨熟去 帛傅之冷即易換亦可擣作餅以艾 灸之熱氣入瘡水出 即瘥也 梅師方 手指赤色 隨月生死以生薤一 把苦酒煮熟擣爛塗 之愈乃止 肘後方 疥瘡痛癢 煮薤葉擣爛 塗之 同上 灸瘡腫痛 薤白一 升猪脂 一斤切以苦酒浸一宿微火煎 三上三下去滓塗之 梅師方 手足瘑瘡 生薤一把 以熱醋投 入以封瘡上 取效 千金 毒蛇螫傷 薤白擣傅 徐玉方 虎犬咬傷 薤白擣 汁飲之 并塗之日三服瘥 乃止 葛洪方 諸魚骨哽 薤白嚼柔以繩繫中吞 到哽處引之即出 同 上 誤吞釵鐶 取薤白曝萎煮熟切食一 大束釵即隨出 葛洪方 目中風翳 作 痛 取薤白截斷安膜上令遍 痛作復為之 范汪方 咽㗋腫痛 薤根醋擣傅腫 處冷即易之 聖 惠 附錄蓼蕎 拾遺藏器曰味辛温無毒主霍亂腹冷脹 滿冷氣攻擊腹滿不調産後血攻胸膈刺 痛煮服之生平澤其苗如葱韭時 珍曰此亦山薤之類方名不同耳 蒜 别録 下品 釋名小蒜 别 録 茆蒜 音 卯 葷菜 時珍曰蒜字從祘音蒜諧 聲也又象蒜根之形中國 初惟有此後因漢人得胡蒜於西域遂呼此為小蒜 以别之故伏候古今注云蒜茆蒜也俗謂之小蒜胡 國有蒜十子一株名曰胡蒜俗謂之大蒜是矣蒜乃 五葷之一故許氏說文謂之葷菜五葷即五辛謂其 辛臭昬神伐性也練形家以小蒜大蒜韭芸薹胡荽 為五葷道家以韭薤蒜芸薹胡荽為五葷佛家以大 蒜小蒜興渠慈葱茖葱為五葷興渠即阿魏也雖各 不同然皆辛熏之物生食増恚熟食發媱有損性霛 故絕 之也 集解 别録曰蒜小蒜也五月五日採之𢎞景曰小蒜 生葉時可煮和食至五月葉枯取根名薍子正 爾噉之亦甚熏臭保昇曰小蒜野生處處有之小者 一名薍音亂一名蒿音力苗葉根子皆似葫而細數 倍也爾雅云蒚山蒜也說文云蒜葷菜也菜之美者 雲夢之葷生山中者名蒚頌曰本草謂大蒜為葫小 蒜為蒜而說文所謂葷菜者乃大蒜也蒚即小蒜也 書傳載物之别名不同如此用藥不可不審宗奭曰 小蒜即蒚也苗如葱釙根白大者如烏芋子兼根煮 食謂之宅蒜時珍曰家蒜有二種根莖俱小而瓣少 辣甚者蒜也小蒜也根莖俱大而瓣多辛而帶甘者 葫也大蒜也按孫炎爾雅正義云帝登蒚山遭蕕芋 毒將死得蒜囓食乃解遂收植之能殺腥羶蟲魚之 毒又孫愐唐韻云張騫使西域始得大蒜種歸據此 則小蒜之種自蒚移栽從古已有故爾雅以蒚為山 蒜所以别家蒜也大蒜之種自胡地移來至漢始有 故别録以葫為大蒜所以見中國之蒜小也乂王禎 農書云一種澤蒜最易滋蔓隨劚隨合熟時採子漫 散種之呉人調鼎多用此根作葅更勝葱韭也按此 正别録所謂小蒜是也其始自野澤移來故有澤名 而冦氏誤作宅字矣諸家皆以野生山蒜澤蒜解家 蒔之小蒜皆失於詳攷小蒜雖出於蒚既經人力栽 培則性氣不能不 移故不得不辨 蒜 小蒜 根也 氣味辛温有小毒 𢎞景曰味辛性熱損人不 可長食思邈曰無毒三月 勿乆食傷人志性黃帝書云同生魚食令人奪 氣隂核疼瑞曰脚氣風病人及時病後忌食之 主治歸脾腎主霍亂腹中不安消穀理胃温中除邪 痺毒氣 别 錄 主溪毒 𢎞 景 下氣治蠱毒傅蛇蟲沙虱瘡 日 華 恭曰此蒜與胡葱相得主惡蛓毒山溪 中沙虱水毒大效山人狸獠時用之 塗丁腫甚良 孟 詵 葉主治心煩痛解諸毒小兒丹疹 思 邈 發明 頌曰古方多用小蒜治中冷霍亂煮汁飲之南 齊褚澄治李道念雞瘕便瘥宗奭曰華佗用蒜 虀即此蒜也時珍曰按李延夀南史云李道念病已 五年丞相禇澄診之曰非冷非熱當是食白㵸雞子 過多也取蒜一升煮食吐出一物涎裹視之乃雞雛 翅足俱全澄曰未盡也更吐之凡十二枚而愈或以 蒜字作蘓字者誤矣范曄後漢書云華佗見一人病 噎食不得下令取餅店家蒜虀大可二升飲之立吐 一蛇病者懸蛇于車造佗家見壁北縣蛇數十乃知 其奇又夏子益奇疾方云人頭面上有光他人手近 之如火熾者此中蠱也用蒜汁半兩和酒服之當吐 出如蛇狀觀三書所載則蒜乃吐蠱要藥而後人鮮 有知 者 附方 舊七 新七 時氣温病 初得頭痛壯熱脈大即以小蒜 一升杵汁三合頓服不過再作 便瘉方 肘後 霍亂脹滿 不得吐下名乾霍亂小蒜一升 水三升煮一升頓服 肘後方 霍 亂轉筋 入腹殺人以小蒜鹽各一兩擣 傳臍中灸七壯立止 聖濟録 積年心痛 不 可 忍不拘十年五年者隨手見効濃汁煮小蒜食 飽勿著鹽曽用之有效再不發也 兵部手集 水毒 中人 一名中溪一名中溼一名水病似射工而無物 初得惡寒頭目微疼旦醒暮劇手足逆冷三日 則生虫食下不痒不痛過六七日虫食五臟注下不 禁以小蒜三升煮微熱大熱即無力以浴身若身發 赤斑文者毋以他病 治之也 肘後方 射工中人 成瘡者取蒜切片貼 瘡上灸七壯 千金 止截瘧疾 小蒜不拘多少研泥入黄丹少許丸如芡 子大每服一丸面東新汲水下至妙 唐 慎 微 隂腫如刺 汗出者小蒜一升韭根一升楊栁根二 斤酒三升煎沸乘熱熏之 永類方 惡核腫結 小蒜呉茱萸等分 擣傅即散 肘後 五色丹毒 無常及發足 踝者杵蒜厚 傅頻易 葛氏 小兒白秃 頭上團團白色以蒜切 日揩之 子母祕録 蛇蠍螫人 小蒜擣汁服以 滓傅之 肘後 蜈蚣咬瘡 嚼小蒜塗之 良 肘後方 蚰蜒入耳 小 蒜 洗淨擣汁滴之未出再 滴 李絳兵部手集 山蒜 拾 遺 釋名蒚 音 歴 澤蒜 集解 頌曰江南一種山蒜似大蒜而臭藏器曰澤蒜 根如小蒜葉如韭又生石間者名石蒜與蒜無 異時珍曰山蒜澤蒜石蒜同一物也但分生于山澤 石間不同耳人間栽蒔小蒜始自三種移成故猶有 澤蒜之稱爾雅云蒚山蒜也今京口有蒜山産蒜是 也處處有之不獨江南又吕忱字林云 水中蒜也 則蒜不但産于山而又産于水也别有山慈姑水仙 花老鴉蒜石蒜之類根葉皆佀蒜而不可食其花亦 異並見 草部下 氣味辛温無毒 主治山蒜治積塊及婦人血瘕用苦醋磨傅多效 蘓 頌 澤蒜石蒜並温補下氣滑水源 藏 器 葫 别錄 下品 釋名大蒜 𢎞 景 葷菜 𢎞景曰今人謂葫為大蒜蒜為小 蒜以其氣類相似也時珍曰按孫 愐唐韻云張騫使西域始得大蒜葫荽則小蒜乃葷 中土舊有而大蒜出胡地故有胡名二蒜皆屬五 故通可稱葷 詳見蒜下 集解 别録曰蒜大蒜也五月五日採獨子者入藥尤 佳保昇曰葫出梁州者大徑二寸最美少辛涇 陽者皮亦甚辣頌曰今處處園圃種之每顆六七瓣 初種一瓣當年便成獨子葫至明年則復其本矣其 花中有實亦作葫瓣狀而極小亦可種之時珍曰大 小二蒜皆八月種春食苗夏初食薹五月食根秋月 收種北人不可 一日無者也 氣味辛温有毒乆食損人目 𢎞景曰性最熏臭不可 食俗人作虀以噉鱠肉 損性伐命莫此之甚惟可生食不中煮也恭曰此物 煮羮臛為饌中之俊而陶云不中煮當是未經試耳 藏器曰初食不利目多食却明乆食令人血清使毛 髮白時珍曰久食傷肝損眼故嵇康養生論云葷辛 害目此為甚耳今北人嗜蒜宿炕故盲瞽最多陳氏 乃云多食明目與别錄相左何耶震亨曰大蒜屬火 性熱喜散快膈善化肉暑月人多食之傷氣之禍積 久自見養生者忌之化肉之功不足論也頌曰多食 傷肺傷脾傷肝膽生痰助火昬神思邈曰四月八月 食葫傷神令人喘悸口味多爽多食生葫行房傷肝 氣令人面無色生葫合青魚鮓食令人腹内生瘡腸 中腫又成疝瘕發黄疾合蜜食殺人凡服一切補藥 不可 食之 主治歸五臟散癰腫 瘡除風邪殺毒氣 别 録 下 氣消穀化肉 蘓 恭 去水惡痒氣除風濕破冷氣爛痃癖 伏邪惡宣通温補療瘡癬殺鬼去痛 藏 器 健脾胃治腎 氣止霍亂轉筋腹痛除邪祟解温疫療勞瘧冷風傳 風損冷痛惡瘡蛇蟲蠱毒溪毒沙蝨並擣貼之熟醋 浸經年者良 日 華 温水擣爛服治中暑不醒擣貼足心 止鼻䘐不止和豆豉丸服治暴下血通水道 宗 奭 擣汁 飲治吐血心痛煮汁飲治角弓反張同鯽魚丸治膈 氣同蛤粉丸治水腫同黃丹丸治痢瘧孕痢同乳香 丸治腹痛擣膏敷臍能達下焦消水利大小便貼足 心能引熱下行治泄瀉暴痢及乾濕霍亂止䘐血納 肛中能通幽門治關格不通 時 珍 發明 宗奭曰葫氣極葷置臭肉中反能掩臭凡中暑 毒人爛嚼三兩瓣温水送之下咽即知但禁飲 冷水又鼻衂不止者擣貼足心衂止即拭去時珍曰 葫蒜入太隂陽明其氣薫烈能通五臟達諸竅去寒 濕辟邪惡消 腫化癥積肉食此其功也故王禎稱 之云味久不變可以資生可以致逺化臭腐為神奇 調鼎俎代醢醬携之旅塗則炎風瘴雨不能加食不 餲腊毒不能害夏月食之解暑氣北方食肉麫尤 可無乃食經之上品日用之多助者也蓋不知其辛 能散氣熱能助火傷肺損目昬神伐性之害荏苒受 之而不悟也嘗有一婦衂血一晝夜不止諸治不効 時珍令以蒜傅足心即時血止真奇方也又葉石林 避暑録云一僕暑月馳馬忽仆地欲絕同食王相教 用大蒜及道上熱土各一握硏爛以新汲水一琖和 取汁决齒灌之少頃即甦相傳徐州市門忽有版書 此方咸以為神仙救人云藏器曰昔有患痃癖者夢 人教每日食大蒜三顆初服遂至瞑眩吐逆下部如 火後有人教取數片合皮截却兩頭吞之名曰内灸 果獲大效也頌曰經言葫散癰腫按李絳兵部手集 方云毒瘡腫毒號呌臥眠不得人不能别者取獨頭 蒜兩顆擣爛蔴油和厚𫝊瘡上乾即易之屢用救人 無不神效盧坦侍郎肩上瘡作連心痛悶用此便瘥 又李僕射患腦癰乆不瘥盧與此方亦瘥又葛洪肘 後方云凡背腫取獨顆蒜横截一分安腫頭上炷艾 如梧子大灸蒜百壯不覺漸消多灸為善勿令大熱 若覺痛即孽起蒜蒜焦更換新者勿令損皮肉洪嘗 苦小腹下患一大腫灸之亦瘥數用灸人無不應效 又江寧府紫極宫刻石記其事云但是發背及癰疽 惡瘡腫核初起有異皆可灸之不計壯數惟要痛者 灸至不痛不痛者灸至痛極而止疣贅之類灸之亦 便成痂自脫其效如神乃知方書無空言者但人不 能以意詳審則不得盡應耳時珍曰按李迅論蒜錢 灸法云癰疽之發著灸勝于用藥緣熱毒中鬲上下 不通必得毒氣發洩然後解散凡初發一日之内便 用大獨頭蒜切如小錢厚貼頂上灸之三壯一易大 㮣以百壯為率一使瘡不開大二使内肉不壞三瘡 口易合一舉而三得之但頭及項以上切不可用此 恐引氣上更生大禍也又史源記蒜灸之功云母氏 背痺作痒有赤暈半寸白粒如黍灸二七壯其赤隨 消信宿有赤流下長二寸舉家歸咎于灸外醫用膏 䕶之日増一暈二十二日横斜約六七寸痛楚不勝 或言一尼病此得灸而愈子奔問之尼云劇時昬不 知人但問范奉議坐守灸八百餘壯方甦約艾一篩 子亟歸以炷如銀杏大灸十數殊不覺乃灸四旁赤 處皆痛每一壯燼則赤隨縮入三十餘壯赤暈收退 蓋灸遲則初發處肉已壤故不痛直待灸到好肉方 痛也至夜則火焮滿背瘡髙阜而熱夜得安寢矣至 曉如覆一甌髙三四寸上有百數小竅色正黒調理 而安蓋髙阜者毒外出也小竅多毒不聚也色正黑 皮肉壞也非艾火出其毒於壞肉之裏則内逼五臟 而危矣庸醫𫝊貼凉冷 消散之說何可信哉 附方 舊十六新 三十一 背瘡灸法 凡覺背上腫硬疼痛用濕 紙貼尋瘡頭用大蒜十顆 淡䜴半合乳香一錢細研隨瘡頭大小用竹片作圈 圍定填藥於内二分厚著艾灸之痛灸至痒痒灸至 痛以百壯為率與蒜錢 灸法同功 外科精要 疔腫惡毒 用門臼灰一撮羅 細以獨蒜或新蒜 薹染灰擦瘡口候瘡自然出少汗再擦 少頃即消散也雖發背癰腫亦可擦之 五色丹毒 無 常 色及發足踝者擣蒜厚 傳乾即易之 肘後方 關格脹滿 大小便不通獨頭 蒜燒熟去皮綿褁 納下部氣立通 也 外臺祕要 乾濕霍亂 轉筋用大蒜擣塗足 心立愈 永類鈐方 水氣 腫滿 大蒜田螺車前子等分熬膏攤貼臍中水從便 漩而下數日即愈象山民人患水腫一卜者傳 此用之有效 仇逺稗史 山嵐瘴氣 生熟大蒜各七片共食之少 頃腹嗚或吐血或大便泄即 愈用攝生 妙 方 瘧疾寒熱 肘後用獨頭蒜炭上燒之酒服 方寸匕 簡便用桃仁半片放 内關穴上將獨蒜擣爛罨之縳住男左女右即止隣 嫗用此治人屢效 普濟方端午日取獨頭蒜煨熟 入礬紅等分擣丸芡子 大每白湯嚼下一丸 寒瘧冷痢 端午日以獨頭蒜 十箇黄丹二錢擣 丸梧子大每服九丸長 流水下甚妙 普濟方 泄瀉暴痢 大蒜擣貼兩足心 亦可貼臍中 千 金 方 下痢禁口 及小兒泄痢 方並同上 腸毒下血 蒜連丸用獨蒜 煨擣和黄連末 為丸日日米湯 服之 濟生方 暴下血病 用葫蒜五七枚去皮研膏 入豆䜴擣丸梧子大每米 飲下五六十丸無不愈 者 寇宗奭本草衍義 鼻血不止 服藥不應用蒜一 枚去皮研如泥作 錢大餅子厚一豆許左鼻血出貼左足心右鼻血出 貼右足心兩鼻俱出俱貼之立瘥 簡要濟衆方 血逆心痛 生蒜擣汁服二 升即愈 肘後 鬼疰腹痛 不可忍者獨頭 蒜一枚香墨如 棗大擣和醬汁一合 頓服 永類鈐方 心腹冷痛 法醋浸至二三年蒜 食至數顆其效如神 湖李時珍瀕 集簡方 夜啼腹痛 面青冷證也用大蒜一枚煨 研日乾乳香五分擣丸芥子 大每服七丸乳汁 下 危氏得效方 寒濕氣痛 端午日收獨蒜同辰粉 擣塗之 唐珤經騐方 鬼毒風氣 獨頭蒜一枚和雄黄杏仁研為丸空腹飲 下三丸静坐少時當下毛出即安 孟詵 食療 本草 狗咽氣塞 喘息不通須臾欲絕用獨頭蒜二枚 削去兩頭塞鼻中左患塞右右患塞 左候口中膿血 出立效 聖惠 㗋痺腫痛 大蒜塞耳鼻中日 二易之肘後方 魚骨哽 咽 獨頭蒜塞鼻中自 出 千便良方 牙齒疼痛 獨頭蒜煨熟切熨痛 處轉易之亦主蟲痛 外臺 祕要 睂毛動揺 目不能交睫喚之不應但能飲食用 蒜三兩杵汁調酒飲即愈 夏子益 奇疾 方 腦瀉鼻淵 大蒜切片貼足心 取效止 摘𤣥方 頭風苦痛 易簡方 用大蒜 研汁㗜鼻中地聖濟録用大蒜七箇去皮先燒紅地 以蒜逐箇于 上磨成膏子却以僵蠶一兩去頭足 安蒜上碗覆一夜勿令透氣只取 蠶硏末㗜入鼻中口内含水甚效 小兒驚風 總録方 同上 小兒臍風 獨頭蒜切片安臍上以艾灸之口 中有蒜氣即止 黎居士簡易方 小兒氣 淋 宋寧宗為郡王時病淋日夜凡三百起國醫㒺措 或舉孫琳治之琳用大蒜淡豆䜴蒸餅三物擣丸 令以温水下三十丸曰今日進三服病當減三之一 明日亦然三日病除已而果然賜以千緡或問其說 琳曰小兒何縁有淋只是水道不利 三物皆能通利故也 愛竹翁談藪 產後中風 角弓 反張 不語用大蒜三十瓣以水三升煮 一升灌之即甦 張傑子母祕録 金瘡中風 角弓反 張取蒜 一升去心無灰酒四升煮極爛并滓 服之須臾得汗即瘥 外臺祕要 婦人隂腫 作痒 蒜湯 洗之効乃止 永類鈐方 隂汗作痒 大蒜淡䜴擣丸梧子大硃砂 為衣每空腹燈心湯下三十 丸 小便淋瀝 或有或無用大蒜一箇紙包煨熟露 一夜空心新水送下 朱氏集騐方 小 兒白秃 團團然切蒜日 日揩之 祕録 閉口椒毒 氣閉欲絕者煮蒜 食之 張仲景方 射工溪毒 獨頭蒜切三分厚貼上灸之 令蒜氣射入即瘥 梅師方 蜈蝎螫傷 獨 頭 蒜摩之即 止 梅師 蛇虺螫傷 孟詵曰即時嚼蒜封之六七易 仍以蒜一升去皮以乳二升煮 熟空心頓服明日又進外以去皮蒜一升𢷬細小便 一升煮三四沸浸損處 梅師用獨頭蒜酸草擣絞 傅咬 處 脚肚轉筋 大蒜擦足心令熱即安仍 以冷水食一瓣 攝生方 食蟹中毒 乾蒜煮汁飲 之 集騐方 蛇瘕面光 發熱如火炙人飲蒜汁一盌 吐出如蛇狀即安 危氏方 五辛菜 拾 遺 集解 時珍曰五辛菜乃元旦立春以葱蒜韭蓼蒿芥 辛嫩之菜雜和食之取迎新之義謂之五辛盤 杜甫詩所謂春日 春盤細生菜是矣 氣味辛温無毒 時珍曰熱病 後食多損目 主治歲朝食之助發五 臟氣常食温中去惡氣消食下氣 藏 器 蕓薹 唐本 草 釋名寒菜 胡居 士方 胡菜 同 上 薹菜 埤 雅 薹芥 沛 志 油菜 綱目曰 時珍 此菜易起薹須採其薹食則分枝必多故名蕓薹而 淮人謂之薹芥即今油菜為其子可榨油也羌隴氐 胡其地苦寒冬月多種此菜能歴霜雪種自胡來故 服䖍通俗文謂之胡菜而胡洽居士百病方謂之寒 菜皆取此義也或云塞外有地 名雲臺戌始種此菜故名亦通 集解 恭曰别録云蕓薹乃人間所噉菜也宗奭曰蕓 薹不甚香經冬根不死辟蠧於諸菜中亦不甚 佳時珍曰蕓薹方藥多用諸家註亦不明令人不識 為何菜珍訪考之乃今油菜也九月十月下種生葉 形色微似白菜冬春採薹心為茹三月則老不可食 開小黄花四瓣如芥花結莢收子亦如芥子灰赤色 炒過榨油黃色燃燈甚明食之不及 蔴油近人因有油利種者亦廣云 莖葉氣味辛温無毒 大明曰凉别録曰春月食之能 發膝痼疾詵曰先患腰脚者不 可多食食之加劇又損陽氣發瘡及口齒病胡臭人 不可食又能生腹中諸蟲道家特忌以為五葷之一 主治風遊丹腫乳癰 唐本 草 破癥瘕結血 開 寳 治産後血 風及瘀血 日 華 煮食治腰脚痺擣葉傅女人吹奶 藏 器 治 瘭疽豌豆瘡散血消腫伏蓬砂 時 珍 發明 藏器曰蕓薹破血故産婦宜食之馬志曰今俗 方言病人得喫蕓薹是宜血病也思邈曰貞觀 七年三月予在内江縣飲多至夜覺四體骨肉疼痛 至曉頭痛額角有丹如彈丸腫痛至午通腫目不能 開經日幾斃予思本草蕓薹治風遊丹腫遂取 葉擣傳隨手即消其騐如神也亦可擣汁服之 附方 新 八 赤火丹毒 方見 上 天火熱瘡 初起似疿漸如水 泡似火燒瘡赤色 急速能殺人蕓薹葉擣汁調大黄 芒消生鐵衣等分塗之 近效方 風熱腫毒 蕓薹苗 葉根蔓 菁根各三兩為末以雞子清和貼之即消無 蔓菁即以商陸根代之甚効也 近效方 手足瘭 疽 此疽喜著手足肩背累累如赤豆剝之汁出用蕓 薹葉煮汁服一升并食乾熟菜數頓少與鹽醬冬 月用子研水 服 千金方 異疽似癰 而小有異膿如小豆汁今日 去明日滿用蕓薹擣熟布袋 盛於熱灰中煨熟更互熨之不 過三二度無葉用乾者 千金 豌豆斑瘡 蕓薹葉煎 湯洗之 外臺 祕要 血痢腹痛 日夜不止以蕓薹葉擣汁二 合入蜜一合温服 聖惠方 腸風下 血 同 上 子氣味辛温無毒主治夢中洩精與鬼交 思 邈 取油傅 頭令髪長黑 藏 器 行滯血破冷氣消腫散結治産難産 後心腹諸疾赤丹熱腫金瘡血痔 時 珍 發明 時珍曰蕓薹菜子葉同功其味辛氣温能温能 散其用長於行血滯破結氣故古方消腫散結 治産後一切心腹氣血痛諸遊風丹毒熱腫瘡痔諸 藥咸用之經水行後加入四物湯服之云能斷産又 治小兒驚風貼其頂𩕄則引氣上出也婦人方治産 難歌云黃金花結粟米實細研酒下十五粒靈丹功 效妙如神難産 之時能救急 附方 新十 二 蕓薹散 治産後惡露不下血結衝心刺痛 將來纔遇胃寒踏冷其血必往來 心腹間刺痛不可忍謂之血母并治産後心腹諸疾 産後三日不可無此用蕓薹子炒當歸桂心赤芍藥 等分每酒服二錢趕 下惡物 楊氏産乳 産後血運 蕓薹子生地黄等分 為末每服三錢薑七 片酒水各半盞童便半盞煎七 分温服即甦 温隠居海上方 補血破氣 追氣丸治 婦人血刺 小腹痛不可忍亦可常服補血虚破氣塊甚效用蕓 薹子微炒桂心各一兩髙良薑半兩為末醋糊丸梧 子大每淡醋湯下五 丸 沈存中靈苑方 腸風臟毒 下血蕓薹子生用甘 草炙為末每服二錢 水煎服之 普濟方 頭風作痛 蕓薹子一分大黃 三分為末㗜鼻 風熱牙痛 蕓 薹 子白芥子角茴香等分為末 㗜鼻左㗜右右㗜左 聖惠 小兒天釣 蕓薹子生烏頭 去皮尖各二 錢為末每用一錢水調塗頂 上名塗頂散 聖濟總録 風瘡不愈 陳菜子油同 穿山甲末熬 成膏塗之即愈 攝生衆妙方 熱癤腫毒 蕓薹子狗頭骨等分為 末醋和傅之 千金方 傷 損接骨 蕓薹子一兩小茴香炒二合龍骨少許為 末醋調成膏攤紙上貼之 乾坤祕韞 湯 火傷灼 菜子油調蚯蚓屎搽 之 楊起簡便單方 蜈蚣螫傷 菜子油傾地 上擦地上油 摻之即好勿令四眼人 見 陸氏積徳堂方 菘 别錄 上品 釋名白菜 時珍曰按陸佃埤雅云菘性凌冬晚凋四 時常見有松之操故曰菘今俗謂之白菜 其色青 白也 集解 𢎞景曰菘有數種猶是一類止論其美與不美 菜中最為常食宗奭曰菘葉如蕪菁綠色差淡 其味微苦葉嫩稍闊頌曰揚州一種菘葉圓而大或 若箑啖之無渣絕勝他上者疑即牛肚菘也時珍曰 菘即今人呼為白菜者有二種一種莖圓厚微青一 種莖扁薄而白其葉皆淡青白色燕趙遼陽揚州所 種者最肥大而厚一本有重十餘斤者南方之菘畦 内過冬北方者多入窖内燕京圃人又以馬糞入窖 壅培不見風日長出苗葉皆嫩黃色脆美無滓謂之 黃芽菜豪貴以為嘉品蓋亦倣韭黄之法也菘子如 蕓薹子而色灰黒八月以後種之二月開黃花如芥花 四瓣三月結角亦如芥其菜作葅食尤良不宜蒸晒 正誤 恭曰菘有三種牛肚菘葉最大厚味甘紫菘葉 薄細味少苦白菘似蔓菁也菘菜不生北土有 人將子北種初一年即半為蕪菁二年菘種都絕將 蕪菁子南種亦二年都變土地所宜如此頌曰菘南 北皆有之與蔓菁相類梗長葉不光者為蕪菁梗短 葉闊厚而肥痺者為菘舊說北上無菘今京洛種菘 都類南種但肥厚差不及爾機曰蔓菁菘菜恐是一 種但在南土葉高而大者為菘秋冬有之在北土葉 短而小者為蔓菁春夏有之即時珍曰白菘即白菜 也牛肚菘即最肥大者紫菘 蘆菔也開紫花故曰 紫菘蘓恭謂白菘似蔓菁者誤矣根葉俱不同而白 菘根堅小不可食又言南北變種者蓋指蔓菁紫菘 而言紫菘根似蔓菁而葉不同種類亦别又言北土 無菘者自唐以前或然近則白菘紫菘南北通有惟 南土不種蔓菁種之亦易生也蘓頌漫為兩可 之言汪機妄起臆斷之辨俱屬謬誤今悉正之 莖葉氣味甘温無毒 大明曰凉微毒多食發皮膚風 瘙痒詵曰發風冷内虚人不可 食有熱人食亦不發病性冷可知本草言性温未解 其意𢎞景曰性和利人多食似小冷張仲景言藥中 有甘草食菘即令病不除也頌曰有小毒不可食多 多則以生薑解之瑞曰夏至前食發氣動疾有足疾 者忌之時珍曰氣虚胃冷人多 食惡心吐沫氣壯人則相宜 主治通利腸胃除胸 中煩解酒渇 别 録 消食下氣治瘴氣止熱氣嗽冬汁尤 佳 蕭 炳 和中利大小便 甯 原 附方 舊一 新二 小兒赤遊 行於上下至心即死菘菜擣 傅之即止 張傑子母祕録 漆 毒生瘡 白菘菜擣 爛塗之 飛絲入目 白菜揉爛帕包滴汁三 二㸃入目即出 普濟 方 子氣味甘平無毒主治作油塗頭長髪塗刀劍不 鏥 音秀 𢎞景 附方 舊 一 酒醉不醒 菘菜子二合細研井華水 一盞調為二服 聖惠方 芥 别録 上品 釋名 時珍曰按王安石字說云芥者界也發汗散氣 界我者也王禎農書云其氣味辛烈菜中之介 然者食之有剛介 之象故字從介 集解 𢎞景曰芥似菘而有毛味辣可生食及作葅其 子可以藏冬𤓰又有莨音郎作葅甚辣恭曰芥 有三種葉大子麤者葉可食子入藥用葉小子細者 葉不堪食子但作虀又有白芥子粗大白色如白粱 米甚辛美從西戎來頌曰芥處處有之有青芥似菘 有毛味極辣紫芥莖葉純紫可愛作虀最美有白芥 見本條其餘南芥旋芥花芥石芥之類皆菜茹之美 者不能悉録大抵南土多芥相傳嶺南無蕪菁有人 擕種至彼種之皆變作芥地氣使然耳時珍曰芥有 數種青芥又名刺芥似白菘有柔毛有大芥亦名皺 葉芥大葉皺紋色尤深綠味更辛辣二芥宜入藥用 有馬芥葉如青芥有花芥葉多缺刻如蘿蔔英有紫 芥莖葉皆紫如蘓有石芥低小皆以八九月下種冬 月食者俗呼臘菜春月食者俗呼春菜四月食者謂 之夏芥芥心嫩薹謂之芥藍㵸食脆美其花三月開 黃色四出結莢一二寸子大如蘓子而色紫味辛研 末泡過為芥醬以侑肉食辛香可愛劉恂嶺南異物 志云南土芥髙五六尺子大如雞子此又芥之異者 也 莖葉氣味辛温無毒 詵曰煮食動氣與風生食發丹 石不可多食大葉者良細葉有 毛者害人甯源曰有瘡瘍痔疾便血者忌之思 邈曰同兎肉食成惡邪病同鯽魚食發水腫 主治歸鼻除腎經邪氣利九竅明耳目安中久食温 中 别 録 止欬嗽上氣除冷氣 日 華 主欬逆下氣去頭面風 孟 詵 通肺豁痰利膈開胃 時 珍 發明 時珍曰芥性辛熱而散故能通肺開胃利氣豁 痰久食則積温成熱辛散太盛耗人真元肝木 受病昬人眼目發人瘡痔而别録謂其能明耳目者 蓋知暫時之快而不知積久之害也素問云辛走氣 氣病無多食辛多則肉胝而唇褰此類是矣陸佃云 望梅生津食芥墮淚五液之自外至也慕而涎垂媿 而汗出五液 之自内生也 附方 新 四 牙齦腫爛 出臭水者芥菜稈燒存 性研末頻傅之即愈 飛絲入目 青菜汁㸃之如 神 摘𤣥方 漆瘡搔痒 芥菜煎湯洗 之 千金方 痔瘡腫痛 芥 葉 擣餅頻坐之方 談埜翁經效 子氣味辛熱無毒 時珍曰多食昬目 動火洩氣傷精 主治歸鼻去一 切邪惡疰氣㗋痺 𢎞 景 疰氣發無常處及射工毒丸服 之或擣末醋和塗之隨手有騐 蘇 恭 治風毒腫及麻痺 醋研傅之撲損瘀血腰痛腎冷和生薑研塗貼之又 治心痛酒調服之 日 華 研末作醤食香美通利五臟 孟 詵 研末水調塗頂𩕄止䘐血 吳 瑞 温中散寒豁痰利竅治 胃寒吐食肺寒欬嗽風冷氣痛口噤唇𦂳消散癰腫 瘀血 時 珍 發明 時珍曰芥子功與菜同其味辛其氣散故能利 九竅通經絡治口噤耳聾鼻䘐之證消瘀血癰 腫痛痺之邪其性熱而温中故又能利氣豁痰治𠻳 止吐主心腹諸痛白芥子辛烈更甚治病尤良見後 本 條 附方 舊五新 十八 感寒無汗 水調芥子末填臍内以熱物 隔衣熨之取汗出妙 楊起 簡便 單方 身體麻木 芥菜子末醋調塗 之 濟生祕覧 中風口噤 舌本縮 者用芥 菜子一升研入醋二升煎一 升傅頷頰下效 聖惠方 小兒唇𦂳 用馬芥子擣 汁曝濃揩破 頻塗之方崔 氏纂要 喉痺腫痛 芥子末水和傅喉下乾即易 之 又用辣芥子研末醋調 取汁㸃入喉内待喉内鳴却用陳 麻骨燒烟吸入立愈 並聖惠方 耳卒聾閉 芥子末 人乳汁 和以綿褁塞之 外臺祕要 雀目不見 真紫芥菜子炒黒為末用 羊肝一具分作八服每用 芥末三錢捻肝上笋籜褁定煮 熟冷食以汁送下 聖濟總錄 目中翳膜 芥子一粒 輕手挼入 眼中少頃以井華水 雞子清洗之 總錄 眉毛不生 芥菜子半夏等分為 末生薑自然汁調搽 數次即生方 孫氏集效 鬼疰勞氣 芥子三升研末絹袋盛入三 斗酒中七日温服一日三次 濟廣 方 熱痰煩運 方見 白芥 霍亂吐瀉 芥子擣細水和傅 臍上 聖濟總錄 反 胃吐食 芥子末酒服方寸匕 日三服 千金方 上氣嘔吐 芥子末蜜丸 梧子大井華 水寅時下七丸申 時再服 千金方 臍下絞痛 方同 上 腰脊脹痛 芥子末 調酒貼 之立效方 摘𤣥 走注風毒 作痛用小芥子末和 雞子白塗之 聖惠 一切癰腫 猪膽汁和芥子末貼之日 三上猪脂亦可 千金方 癰腫熱毒 家芥子末同柏 葉擣塗無不愈 者大騐得山芥 更妙 千金翼 熱毒瘰癧 小芥子末醋和貼之看 消即止恐損肉 肘後 五 種瘻疾 芥子末以水蜜和傅 乾即易之 廣濟方 射工中人 有瘡用芥子 末和酒厚塗 之半日痛即 止 千金方 婦人經閉 不行至一年者臍腹痛腰腿 沉重寒熱往來用芥子二兩 為末每服二錢熱酒 食前服 仁存方 隂證傷寒 腹痛厥逆芥菜子研 末水調貼臍上 生 生 編 白芥 宋開 寳附 釋名胡芥 蜀本 草 蜀芥 時珍曰其種來自胡 戎而盛於蜀故名 集解 恭曰白芥子粗大白色如白梁米甚辛美從戎 中來藏器曰白芥生太原河東葉如芥而白為 茹食之甚美保昇曰胡芥近道亦有之葉大子白且 粗入藥及啖最佳而人間未多用之時珍曰白芥處 處可種但人知蒔之者少爾以八九月下種冬生可 食至春深莖高二三尺其葉花而有丫如花芥葉青 白色莖易起而中空性脆最畏狂風大雪須謹護之 乃免折損三月開黄花香郁結角如芥角其子大如 梁未黄白色又有一種莖大而中實者尤高其子亦 大此菜雖是芥類逈然别種也然入藥勝於芥子 莖葉氣味辛温無毒 時珍曰肘後方言熱病人 不可食胡芥為其性暖也 主治 冷氣 藏 器 安五臟功與芥同 日 華 子氣味辛温無毒主治發汗主胸膈痰冷上氣面目 黄赤又醋研傅射工毒 别 錄 禦惡氣遁尸飛尸及暴風 毒腫流四肢疼痛 𢎞 景 燒烟及服辟邪魅 日華藏器曰 入鎮宅方用 欬嗽胸脇支滿上氣多唾者每用温酒吞下七粒 思 邈 利氣豁痰除寒暖中散腫止痛治喘嗽反胃痺木脚 氣筋骨腰節諸痛 時 珍 發明 震亨曰痰在脇下及皮裏膜外非白芥子莫能芥 達古方控涎丹用白芥子正此義也時珍曰白 子辛能入肺温能發散故有利氣豁痰温中開胃散 痛消腫辟惡之功按韓 醫通云凡老人苦於痰氣 喘嗽胸滿懶食不可妄投燥利之藥反耗真氣 因 人求治其親静中處三子養親湯治之隨試隨效蓋 白芥子白色主痰下氣寛中紫蘇子紫色主氣定喘 且嗽蘿蔔子白種者主食開痞䧏氣各微炒研破看 所主為君每劑不過三四錢用生絹袋盛入煑湯飲之 勿煎太過則味苦辣若大便素實者入蜜一匙冬月 加薑一片尤良南陵 未齋子有辭賛之 附方 舊一 新八 反胃上氣 白芥子末酒服一 二錢 普濟方 熱痰煩運 白 芥 子黑芥子大㦸甘遂 消硃砂等分為末糊丸 梧子大每服二十丸薑湯下名白芥丸 普濟 冷痰 痞滿 黑芥子白芥子大㦸甘遂胡椒桂心等分為末 糊丸梧子大每服十丸薑湯下名黒芥丸 普 濟 方 腹冷氣起 白芥子一升微炒研末湯浸蒸餅丸小 豆大每薑湯吞十丸甚妙 續傳信方 脚氣作痛 方見 白芷 小兒乳癖 白芥子研末水調攤膏貼 之以平為期 本草權度 防痘入目 白芥子末水調塗足心引毒歸 下令瘡疹不入目 全幼心鑑 腫毒初起 白芥子末醋調塗 之 瀕湖集簡方 胸脇痰飲 白芥子五錢白术一兩 為末棗肉和搗丸梧子 大每白湯服五 十丸 摘𤣥方 蕪菁 别錄 上品 釋名蔓菁 唐 本 九英菘 食 療 諸葛菜 藏器曰蕪菁北人 名蔓菁今并汾河 朔間燒食其根呼為蕪根猶是蕪菁之號蕪菁南北 之通稱也塞北河西種者名九英蔓菁亦曰九英菘 根葉長大而味不美人以為軍糧禹錫曰爾雅云須 薞蕪詩谷風云采葑采菲毛萇註云葑須也孫炎云 葑一名葑蓯禮坊記云葑蔓菁也陳宋之間謂之葑 陸璣云葑蕪菁也幽州人謂之芥郭璞云薞蕪似羊 蹄葉細味酸可食揚雄方言云蘴蕘蔓菁也陳楚謂 之豐齊魯謂之蕘闗西謂之蕪菁趙魏謂之大芥然 則葑也須也蕪菁也蔓菁也薞蕪也蕘也芥也七者 一物也時珍曰按孫愐云蔓蔓菁苖也其説甚通掌 禹錫以薞蕪釋蔓菁陳藏器謂薞蕪是酸模當以陳 説為優詳見草部酸模下劉禹錫嘉話錄云諸葛亮 所止令兵士獨種蔓菁者取其纔出甲可生啖一也 葉舒可煮食二也久居則隨以滋長三也棄不令惜 四也回則易尋而採五也冬有根可食六也比諸蔬 其利甚博至今蜀人呼為諸葛菜江陵亦然又朱輔 山溪蠻叢笑云猫獠猺狫地方産馬王菜味澀多刺 即諸葛菜也相傳馬殷所遺故名又䝉古人呼其根 為沙吉 木兒 集解 𢎞景曰别錄蕪菁蘆菔同條蘆菔是今温菘其 根可食葉不中噉蕪菁根細於温菘而葉似菘 好食西川惟種此其子與温菘甚相似而俗方無用 惟服食家鍊餌之而不言蘆菔子恐不用也俗人蒸 其根及作葅食但小薫臭爾恭曰蕪菁北人名蔓菁 根葉及子皆是菘類與蘆菔全别體用亦殊陶言蕪 菁似蘆菔蘆菔葉不堪食是江表不産二物理喪其 真也菘子黑色蔓菁子紫赤色大小相似蘆菔子黄 赤色而大數倍且不圓也大明曰蔓菁比蘆菔梗短 而細葉大連地上生厚闊短肥而痺其色紅頌曰蕪 菁南北皆有北土尤多四時常有春食苖夏食心亦 謂之薹子秋食莖冬食根河朔多種以備飢歲莱中 之最有益者惟此爾其子夏秋熟時採之宗奭曰蔓 菁夏月則枯當此之時蔬圃復種謂之雞毛菜食心 正在春時諸菜之中有益無損於世有功采擷之餘 收子為油燃燈甚明西人食之河東太原所出其根 極大他處不及也又出西畨吐谷渾地機曰葉是蔓 菁根是蘆菔時珍曰别錄以蕪菁蘆菔同條遂致諸 説猜度或以二物為一種或謂二物全别或謂在南 為萊菔在北為蔓菁殊無定見今按二物根葉花子 都别非一類也蔓菁是芥屬根長而白其味辛苦而短 莖粗葉大而 闊夏初起薹開黄花四出如芥結角 亦如芥其子均圓似芥子而紫赤色蘆菔是菘屬根 圓亦有長者有紅白二色其味辛甘而永葉不甚大 而糙亦有花葉者夏初起薹開淡紫花結角如蟲狀 腹大尾尖子似胡盧巴不均不圓黄赤色如此分之 自明白矣其蔓菁六月種者根大而葉蠧八月種者 葉美而根小惟七月初種者根葉俱良擬賣者純種 九茨九英根大而味短削淨為葅甚 佳今燕京人以瓶醃藏謂之閉甕菜 根葉氣味苦温無毒 時珍曰辛甘苦宗 奭曰多食動氣 主治利五臟 輕身益氣可長食之 别 錄 常食通中令人肥健 蘇 頌 消食 下氣治嗽止消渴去心腹冷痛及熱毒風腫乳癰妬 乳寒熱 孟 詵 發明 詵曰九英菘出河西葉大根亦粗長和羊肉食 甚美常食都不見發病冬日作葅煑羮食消宿 食下氣治𠻳諸家商畧其 性冷而本草云温恐誤也 附方 舊八 新四 預禳時疾 立春後遇庚子日温蔓菁汁合 家大小並服之不限多少一年 可免時疾法 神仙教子 鼻中䘐血 諸葛菜生擣汁 飲 千便良方 大醉不堪 連 日 病困者蔓菁菜入少米煮熟 去滓冷飲之良 肘後方 飲酒辟氣 乾蔓菁根二 七枚蒸三遍 碾末酒後水服二錢 即無酒氣也 千金 一切腫毒 生蔓菁根一握入鹽 花少許同擣封之日 三易之燒肘後方用蔓菁葉不 中水者 灰和臘猪脂封之 丁腫有根 用大鍼刺 作孔削蔓 菁根如鍼大染鐵生衣刺入孔中再以蔓菁根鐵生膩 衣等分擣塗于上有膿出即易須臾根出立瘥忌油 生冷五辛粘滑 陳臭 肘後方 乳癰寒熱 蔓菁根并葉去土不用水 洗以鹽和擣塗之熱即换 不過三五次即瘥冬月只用根此方已 救十數人須避風 李綘兵部手集 女子妬乳 生 蔓 菁根擣和鹽醋漿水煮汁洗之五六度 良又方和雞子白封之亦妙 食療 隂腫如斗 生 蔓 菁根擣封之治人所 不能治者 集療方 豌豆斑瘡 蔓菁根擣汁挑瘡破 塗之三食頃根出矣 肘後 方 犬咬傷瘡 重發者用蔓菁根擣 汁服之佳 肘後 小兒頭秃 蕪菁 葉燒 灰和脂傅 之 千金 飛絲入眼 蔓菁菜揉爛帕包滴汁三 兩㸃即出也 普濟方 子氣味苦辛平無毒主治明目 别 錄 療黄疸利小便水 煮汁服主癥 積聚少少飲汁治霍亂心腹脹末服 之主目暗為油入面膏去黒䵟皺文 蘇 恭 和油傅蜘蛛 咬 藏 器 壓油塗頭能變蒜髪 孟 詵 入丸藥服令人肥健尤 宜婦人 蕭 炳 發明 藏器曰仙經言蔓菁子九蒸九曝擣末長服可 斷穀長生蜘蛛咬者恐毒入内擣末酒服亦以 油和傅之蔓菁園中無蜘蛛是其相畏也時珍曰蔓 菁子可升可降能汗能吐能下能利小便又能明目 解毒其功甚偉而世罕知用之何哉夏初采子炒過 榨油同蔴油鍊熟一色無異西人多食之㸃燈甚明 但烟亦損目北魏祖珽囚地窖 中因蕪菁子油燈傷明即此也 附方 舊四新 十八 明目益氣 蕪菁子一升水九升煮汁盡日 乾如此三度研細水服方寸匕 日三亦可研水和米 煮粥食 外臺祕要 常服明目 使人洞視膓腑用蕪 菁子三升以苦酒三 升煮熟日乾研篩末以井華水服方寸匕日三無所 忌抱朴子云服盡一斗能夜視有所見物 千金方 青盲眼障 但瞳子不壞者十得九愈用蔓菁子六升 蒸之氣遍合甑取下以釡中熱湯淋之乃 曝乾還淋如是三遍即收杵為末食上清 酒服方寸匕日再服 崔元亮海上方 虚勞目暗 方同上法 普濟方 補肝明目 蕪菁子淘過一斤黄精二斤同 和丸九蒸九晒為末每空心米 飲服二錢日再服乾又方蔓菁子二升決明子一升 和匀以酒五升煮 曝為末每服二錢温水調下日 二惠並 聖 風邪攻目 視物不明肝氣虚者用蔓菁子四 兩入甆瓶中燒黑無聲取出入蛇 蜕二兩又燒成灰為末每服半錢 食後酒下日三服 聖濟總錄 服食辟糓 蕪菁子 熟時采 之水煑三過令苦味盡曝擣為末每服二錢 温水下日三次久可辟糓 蘇頌圖經本草 黄汗染 衣 涕唾皆黄用蔓菁子擣末平日以井華水服一匙日 再服加至兩匙以知為度每夜以帛浸小便逐日 看之漸白則瘥不過五 升已來也 外臺秘要 黄疸如金 睛黄小便赤用生 蔓菁子末熟水服 方寸匕日三服 孫真人食忌 急黄黄疸 及内黄腹結不通用蔓菁 子擣末水絞汁服當時嚏 鼻中出黄水及下利則愈以子壓油 每服一盞更佳 陳藏器本草拾遺 熱黄便結 用蕪 菁子 擣末水和絞汁服少頃當瀉一切惡 物沙石草髪並出 孟詵食療本草 二便闗格 脹悶 欲絶 蔓菁子油一合空腹服之即 通通後汗出勿怪 聖惠方 心腹作脹 蔓菁子一大 合揀淨擣爛 水一升和研濾汁一盞頓服少頃自 利或自吐或得汗即愈 外臺秘要 霍亂脹痛 蕪菁 子水 煮汁飲之方 瀕湖集簡 妊娠溺澀 蕪菁子末水服方寸匕 日二服 子母祕錄 風疹 入腹 身體强舌乾硬用蔓菁子三兩 為末每温酒服一錢 聖惠方 瘭疽發熱 疽着 手足 肩背纍纍如米起色白刮之汁出復發熱用蕪 菁子熟擣帛褁展轉其上日夜勿止 肘後方 骨疽 不愈 愈而復發骨從孔中出者蕪菁子擣 傅之用帛褁定日一易之 千金方 小兒頭秃 蔓菁子末和酢傅之 一日三上 千金方 眉毛脱落 蔓菁子四兩炒研 醋和塗之 聖惠 面 黶痣㸃 蔓菁子研末入面脂中夜夜 塗之亦去面皺 聖惠方 花氣味辛平無毒主治虚勞眼暗久服長生可夜讀 書三月三日采花隂乾為末毎服二錢空心井華水 下 慎 㣲 萊菔 音來北 唐本草 釋名蘆萉 郭璞云蘆音羅 萉音比與菔同 蘿蔔 音羅 北 雹突 爾雅 註 紫花 菘 同 上 温菘 同 上 土酥 保昇曰萊菔俗名蘿蔔按爾雅云 突蘆萉孫炎註云紫花菘也俗呼 温菘似蕪菁大根俗名雹突一名蘆菔是也頌曰紫 花菘温菘皆南人所呼吳人呼楚菘廣南人呼秦菘 時珍曰按孫愐廣韻言魯人名菈蓮音拉荅秦人名 蘿蔔王禎農書言北人蘿蔔一種四名春曰破地錐 夏曰夏生秋曰蘿蔔冬曰土酥謂其潔白如酥也珍 按菘乃菜名因其耐冬如松栢也萊菔乃根名上古 謂之蘆萉中古轉為萊菔後世訛為蘿蔔南人呼為 蘿瓝瓝與雹同見晉灼漢書註中陸佃乃言萊菔能 制麵毒是來麰之所服以菔音服蓋亦就文起義耳 王氏溥濟方稱乾蘿蔔為仙人骨亦方士謬名也 集解 𢎞景曰蘆菔是今温菘其根可食俗人蒸其根 及作葅食但小薫臭爾葉不中啖又有突根細 而過辛不宜服之恭曰萊菔即蘆菔也嫩葉為生菜 食大葉可熟啖陶氏言不中食理喪其真也江北河 北秦晉最多登萊亦好頌曰萊菔南北通有北土尤 多有大小二種大者肉堅宜蒸食小者白而脆宜生 啖河朔極有大者而江南安州洪州信陽者甚大重 至五六斤或近一秤亦一時種蒔之力也瑞曰夏月 復種者名夏蘿蔔形小而長者名蔓菁蘿蔔時珍曰 萊菔今天下通有之昔人以蕪菁萊菔二物混註已 見蔓菁條下圃人種菜菔六月下種秋采苖冬掘根 春末抽高薹開小花紫碧色夏初結角其子大如大 蔴子圓長不等黄赤色五月亦可再種其葉有大者 如蕪菁細者如花芥皆有細柔毛其根有紅白二色 其状有長圓二類大抵生沙壤者脆而甘生瘠地者 堅而辣根葉皆可生可熟可葅可醤可䜴可醋可餹 可腊可飯乃蔬中之最有利益者而古人不 深詳之豈因其賤而忽之耶抑未諳其利耶 氣味根辛甘葉辛苦温無毒 詵曰性冷思邈曰平不 可與地黄同食令人髪 白為其澀營衞也時珍曰多食萊菔 動氣惟生薑能制其毒又伏硇砂 主治散服及炮 煮服食大下氣消糓和中去痰癖肥健人生擣汁服 止消渴試大有驗 唐 本 利闗節理顔色練五臟惡氣制 麫毒行風氣去邪熱氣 蕭 炳 利五臟輕身令人白淨肌 細 孟 詵 消痰止欬治肺痿吐血温中補不足同羊肉銀 魚煮食治勞痩欬嗽 日 華 同猪肉食益人生擣服治禁 口痢 汪 頴 擣汁服治吐血衂血 吳 瑞 寛胸膈利大小便生 食止渴寛中煮食化痰消導 寗 原 殺魚鯹氣治豆腐積 汪 機 主吞酸化積滯解酒毒散瘀血甚效末服治五淋 丸服治白濁煎湯洗脚氣飲汁治下痢及失音并烟 熏欲死生擣塗打撲湯火傷 時 珍 發明 頌曰萊菔功同蕪菁然力猛更出其右斷下方 亦用其根燒熟入藥尤能制麫毒昔有婆羅門 僧東來見食麥麫者驚云此大熱何以食之又見食 中有蘆菔乃云賴有此以解其性自此相傳食麫必 啖蘆菔炳曰擣爛制麫作餺飥食之最佳飽食亦不 發熱酥煎食之下氣凡人飲食過度生嚼嚥之便 消慎微曰按楊億談苑云江東居民言種芋三十畝 計省米三十斛種蘿蔔三十畝計益米三十斛則知 蘿蔔果能消食也宗奭曰服地黄何首烏人食萊菔 則令人髭髪白世皆以為此物味辛下氣速也然生 薑芥子更辛何止能散而已蓋萊菔辛而又甘故能 散緩而又下氣速也所以散氣用生薑下氣用萊菔 震亨曰萊菔屬土有金與水寇氏言其下氣速人往 往煮食過多停滯成溢飲豈非甘多而辛少乎時珍 曰萊菔根葉同功生食升氣熟食降氣蘇寇二氏止 言其下氣速孫真人言久食澀營衞亦不知其生則 噫氣熟則洩氣升䧏之不同也大抵入太隂陽明少 陽氣分故所主皆肺脾腸胃三焦之病李九華云萊 菔多食滲人血則其白人髭髮蓋亦由此非獨因其 下氣澀營衛也按洞微志云齊州有人病狂云夢中 見紅裳女子引入宮殿中小姑令歌每日遂歌云五 靈樓閣曉玲瓏天府由來是此中惆悵悶懷言不盡 一丸蘿蔔火吾宮有一道士云此犯大麥毒也少女 心神小姑脾神醫經言蘿蔔制麫毒故曰火吾宮火 者毁也遂以藥幷蘿蔔治之果愈又按張杲醫説云 饒民李七病鼻䘐甚危醫以蘿蔔自然汁和無灰酒 飲之即止蓋血隨氣運氣滯故血妄行蘿蔔下氣而 酒導之故也又云有人好食豆腐中毒醫治不效忽 見賣豆腐人言其妻誤以蘿蔔湯入鍋中遂致不成 其人心悟乃以蘿蔔湯飲之而瘳物理之妙如此又 延壽書載李師逃難入石窟中賊以烟熏之垂死摸 得蘿蔔菜一束嚼汁嚥下甦此法備急不可不知 附方 舊二新 二十一 食物作酸 蘿蔔生嚼數片或生菜嚼之 亦佳絶妙乾者熟者鹽醃者 及人胃冷者皆不 效 瀕湖集簡方 反胃噎疾 蘿蔔蜜煎浸細細 嚼嚥良 普濟方 消渴 飲水 獨勝散用出了子蘿蔔三枚淨洗切片日乾為 末毎服二錢煎猪肉湯澄清酒下日三服漸増 至三錢生者擣汁亦可或以 汁煮粥食之 圖經本草 肺痿欬血 蘿蔔和羊肉 或鯽魚煮熟 頻食方 普濟 鼻䘐不止 蘿蔔擣汁半盞入酒少許熱服并 以汁注鼻中皆良或以酒煎沸入 蘿蔔再煎飲之 衞生易簡方 下痢禁口 蘿蔔擣汁一小盞蜜一盞 水一盞同煎早一服午一 服日晡米飲吞阿膠丸百粒如無蘿蔔以子擂汁亦 可一方加枯礬七分同煎一方只用蘿蔔菜煎湯日 日飲之淡普濟方用蘿蔔片不拘新舊染蜜噙之 嚥汁味 再換覺思食以肉煮粥與食不可過多 痢 後腸痛 方同 上 大腸便血 大蘿蔔皮燒存性荷葉燒存 性蒲黄生用等分為末每服 一錢米飲 下 普濟 腸風下血 蜜炙蘿蔔任意食之昔一婦 人服此有效 百一選方 酒 疾下血 連旬不止用大蘿蔔二十枚留青葉寸餘以 井水入罐中煮十分爛入淡醋空心任食 壽親養 老方 大腸脱肛 生萊菔擣實臍中束之 覺有瘡即除 摘𤣥方 小便白濁 生蘿蔔剜空留葢入吳茱茰填滿葢定簽住糯米飯 上蒸熟取去茱茰以蘿蔔焙研末糊丸梧子大每服 五十丸鹽湯下 日三服 普濟 沙石諸淋 疼不可忍用蘿蔔切片蜜 浸少時炙乾數次不可過 焦細嚼鹽湯下日三 服名瞑眩膏 普濟 遍身浮腫 出了子蘿蔔浮麥等 分浸湯飲之 聖濟 總 録 脚氣走痛 蘿蔔煎湯洗之仍以蘿蔔晒 乾為末鋪襪内 聖濟總錄 偏正頭痛 生蘿蔔汁一蜆殻仰臥隨左右注鼻中神效王荆公 病頭痛有道人傳此方移時遂愈也以此治人不可 勝數方 如宜 失音不語 蘿蔔生擣汁入薑 汁同服 普濟方 㗋痺腫痛 蘿蔔 汁和 皂莢漿服取 吐 同上 滿口爛瘡 蘿蔔自然汁頻漱去 涎妙 瀕湖集簡方 烟熏欲 死 方見發 明下 湯火傷灼 生蘿蔔擣塗之子 亦可 聖濟總錄 花火傷肌 方 同 上 打撲血聚 皮不破者用蘿蔔或 葉擣封之 邵氏方 子氣味辛甘平無毒主治研汁服吐風痰同醋研消 腫毒 日 華 下氣定喘治痰消食除脹利大小便止氣痛 下痢後重發瘡疹 時 珍 發明 震亨曰萊菔子治痰有推墻倒壁之功時珍曰 萊菔子之功長于利氣生能升熟能降升則吐 風痰散風寒發瘡疹降則定痰喘欬嗽調下痢 後重止内痛皆是利氣之效予曽用果有殊績 附方 舊二新 十四 上氣痰嗽 喘促唾膿血以萊菔子一合 研細煎湯食上服之 食醫 心 鏡 肺痰欬嗽 萊菔子半升淘淨焙乾炒黄為末以糖 和丸芡子大綿褁含之嚥汁甚妙 勝 金 方 齁喘痰促 遇厚味即發者蘿蔔子淘浄蒸熟晒研 薑汁浸蒸餅丸綠豆大每服三十丸以 口津嚥下日三服名 清金丸 醫學集成 痰氣喘息 蘿蔔子炒皂莢燒存 性等分為末薑汁和 煉蜜丸梧子大毎服五七 十丸白湯下 簡便單方 乆嗽痰喘 蘿蔔子炒杏仁 去皮尖炒等分 蒸餅丸麻子大毎服三五 丸時時津嚥 醫學集成 高年氣喘 蘿蔔子炒研末 蜜丸梧子大每 服五十丸白湯 下 濟生祕覽 宣吐風痰 勝金方用蘿蔔子末温水 調服三錢良久吐出涎沫 如是攤緩風者以此吐後用𦂳疎藥疎後服和氣散 取瘥 丹溪吐法用蘿蔔子半升擂細以水一碗濾 取汁入香油及蜜些須温服後 以桐油浸過晒乾鵞翎探吐 中風口禁 蘿蔔子牙 皂莢各二 錢以水煎服取 吐 丹溪方 小兒風寒 蘿蔔子生研末一錢温䓤 酒服之取微汗大效 衛 生易 簡方 風祕氣祕 蘿蔔子炒一合擂水和皂莢 末二錢服立通 壽域神方 氣脹氣 蠱 萊菔子研以水煎汁浸宿砂一兩一夜炒乾又浸 又炒凡七次為末每米飲服一錢如神 朱氏集 騐 方 小兒盤腸 氣痛用蘿蔔子炒黄研末乳香 湯服半錢 楊仁齋直指方 年久頭 風 萊菔子生薑等分擣取汁入麝香 少許搐入鼻中立止 普濟方 牙齒疼痛 蘿蔔 子十 四粒生研以人乳和之左 疼㸃右鼻右疼㸃左鼻 瘡疹不出 蘿蔔子生研末 米飲服二錢良 易衞生 簡方 花主治用糟下酒藏食之甚美明目 士 良 生薑 别錄 中品 校正 原附乾薑下今分出 今自草部移入此 釋名 時珍曰按許慎説文薑作疆云禦濕之菜也王 安石字説云薑能疆禦百邪故謂之薑初生嫩 者其尖微紫名紫薑或作 子薑宿根謂之母薑也 集解 别錄曰生薑乾薑生犍為山谷及荆州揚州九 月采之頌曰處處有之以漢温池州者為良苖 高二三尺葉似箭竹葉而長兩兩相對苖青根黄無 花實秋時采根時珍曰薑宜原隰沙地四月取母薑 種之五月生苖如初生嫰蘆而葉稍闊似竹葉對生 葉亦辛香秋社前後新芽頓長如列指狀采食無筋 謂之子薑秋分後者次之霜後則老矣性惡濕洳而 畏日故秋熱則無薑呂氏春秋云和之美者有楊樸 之薑楊樸地名在西蜀春秋 運斗樞云璇星散而為薑 氣味辛微温無毒 藏器曰生薑温要熱則去皮要冷 則留皮元素曰辛而甘温氣味俱 厚浮而升陽也天之才曰秦椒為之使殺半夏莨菪 毒惡黄芩黄連 䑕糞𢎞景曰久服少志少智傷心 氣今人噉辛辣物惟此最常故論語云毎食不撤薑 言可常食但不可多爾有病者是所宜矣恭曰本經 言薑久服通神明主痰氣即可常噉陶氏謬為此説 檢無所據思邈曰八九月多食薑至春多患眼損壽 減筋力孕婦食之令兒盈指杲曰古人言秋不食薑 令人瀉氣葢夏月火旺宜汗散之故食薑不禁辛走 氣瀉肺故秋月則禁之晦菴語錄亦有秋薑夭人天 年之語時珍曰食薑久積熱患目珍屢試有准凡病 痔人多食兼酒立發甚速癰瘡人多食則生惡肉此 皆昔人所未言者也相感志云糟薑瓶内入蟬蜕雖 老薑無筋亦物 性有所伏耶 主治久服去臭氣通神明 本 經 歸五臟 除風邪寒熱傷寒頭痛鼻塞欬逆上氣止嘔吐去痰 下氣 别 錄 去水氣滿療欬嗽時疾和半夏主心下急痛 和杏仁作煎下急痛氣實心胸擁隔冷熱氣神效擣 汁和蜜服治中熱嘔逆不能下食 甄 權 散煩悶開胃氣 汁作煎服下一切結實衝胸膈惡氣神騐 孟 詵 破血調 中去冷氣汁解藥毒 藏 器 除壯熱治痰喘脹滿冷痢腹 痛轉筋心滿去胸中臭氣狐臭殺腹内長蟲 張 鼎 益脾 胃散風寒 元 素 解菌蕇諸物毒 吳 瑞 生用發散熟用和中 解食野禽中毒成喉痺浸汁㸃赤眼擣汁和黄明膠 熬貼風濕痛甚妙 時 珍 乾生薑主治治嗽温中治脹滿霍亂不止腹痛冷痢 血閉病人虚而冷宜加之 甄 權 薑屑和酒服治偏風 孟 詵 肺經氣分之藥能益肺 好 古 發明 成無已曰薑棗味辛甘專行脾之津液而和營 衞藥中用之不獨專於發散也杲曰生薑之用 有四制半夏厚朴之毒一也發散風寒二也與棗同 用辛温益脾胃元氣温中去濕三也與芍藥同用温 經散寒四也孫真人云薑為嘔家聖藥蓋辛以散之 嘔乃氣逆不散此藥行陽而散氣也或問生薑辛温 入肺何以云入胃口曰俗以心下為胃口者非矣咽 門之下受有形之物及胃之系便是胃口與肺系同 所以能入肺而開胃口也曰人云夜間勿食生薑令 人閉氣何也曰生薑辛温主開發夜則氣本收歛反 開發之則違天道矣若有病人則不然也生薑屑比 之乾薑則不熱比之生薑則不温以乾生薑代乾薑 者以其不僣故也俗言上牀蘿蔔下牀薑薑能開胃 蘿蔔消食也時珍曰薑辛而不葷去邪辟惡生啖熟 食醋醤糟鹽蜜煎調和無不宜之可蔬可和可果可藥 其利博矣凡早行山行宜含一塊不犯露霧清濕之 氣及山嵐不正之邪案方廣心法附餘云凡中風中 暑中氣中毒中惡乾霍亂一切卒暴之病用薑汁與 童尿服立可解散葢薑能開痰下氣童尿降火也頌 曰崔元亮集騐方載敕腸薑茶治痢方以生薑切細 和好茶一兩盌任意呷之便瘥若是熱痢留薑皮冷 痢去皮大妙楊士嬴曰薑能助陽茶能助隂二物皆 消散惡氣調和隂陽且解濕熱及酒食暑氣之 毒不問赤白通宜用之蘇東坡治文潞公有效 附方 舊二十 新三十 痰澼卒風 生薑二兩附子一兩水五升 煮取二升分再服忌猪肉冷 水金 千 胃虚風熱 不能食用薑汁半盃生地黄汁少許 蜜一匙水二合和服之 食療本草 瘧疾寒熱 脾胃聚痰發為寒熱生薑四兩擣自然汁 一酒盃露一夜于發日五更面北立飲即 止未止再 服 易簡 寒熱痰嗽 初起者燒薑一塊含 咽之 本草衍義 欬嗽不止 生薑五兩餳半升火煎熟食盡瘉叚 侍御用之有效 初虞世必効方 久患欬噫 生薑 汁半 合蜜一匙煎温呷二 服瘉 外臺祕要方 小兒欬嗽 生薑四兩煎湯 浴之 千金方 暴逆 氣上 嚼薑兩三片屢 効 寇氏衍義 乾嘔厥逆 頻嚼生薑嘔 家聖藥也 嘔吐不 止 生薑二兩醋漿二合銀器煎取四合連 滓呷之又殺腹内長蟲 食醫心鏡 心痞嘔噦 心下痞堅生薑八兩水三升煑一升半夏五合洗 水五升煮一升取汁同煑一升半分再服 千金 反 胃羸弱 兵部手集用母薑二斤擣汁作粥食軟傳信 適用方用生薑切片蔴油煎過為末 梀醮 末嚼 嚥 霍亂欲死 生薑五兩牛兒屎一升水四升 煎二升分再服即止 梅師方 霍亂 轉筋 入腹欲死生薑三兩擣酒一升煮三兩 沸服仍以薑擣貼痛處 外臺秘要 霍亂腹 脹 不得吐下用生薑一斤水七 升煮二升分三服 肘后方 腹中脹滿 綿裹煨薑 内下部冷 即易之 梅師 胸脇滿痛 凡心胸脇下有邪氣結實硬痛脹 滿者生薑一斤擣渣留汁慢炒待 潤以絹包于患處欵欵熨之冷再以汁炒 再熨良久豁然寛快也 陶華傷寒槌法 大便不通 生薑削長二寸塗鹽 内下部立通 外臺 冷痢不止 生薑煨研為未共乾 薑末等分以醋和麫 作餛飩先以水煮又以清飲煮過停冷 吞二七枚以粥送下日一度 食療 消渴飲水 乾 生 薑末一兩以鯽魚膽汁和丸梧 子大毎服七丸米飲下 聖惠 濕熱發黄 生薑時時 周身擦之 其黄自退也一方加茵 蔯蒿尤妙 傷寒槌法 暴赤眼腫 宗奭曰用古銅錢 刮薑取汁于錢唇 㸃之淚出今日㸃明日愈勿疑汁一治暴風客熱目 赤睛痛腫者臘月取生薑擣絞 隂乾取粉入銅青 末等分毎以少許沸湯 泡澄清温洗淚出妙 舌上生胎 諸病舌胎以布染 井水抹後用薑片 時時擦之自 去 陶華方 滿口爛瘡 生薑自然汁頻頻漱吐 亦可為末搽之甚效 牙齒 疼痛 老生薑瓦焙入枯礬末同擦之有 人日夜呻吟用之即愈 普濟方 喉痺毒氣 生薑 二斤 擣汁蜜五合煎勻 每服一合日五服 食鳩中毒 食竹雞毒 食鷓鴣毒 方並見禽 部本條 中萵苣毒中諸藥毒 猘犬傷人 並飲生 薑汁即 解品 小 虎傷入瘡 内服生薑汁外以汁洗之 用白礬末傅上 秘覽 蝮蛇螫人 薑 末 傅之乾即 易 千金 蜘蛛咬人 炮薑切片貼 之良 千金 刀斧金瘡 生薑嚼傅 勿動次日 即生肉甚妙 扶壽方 閃抝手足 生薑葱白擣爛 和麵炒熱 之 跌撲傷損 薑汁 和酒 調生麵 貼之 百虫入耳 薑汁少 許滴之 腋下狐臭 薑汁頻 塗絶根 赤白瘢風 生薑頻擦之 良 並易簡 兩耳凍瘡 生薑自然汁熬 膏塗 暇日記 發背初起 生薑 一塊 炭火炙一層刮一層為末 以猪膽汁調塗 海上方 疔瘡腫毒 方見白 芷下 諸瘡痔漏 久不結痂用生薑連皮切大片塗白 礬末炙焦研細貼之勿動良 普濟 産後血滯 冲心不 下生薑 五兩水八 升煮服 産後肉線 一婦産後用力垂出肉線長三四 尺觸之痛引心腹欲絶一道人令 買老薑連皮三斤擣爛入蔴油二斤拌勻炒乾先以熟 絹五尺折作方結令人輕輕盛起肉線使之屈曲作三 團納入産戸乃以絹袋盛薑就近熏之冷則更換熏一 日夜縮入大半二日盡入也云此乃魏夫人祕傳怪病 方也但不可使線㫁 㫁則不可治之矣 脉溢怪症 有人毛竅節次血出不 止皮脹如鼓須臾目鼻 口被氣脹合此名脉溢生薑自然汁和 水各半盞服即安 並夏子益奇疾方 薑皮氣味辛凉無毒主治消浮腫腹脹痞滿和脾胃 去瞖 時 珍 附方 舊 一 拔白換黑 刮老生薑皮一大升干久用油胒 鍋内不須洗刷固濟勿令通氣令 精細人守之文武火煎之不得火急自旦至夕即可 成矣研為末拔白後先以小物㸃蔴子大入孔中或 先㸃鬚下然後拔之以指撚入三日後當生 黑者神効季卿用之有騐 蘇頌圖經本草 葉氣味辛温無毒主治食鱠成癥擣汁飲即消 張 機 附方 新 一 打傷瘀血 薑葉一升當歸三兩為末温酒 服方寸匕日三 范汪東陽方 乾薑 本經 中品 校正 自草部 移至此 釋名白薑 見 下 集解 𢎞景曰乾薑今惟出臨海章安數村作之蜀漢 薑舊美荆州有好薑而不能作乾者凡作乾薑 法水淹三日去皮置流水中六日更刮去皮然後晒 乾置瓷缸中釀三日乃成頌曰造法采根于長流水 洗過日晒為乾薑以漢温池州者為良陶説乃漢州 乾薑法也時珍曰乾薑以母薑造之今江西襄均皆 造以白凈結實者為良故人呼為 白薑又曰均薑凡入藥並宜炮用 氣味辛温無毒 禇曰苦辛好古曰大熱保昇曰久服 令人目暗餘同生薑時珍曰大清外 術言孕婦不可食乾薑令胎 内消蓋其性熱而辛散故也 主治胸滿欬逆上氣温中止血出汗逐風溼痺腸澼 下痢生者尤良 本 經 寒冷腹痛中惡霍亂脹滿風邪諸 毒皮膚間結氣止唾血 别 錄 治腰腎間疼冷冷氣破血 去風通四肢闗節開五臟六腑宣諸絡脉去風毒冷 痺夜多小便 甄 權 消痰卞氣治轉筋吐瀉腹臟反胃乾 嘔瘀血撲損止鼻紅解冷熱毒開胃消宿食 大 明 主心 下寒痞目睛久赤 好 古 發明 元素曰乾薑氣薄味厚半沉半浮可升可降陽 中之隂也又曰大辛大熱陽中之陽其用有四 通心助陽一也去臟腑沉寒痼冷二也發諸經之寒 氣三也治感寒腹痛四也腎中無陽脉氣欲絶黒附 子為引水煎服之名薑附湯亦治中焦寒邪寒滛所 勝以辛散之也又能補下焦故四逆湯用之乾薑本 辛炮之稍苦故止而不移所以能治裏寒非若附子 行而不止也理中湯用之者以其回陽也李杲曰乾 薑生辛炮苦陽也生則逐寒邪而發表炮則除胃冷 而守中多用則耗散元氣辛以散之是壯火食氣故 也須以生甘草緩之辛熱以散裏寒同五味子用以 温肺同人參用以温胃也好古曰乾薑心脾二經氣 分藥也故補心氣不足或言乾薑辛熱而言補脾今 理中湯用之言泄不言補何也蓋辛熱燥濕泄脾中 寒濕邪氣非泄正氣也又云服乾薑以治中者必僣 上不可不知震亨曰乾薑入肺中利肺氣入腎中燥 下溼入肝經引血藥生血同補隂藥亦能引血藥入 氣分生血故血虚發熱産後大熱者用之止唾血痢 血須炒黒用之有血脱色白而天不澤脉懦者此大 寒也宜乾薑之辛温以益血大熱以温經時珍曰乾 薑能引血藥入血分氣藥入氣分又能去惡養新有 陽生隂長之意故血虚者用之凡人吐血䘐血下血 有隂無陽者亦宜用之乃 熱因熱用從治之法也 附方 舊十六 新十二 脾胃虚冷 不下食傾久羸弱成瘵者用 温州白乾薑漿水煮透取出 焙乾擣末陳廪米煑粥飲丸梧子大毎服 三五十丸白湯下其効如神 蘇頌圖經 脾胃虚弱 飲食減少易傷難化無力肌痩用乾薑頻硏四兩以 白餳切塊水浴過入鐵銚溶化和丸梧子大毎空心 米飲下三十 丸 十便方 頭運吐逆 胃冷生痰也用川乾薑炮二 錢半甘草炒一錢二分水一 鐘半煎減半服累用 有效 傳信適用方 心脾冷痛 暖胃消痰二薑丸用 乾薑高良薑等分炮 研末糊丸梧子大毎食後猪 皮湯下三十丸 和劑局方 心氣卒痛 乾薑末米飲 服一錢 外 臺秘 要 隂陽易病 傷寒後婦人得病雖瘥未滿百日不 可與男合為病拘急手足拳腹痛欲 死丈夫名隂易婦人名陽易速宜汗之即愈滿四日 不可治也用乾薑四兩為末毎用半兩白湯調服覆 衣被出汗後手足伸 即愈 傷寒類要方 中寒水瀉 乾薑炮研末粥飲服 二錢即效 千金方 寒痢青色 乾薑切大豆大每米飲服六七枚 日三夜一累用得效 肘后方 血痢不 止 乾薑燒黒存性放冷為末每服 一錢米飲下神妙 姚氏集騐 脾寒瘧疾 外臺用 乾薑高 良薑等分為末毎服一錢水一盞煎至七分服 又乾薑炒黑為末臨發時以温酒服三錢匕 冷氣 欬嗽 結脹者乾薑末熱酒調服半 錢或餳糖丸噙 姚僧坦方 欬嗽上氣 用合州 乾薑炮 皂莢炮去皮子及蛀者桂心紫色者去皮並擣篩等 分鍊白蜜和擣三千杵丸梧子大毎飲服三丸嗽發 即服日三五服禁食䓤麫油膩其効如神禹錫在淮 南與李亞同幕府李每治人而不出方或誚其吝李 曰凡人患嗽多進冷藥若見此方用藥熱燥必不肯 服故但出藥即多効也試之信然 劉禹錫傳信方 虚勞不眠 乾薑為末湯服三錢 取微汗出 千金方 吐血不止 乾薑為末 童子小便 調服一 錢良 鼻䘐不止 乾薑削尖煨 塞鼻中即止 齆鼻不通 乾薑末蜜 調塞鼻中 利廣 方 冷淚目昬 乾薑粉一字炮湯 㸃洗之 聖濟錄 赤眼澀痛 白薑末 水調貼 足心甚妙 普濟方 目忽不見 令人嚼母薑以舌日䑛六 七次以明為度 聖濟錄 目中 卒痛 乾薑削圓滑内眥中有汁 出拭之未盡更易 千金 牙痛不止 川薑炮川 椒等分為 末摻之方 御藥院 斑豆厥逆 斑豆服凉藥多手足厥冷脉微 用乾薑炮一錢半粉甘草炙一 錢半水二鐘煎一鐘 服 龎安常傷寒論 癰疽初起 乾薑一兩炒紫研末 醋調傅四圍留頭自 愈此乃東昌申一齋 奇方也 諸症辨疑 瘰癧不歛 乾薑為末薑汁打糊 和作劑以黄丹為衣 每日隨瘡大小入藥在内追膿盡生肉口合為度 如不合以䓤白汁調大黄末搽之即愈 救急方 虎 狼傷人 乾薑末傅 之 肘後 猘犬傷人 乾薑末水服二七生薑 汁服亦良并以薑炙熱 熨 之 蛇蠍螫人 乾薑雄黄等分為末袋盛佩之 遇螫即以傅之便定 廣川方 附錄天竺乾薑 拾遺藏器曰味辛溫無毒主冷氣寒 中宿食不消腹脹下痢腰背痛痃癖 氣塊惡血積聚生婆羅門國一 名胡乾薑狀似薑小黄色也 同蒿 宋嘉 祐 釋名蓬蒿 時珍曰形氣同 乎蓬蒿故名 集解 機曰本草不著形狀後人莫識時珍曰茼蒿八 九月下種冬春采食肥莖花葉微似白蒿其味 辛甘作蒿氣四月起薹高二尺餘開深黄色花狀如 單瓣菊花一花結子近百成毬如地菘及苦蕒子最 易繁茂此菜自古已有孫思邈載在千金方菜類至 宋嘉祐中始補入本草今人常食者而汪機乃不能 識輒敢擅自修 纂誠可笑嘅 氣味甘辛平無毒 禹錫曰多食動風氣 薫人心令人氣滿 主治安心氣 養脾胃消痰飲利腸胃 思 邈 邪蒿 宋嘉 祐 釋名 時珍曰此蒿葉 紋皆邪故名 集解 藏器曰邪蒿根莖似青蒿而細軟時珍曰三四 月生苖葉似青蒿色淺不臭根葉皆可茹 氣味辛温平無毒 詵曰生食微動風作羮食良 不與胡荽同食令人汗臭氣 主 治胸膈中臭爛惡邪氣利腸胃通血脉續不足氣 孟 詵 煮熟和醤醋食治五臟惡邪氣厭糓者治脾胃腸癖 大渴熱中暴疾惡瘡 食醫 心鑑 胡荽 宋嘉 祐 釋名香荽 拾 遺 胡菜 外 臺 蒝荽 時珍曰荽許氏説文作葰 云薑屬可以香口也其莖 柔葉細而根多鬚綏綏然也張騫使西域始得種歸 故名胡荽今俗呼為蒝荽蒝乃莖葉布散之貎俗作 芫花之芫非矣藏器曰石勒諱 胡故并汾人呼胡荽為香荽 集解 時珍曰胡荽處處種之八月下種晦日尤良初 生柔莖圓葉葉有花岐根軟而白冬春采之香 美可食亦可作葅道家五葷之一立夏後開細花成 簇如芹菜花淡紫色五月收子子如大麻子亦辛香 按賈思勰齊民要術云六七月布種者可竟冬食春 月挼了沃水生芽種者小小供食而已王禎農書云 胡荽於蔬菜中子葉皆可用生熟俱 可食甚有益於世者宜肥地種之 正誤 李延飛曰胡荽蕎子也吳瑞曰胡荽俗呼藠子 根苖如蒜時珍曰蕎子即藠子乃薤也李吳二 氏云並作 胡荽誤矣 根葉氣味辛温微毒 詵曰平微寒無毒可和生菜食 此是葷菜損人精神華陀云胡 臭口臭 齒及脚氣金瘡人皆不可食病更加甚藏 器曰久食令人多忘根發痼疾不可同斜蒿食令人 汗臭難産時珍曰凡服一切補藥及藥 中有白术牡丹者不可食此伏石鍾乳 主治消糓治 五臟補不足利大小腸通小腹氣拔四肢熱止頭痛 療沙疹豌豆瘡不出作酒歕之立出通心竅 嘉 祐 補筋 脉令人能食治腸風用熱餅裹食甚良 孟 詵 合諸菜食 氣香令人口爽辟飛尸鬼疰蠱毒 吳 瑞 辟魚肉毒 原 發明 時珍曰胡荽辛温香竄内通心脾外達四肢能 辟一切不正之氣故痘瘡出不爽快者能發之 諸瘡皆屬心火營血内攝于脾心脾之氣得芳香則 運行得臭惡則壅滯故爾按楊士嬴直指方云痘疹 不快宜用胡荽酒歕之以辟惡氣床帳上下左右皆 宜掛之以禦汗氣胡臭天癸淫佚之氣一應穢惡所 不可無若兒虚弱及天時隂寒用此最妙如兒壯實 及春夏晴暖陽氣發越之時加以酒麴助虐以火益 火胃中熱熾毒血聚畜則 變成黒䧟矣不可不慎 附方 舊五 新四 疹痘不快 用胡荽二兩切以酒二大盞煎 沸沃之以物蓋定勿令洩氣候 冷去滓微微含噴從項背至足 令遍勿噀頭面 經騐後方 熱氣結滯 經年數發 者胡荽半 斤五月五日采隂乾水七升煑取一升半去滓分 服未瘥更服春夏葉秋冬根莖並可用 必効方 孩 子赤丹 胡荽汁塗之 譚氏方 面上黒子 蒝荽煎湯日日 洗之 小試 産後 無乳 乾胡荽煎湯飲 之効 經騐方 小便不通 胡荽二兩葵根一握 水二升煎一升入滑 石末一兩分三四 服 聖濟總錄 肛門脱出 胡荽切一升燒烟熏 即入 子母秘錄 解 中蠱毒 胡荽根擣汁半升和酒 服立下神騐 必効方 蛇虺螫傷 胡荽苖合 口椒等分 擣塗之 千金 子氣味辛酸平無毒 妙 用 主治消糓能食 思 邈 蠱毒五痔 及食肉中毒吐下血煑汁冷服又以油煎塗小兒秃 瘡 藏 器 發痘疹殺魚腥 時 珍 附方 舊三 新四 食諸肉毒 吐下血不止痿黄者胡荽子一 升煮令發裂取汁冷服半升日 夜各一服即止 食療本草 腸風下血 胡荽子和生菜以熱 餅裹食之 普濟方 痢及 瀉血 胡荽子一合炒擣末毎服二錢赤痢砂糖水 下白痢薑湯下瀉血白湯下日二 普濟方 痔 漏脱肛 胡荽子一升粟糠一升乳香少許 以小口瓶燒烟熏之 儒門事親 腸頭挺出 秋冬擣胡荽子醋煑熨之 甚効 孟詵食療本草 牙齒疼痛 胡菜子即胡荽 子五升以水五 升煑取一升含 潄 外臺秘要 五痔作痛 胡荽子炒末空心温酒服 二錢數服效 海上仙方 胡蘿蔔 綱 目 釋名 時珍曰元時始自胡地 來氣味微似蘿蔔故名 集解 時珍曰胡蘿蔔今北上山東多蒔之淮楚亦有 種之者八月下種生苖如邪蒿肥莖有白毛辛 臭如蒿不可食冬月掘根生熟皆可啖兼果蔬之用 根有黄赤二種微帶蒿氣長五六寸大者盈握狀似 鮮掘地黄及羊蹄根三四月莖高二三尺開碎白花 攅簇如葢狀似蛇牀花子亦如蛇牀子稍長而有毛 褐色又如蒔蘿子亦可調和食料按周憲王救荒本 草云野胡蘿蔔苖葉花實皆同家胡蘿蔔但根細小 味甘生食蒸食皆宜花子皆大於蛇牀又金㓜孜北 征錄云交河北有沙蘿蔔根長二尺許大者徑寸下 支生小者如筋其色黄白氣味辛而微 苦亦似蘿蔔氣此皆胡蘿蔔之類也 根氣味甘辛微温無毒主治下氣補中利胸膈腸胃 安五臟令人健食有益無損 時 珍 子主治久痢 時 珍 芒斳 音芹品本 經下 釋名芹菜 别 錄 水英 本 經 楚葵 𢎞景曰斳字俗作芹字論 其主治合在上品未解何 意乃在下品二月三月作英時可作葅及熟瀹食故 名水英時珍曰靳當作 从 靳諧聲也後省作芹 从斤亦諧聲也其性冷滑如葵故爾雅謂之楚葵呂 氏春秋菜之美者有雲夢之芹雲夢楚地有蘄州蘄 縣俱音淇羅願爾雅翼云地多産芹故字从芹蘄亦 音芹徐鍇注説文蘄字从 蘄諸書無 字惟説文 别出䓄字音銀疑相承誤出也據 此則蘄字亦當从斳作 字也 集解 别錄曰水斳生南海池澤恭曰水斳即芹菜也及 有兩種荻芹白色取根赤芹取莖葉並堪作葅 生菜保昇曰芹生水中葉似芎藭其花白色而無實 根亦白色詵曰水芹生黒滑地食之不如高田者宜 人置酒醤中香美高田者名曰芹餘田者皆有蟲子 在葉間視之不見食之令人為患𢎞景曰又有渣芹 可以為生菜亦可生啖時珍曰芹有水芹旱芹水芹 生江湖陂澤之涯旱芹生平地有赤白二種二月生 苖其葉對節而生似芎藭其莖有節稜而中空其氣 芬芳五月開細白花如蛇牀花楚人採以濟飢其利 不小詩云觱沸檻泉言采其芹杜甫詩云飯煑青泥 坊底芹又云香芹碧澗羮皆美芹之功而列子言鄉 豪嘗芹蜇口惨腹蓋 未得食芹之法耳 莖氣味甘平無毒 思邈曰苦酸冷濇無毒詵曰和醋 食損齒鼈瘕不可食李廷飛曰赤 芹害人 不可食 主治女子赤沃止血養精保血脉益氣令人 肥健嗜食 本 經 去伏熱殺石藥毒擣汁服 孟 詵 飲汁去小 兒暴熱大人酒後熱鼻塞身熱去頭中風熱利口齒 利大小腸 藏 器 治煩渴崩中帶下五種黄病 大 明 發明 張仲景曰春秋二時龍帶精入芹菜中人誤食之 為病面青手青腹滿如妊痛不可忍作蛟龍病俱 服硬餳三二升日三度吐出蜥蝪便瘥時珍曰芹菜 生水涯蛟龍雖云變化莫測其精那得入此大抵是 蜥蜴虺蛇之類春夏之交遺精於此故爾 且蛇喜嗜芹尤可為證别有馬芹見後 附方 舊一 新二 小兒吐瀉 芹菜切細煑汁飲之不 拘多少 子母秘錄 小便淋 痛 水芹菜白根者去葉擣 汁井水和服 聖惠方 小便出血 水芹擣汁日服 六七合 聖惠 方 花氣味苦寒無毒主治脉溢 蘇 恭 堇 音勤草 唐本 釋名苦堇 爾 雅 堇葵 唐 本 旱芹 綱目禹錫曰爾雅云齧苦 堇也郭璞云即堇葵本草 言味甘而此云苦堇古人語倒猶甘草謂 之大苦也時珍曰其性滑如葵故得葵名 集解 恭曰堇菜野生非人所種葉似蕺菜花紫色禹 錫曰説文云堇根如薺葉如細柳子如米蒸以 食之甘滑内則云堇茸枌榆是矣時珍曰此旱芹也 其性滑利故洪舜俞賦云烈有椒桂滑有堇榆一種 黄花者有毒殺人即毛芹也見草部毛 萇又烏苖亦名堇有毒各見本條下 菜氣味甘寒無毒主治擣汁洗馬毒瘡并服之又塗 蛇蝎毒及癰腫 唐 本 久食除心下煩熱主寒熱䑕瘻瘰 癧生瘡結核聚氣下瘀血止霍亂及生擣汁半升服 能殺鬼毒即吐出 孟 詵 發明 詵曰堇葉止霍亂與香 茂同功香茂即香薷也 附方 舊二 新一 結核氣 堇菜日乾為末油煎成膏摩之 日三五度便瘥 孟詵食療 濕 熱氣 旱芹菜日乾為末糊丸梧子大毎服四十 丸空心温酒下大殺百蟲毒 壽域神方 蛇咬 瘡 生杵堇汁塗 之 萬年術 紫堇 音芹經 宋圖 釋名赤芹 綱 目 蜀芹 圖 經 楚葵 同 上 苔菜 同 上 水萄菜 時珍曰 堇蘄芹 斳四字一 音也詳下 集解 頌曰紫堇生江南吳興郡淮南名楚葵宜春郡 名蜀芹豫章郡名苔菜晋陵郡名水萄菜也時 珍曰蘇頌之説出於唐𤣥宗天寳單方中不言紫堇 形狀今按軒轅述寳藏論云赤芹即紫芹也生水濱 葉形如赤芍藥青色長三寸許葉上黄色味苦澀其 汁可以煑雌制汞伏硃砂擒三黄號為起貧草又土 宿真君本草云赤芹生隂厓陂澤邉水石間狀類赤 芍藥其葉深綠而背甚赤莖葉似蕎麥花紅可愛結 實亦如豼蕎麥其根似蜘蛛嚼之極酸苦澀江淮人 三四月采苖當蔬食之南方頗少太行王屋諸山最 多 也 苖氣味酸平微毒 花氣味酸微温無毒主治大人小兒脱肛 蘇 頌 附方 舊 一 脱肛 凡大人小兒脱肛毎天冷及喫冷食即 暴痢不止 則下脱久療不瘥者春間 收紫堇花二斤曝乾為散加磁毛末七兩相和研細 塗肛上納入即使人噀冷水於面上即吸入腸中每 日一塗藥而噀面不過六七度即瘥矣又以熱酒半 升和散一方寸匕空腹服之日再服漸加至二方寸 匕以瘥為度若五歲以下小兒即以半杏子許 和酒服之忌生冷陳倉米等物 天寳單方 馬蘄 音芹草 唐本 釋名牛蘄 爾 雅 胡芹 通 志 野茴香 綱目時珍曰凡物大者 多以馬名此草似芹而 大故也俗稱野茴香以其氣味子形微似 也金光明經三十二品香藥謂之葉婆你 集解 恭曰馬蘄生水澤旁苖似鬼針恭菜等嫩時可 食花青白色子黄黒色似防風子調食味用之 香似橘皮而無苦味保昇曰花若芹花子如防風子 而扁大爾雅云茭牛蘄也孫炎釋云似芹而葉似鋭 可食菜也一名茭一名馬蘄子入藥用時珍曰馬蘄 與芹同類而異種處處卑濕地有之三四月生苖一 本叢生如蒿白毛䝉茸嫩時可茹葉似水芹而微小 似芎藭葉而色深五六月開碎花攅簇如蛇牀及蒔 蘿花青白色結實亦似蒔蘿子但色黒而重爾其根 白色長者尺許氣亦香而堅硬不可食蘇恭所謂鬼 針即鬼釵草也方莖椏葉子似 杈脚着人衣如針與此稍異 苖氣味甘辛温無毒主治益脾胃利胸膈去冷氣作 茹食 時 珍 子氣味甘辛温無毒主治心腹脹滿開胃下氣消食 調味用之 唐 本 炒研醋服治卒心痛令人得睡 孟 詵 温中 暖脾治反胃 時 珍 附方 慢脾驚風 馬芹子丁香白僵蠶等分為末每 服一錢炙橘皮煎湯下名醒脾散 普濟 方 蘹香 唐本 草 校正 自草部 移入此 釋名茴香八月珠 頌曰蘹香北人呼為茴香聲相近 也𢎞景曰煑臭肉下少許即無臭 氣臭醤入末亦香故曰囘香時珍曰俚俗 多懐之衿衽咀嚼恐蘹香之名或以此也 集解 頌曰今交廣諸畨及近郡皆有之入藥多用畨 舶者或云不及近處者有力三月生葉似老胡 荽極疎細作叢至五月莖粗高三四尺七月生花頭 如傘葢黄色結實如麥而小青色北人呼為土茴香 八九月采實隂乾今近道人家園圃種之甚多川人 多煑食其莖葉宗奭曰云似老胡荽者誤矣胡荽葉 如蛇牀雖有葉之名但散如絲髪特異諸草也時珍 曰茴香宿根深冬生苖作叢肥莖絲葉五六月開花 如蛇牀花而色黄結子大如麥粒輕而有細稜俗呼 為大茴香今惟以寧夏出者第一其他處小者謂之 小茴香自畨舶來者實大如柏實裂成八瓣一瓣一 核大如豆黄褐色有仁味更甜俗呼舶茴香又曰八 角茴香廣西左右江峒中亦有之形色與中國 茴香逈别但氣味同爾北人得之咀嚼薦酒 子氣味辛平無毒 思邈曰苦辛微寒濇權曰苦辛得 酒良炒黄用好古曰陽也浮也入 手足少隂 太陽經 主治諸瘻霍亂及蛇傷 唐 本 膀胱胃間冷氣 及育腸氣調中止痛嘔吐 馬 志 治乾濕脚氣腎勞㿗疝 隂疼開胃下氣 大 明 補命門不足 李 杲 暖丹田 吳 緩 發明 詵曰茴香國人重之云有助陽道未得其方法 也好古曰茴香本治膀胱藥以其先丙故曰小 腸也能潤丙燥以其先戊故從丙至壬又手足少隂 二藥以開上下經之通道所以壬與丙交也時珍曰 小茴香性平理氣開胃夏月祛蠅辟臭食料宜之大 茴香性熱多食傷目發瘡食料不宜過用古方有去 鈴丸用茴香二兩連皮生薑四兩同入坩器内淹一 伏時慢火炒之入鹽一兩為末糊丸梧子大每服三 五十丸空心鹽酒下此方本治脾胃虚弱病茴香得 鹽則引入腎經發出邪氣腎不受邪病自不生也亦 治小腸疝 氣有効 附方 舊四新 十六 開胃進食 茴香二兩生薑四兩同擣匀 入凈器内濕紙蓋一宿次以 銀石器中文武火炒黄焦為末酒糊丸梧子 大毎服十丸至二十五丸温酒下 經騐方 瘴瘧發 熱 連背項者茴香子擣 汁服之 孫真人方 大小便閉 皷脹氣促八角茴 香七個大麻仁半 兩為末生䓤白三七根同硏煎湯 調五苓散末服之日一服 普濟 小便頻數 茴香不 拘多少 淘浄入鹽少許炒研為 末炙糯米糕蘸食之 傷寒脱陽 小便不通用茴香 末以生薑自然汁 調傅腹上外用茴香末入 益元散服之 摘𤣥方 腎消飲水 小便如膏油用 茴香炒苦梀子 炒等分為末毎食前 酒服二錢 保命集 腎邪冷氣 力弱者用大茴香六 兩分作三分用生附 子一箇去皮分作三分第一度用附子一分茴香一 分同炒黄出火毒一夜去附子研茴香為末空心鹽 酒下一錢第二度用二味各一分同炒存性出火毒 以附子去一半留一半同茴香為末如前服第三度 各一分同炒存性出火毒全研 為末如前服之 朱氏集騐方 腎虚腰痛 茴香炒硏 以猪腰子 批開摻末入内濕紙裹煨熟空心 食之鹽酒送下 戴原禮要訣 腰痛如刺 簡便方 用八角 茴香炒研毎服二錢食前鹽湯下外以糯米一二升 炒熱袋盛拴於痛處 活人心統思仙散用八角茴 香杜仲各炒硏三錢木香 一錢水一鍾酒半鍾煎服 腰重刺脹 八角茴香炒為 末食前酒服二 錢方直 指 疝氣入腎 茴香炒作二包更 換熨之 簡便方 小腸氣墜 直指用 八角茴 香小茴香各三錢乳香少許水服取汗核孫氏集効方 治小腸疝氣痛不可忍用大茴香荔枝 炒黒各等分 研末毎服一錢温酒調下研瀕湖集簡方用 大茴香一兩花椒五錢炒 毎酒服一錢 膀胱疝 痛 本事方用舶茴香杏仁各一兩䓤白焙乾五錢為 末毎酒服二錢嚼胡桃送下 集要治疝氣膀胱 小腸痛用茴香鹽炒晚蠶沙鹽炒等分為 末煉蜜丸彈子大毎服一丸温酒嚼下 疝氣偏墜 大茴香末一兩小茴香末一兩用牙猪尿胞一個連 尿入二末於内繫定罐内以酒煮爛連胞搗丸如梧 子大毎服五十丸白湯下 仙方也 鄧才筆峯雜興 脇下刺痛 小茴香一兩炒 枳殻五錢麸炒 為末每服二錢鹽酒 調服神效 袖珍方 辟除口臭 茴香煑羮及生食並 得 昝殷食醫心鏡 蛇咬久潰 小茴香擣末 傅之 千金 莖葉氣味 與子 同 主治煮食治卒惡心腹中不安 甄 權 治 小腸氣卒腎氣衝脇如刀刺痛喘息不得生擣汁一 合投熱酒一合和服 孟 詵 發明 頌曰范汪方療惡毒癰腫或連隂卵髀間疼痛苖 攣急牽入小腹不可忍一宿即殺人者用茴香 葉擣汁一升服之日三四服其滓以貼腫上冬月用 根此是外國神方永嘉以來用之起死回生神騐 蒔蘿 宋開 寳 校正 自草部 移入此 釋名慈謀勒 開 寳 小茴香 時珍曰蒔蘿慈 謀勒皆番言也 集解 藏器曰蒔蘿生佛誓國實如馬芹子辛香珣曰 按廣州記云生波斯國馬芹子色黑而重蒔蘿 子色褐而輕以此為别善滋食味多食無損即不可 與阿魏同食奪其味也頌曰今嶺南及近道皆有之 三月四月生苖花實大類蛇牀而簇生辛香六七月 采實今人多用和五味不聞入藥用時珍曰其子簇 生狀如蛇牀子而短微黑氣辛臭不及茴香嘉謨曰 俗呼蒔蘿椒内有黒子但皮薄其色似褐不紅耳 苖氣味辛温無毒主治下氣利膈 時 珍 子氣味辛温無毒主治小兒氣脹霍亂嘔逆腹冷不 下食兩肋痞滿 藏 器 健脾開胃氣温腸殺魚肉毒補水 臟治腎氣壯筋骨 日 華 主膈氣消食滋食味 李 珣 附方 新 二 閃挫腰痛 蒔蘿作末酒服二 錢匕 永類鈐方 牙齒疼痛 舶上 蒔蘿 蕓薹子白芥子等分研末口中含 水隨左右㗜鼻神効 聖惠方 附錄蜀胡爛 拾遺藏器曰子味辛平無毒主冷氣心 腹脹滿補腎除婦人血氣下痢殺牙齒 蟲生安南似蘹 香子可和食 數低 拾遺藏器曰子味丼温無毒主 冷風冷氣下宿食不消脹滿生 西番北土兼似蘹香 胡人以作羮食之 池得勒 拾遺藏器曰根辛温無 毒破冷氣消食生西國 草根也胡 人食之 馬思荅吉 時珍曰味苦温無毒去邪惡氣 温中利膈順氣止痛生津解渴 令人口香元時飲膳用之云 極香料也不知何狀故附之 羅勒 宋嘉 祐附 釋名蘭香 嘉 祐 香菜 綱 目 瞖子草 禹錫曰北人避石勒諱 呼羅勒為蘭香時珍曰 按鄴中記云石虎諱言勒改羅勒為香 菜今俗人呼為瞖子草以其子治瞖也 集解 禹錫曰羅勒處處有之有三種一種似紫蘇葉 一種葉大二十步内即聞香一種堪作生菜冬 月用乾者子可安入目中去瞖少頃濕脹與物俱 出也時珍曰香菜須三月棗葉生時種之乃生否 則不生常以魚腥水米泔水泥溝水澆之則香而茂 不宜糞水臞仙神隱書言園邊水側宜廣種之飢年 亦可濟用其子大如蚤褐色而不光七月收之即𢎞 景曰術家取羊角馬蹄燒作灰撒濕地遍踏之 生 羅勒俗呼為西王 母菜食之孟人 氣味辛温微毒 禹錫曰不可多食壅闗節澀營衛 令人血脉不行又動風發脚氣 主治調中消食去惡氣消水氣宜生食療齒根爛瘡 為使用之甚良患啘嘔者取汁服半合冬月用乾者 煑汁其根燒灰傅小兒黄爛瘡 禹 錫 主辟飛尸鬼疰蠱 毒 吳 瑞 發明 時珍曰按羅天益云蘭香味辛氣温能和血潤 燥而掌禹錫言多食澀營衛血脉不行何耶又 東垣李氏治牙疼口臭神功丸中用蘭香云無則以 藿香代之此但取其去惡氣而已故飲膳正要云與 諸菜同食味辛香能 辟腥氣皆此意也 附方 新 二 鼻疳赤爛 蘭香葉燒灰二錢銅青五分輕粉 二字為末日傅三次 錢乙小兒 方 反胃欬噫 生薑四兩擣爛入蘭香葉一兩椒末一 錢鹽和麫四兩裹作燒餅煨熟空心喫 不過三度効反胃入甘 蔗汁和之 普濟方 子主治目瞖及塵物入目以三五顆安目中少頃當 濕脹與物俱出又主風赤眵淚 嘉 祐 發明 時珍曰按普濟方云昔廬州知錄彭大辨在臨 安暴得赤眼後生瞖一僧用蘭香子洗晒毎納 一粒入眥内閉目少頃連膜而出也一方為末㸃之 時珍常取子試之水中亦脹大蓋此子得濕即脹故 能染惹眵淚浮膜爾然目中不可著一塵 而此子可納三五顆亦不妨碍蓋一異也 附方 新 二 目昬浮瞖 蘭香子毎用七個睡時水煎服 之久久有効也 海上名方 走 馬牙疳 小兒食肥甘腎受虚熱口作臭息次第齒黑 名曰崩砂漸至齦爛名曰潰槽又或血出名 曰宣露重則齒落名曰腐根用蘭香子末輕粉各一 錢蜜陀僧醋淬研末半兩和匀毎以少許傅齒及齦 上立効内服甘露 飲 活幼口議 白花菜 食 物 釋名羊角菜 集解 時珍曰白花菜三月種之柔莖延蔓一枝五葉 葉大如拇指秋間開小白花長蕋結小角長二 三寸其子黒色而細狀如初眠蠶沙不光澤菜氣羶 臭惟宜鹽葅食之穎曰一種黄花者名黄花菜形狀 相同但 花黄也 氣味苦辛微毒 穎曰多食動風氣滯臟 腑令人胃中悶滿傷脾 主治下氣 汪 頴 煎水洗痔擣爛敷風濕痺痛擂酒飲止瘧 時 珍 菜 音空 綱目 校正 併入草部 拾遺 菜 釋名 菜 音 罩 辣米菜 時珍曰蔊味辛辣如火焊人故 名亦作 陳藏器本草有 菜 云辛菜也南人食之不著形狀今攷唐韻玉篇並 無 字止有 字云辛菜也則 乃蔊字之訛爾 集解 時珍曰蔊菜生南地田園間小草也冬月布地 叢生長二三寸柔梗細葉二月開細花黄色結 細角長一二分角内有細子野人連根葉拔而食之 味極辛辣呼為辣米菜沙地生者尤伶仃故洪舜俞 老圃賦云蔊有拂士之風林洪山家清供云朱文公 飲後輒以蔊莖供蔬品蓋旰江建陽嚴陵人皆喜食 之 也 氣味辛温無毒 李廷飛曰蔊菜細切以生蜜洗伴或 畧汋食之爽口消食多食發痼疾生 熱 主治去冷氣腹内久寒飲食不消令人能食 藏 器 利 胸膈豁冷痰心腹痛 時 珍 草豉 拾 遺 校正 自草部 移入此 集解 藏器曰生巴西諸國草似 韭狀豉出花中彼人食之 氣味辛平無毒主治惡氣調中益五臟開胃令人能 食 藏 器 本草綱目卷二十六
欽定四庫全書 本草綱目卷二十七目錄 菜之二 柔滑類四十一種 内附 五種 菠薐 嘉祐根 即赤 蕹菜 嘉祐 菾菜 嘉祐蓬 即莙 東風菜 開寳 薺 别錄 菥蓂 本經薺 即大 蘩縷 别錄 雞腸 别錄 苜蓿 别錄 莧 本經 馬齒莧 蜀本 苦菜 本經蕒 即苦 白苣 嘉祐菜 即生 萵苣 食療 水苦蕒 圖經 翻白草 綱目 仙人杖草 拾遺 蒲公英 唐本丁 即地 黄𤓰菜 食物 生𤓰菜 圖經 落葵 别錄菜 即藤 蕺菜 别錄草即 魚腥 蕨 拾遺 水蕨 綱目 薇 拾遺 翹揺 拾遺菜 即巢 鹿藿 本經豆即 野緑 灰藋 嘉祐 藜 綱目 秦狄藜 唐本 醍醐菜 證類娘茅膏菜雞侯 菜孟 菜優殿附 芋 别録附 野芋 土芋 拾遺卵 即土 薯蕷 本經藥 即山 零餘子 拾遺 甘藷 綱目 百合 本經 山丹 日華華菜 即紅 草石蠶 拾遺露子 即甘 竹筍 蜀本 酸筍 綱目 右附方舊三十四新一百一十 本草綱目卷二十七目録
欽定四庫全書 本草綱目卷二十七 眀 李時珍 撰 菜之二 柔滑類四十一 種 内附五種 菠薐 宋嘉 祐 釋名菠菜 綱 目 波斯草 綱 目 赤根菜 慎微曰按劉禹錫嘉 話錄云菠薐種出自 西國有僧将其子來云本是頗陵國之種語訛爲波 稜耳時珍曰按唐㑹要云太宗時尼波維國獻波稜 菜類紅藍實如蒺藜火熟之能益食 味即此也方士隠名爲波斯草云 集解 時珍曰波稜八月九月種者可僃冬食正月二 月種者可僃春蔬其莖柔脆中空其葉綠膩柔 厚直並出一尖旁出兩尖似䜴子花葉之状而長大 其根長數寸大如桔梗而色赤味更甘美四月起薹 尺許有雄雌就莖開碎紅花叢簇不顕雌者結實有 刺状如蒺藜子種時須砑開易浸脹必過月朔乃生 亦一 異也 菜及根氣味甘冷滑無毒 士良曰㣲毒多食令人脚 弱發腰痛動冷氣先患腹 冷者必破腹不與䱉魚同食發霍 亂取汁煉霜制砒永伏雌黄硫黄 主治利五臟通腸 胃熱解酒毒服丹石人食之佳 孟 詵 通血脉開胸膈下 氣調中止渴潤燥根尤良 時 珍 發明 詵曰北人食肉麵食之即平南人食魚鼈水米 食之即冷故多食冷大小腸也時珍曰按張從 正儒門事親云凡人久病大便澀滯不通及痔漏 之人宜常食菠薐葵菜之類滑以養竅自然通利 附方 新 一 消渴引飲 日至一石者菠薐根鷄内金等分 爲末米飲服一錢日三 經騐方 蕹菜 蕹去聲 宋嘉祐 釋名 時珍曰蕹與壅同此菜 惟以壅成故謂之壅 集解 藏器曰蕹菜嶺南種之蔓生開白花堪茹時珍 曰蕹菜今金陵及江夏人多蒔之性宜濕地畏 霜雪九月藏入土窖中三四月取出壅以糞土即節 節生芽一本可成一畦也幹柔如蔓而中空葉似菠 薐及鏨頭形味短須同猪肉煮令肉色紫乃佳叚公 路北戸錄言其葉如柳者誤矣按嵇含草木状云蕹 菜葉如落葵而小南人編葦爲筏作小孔浮水上種 子于水中則如萍根浮水靣及長成莖葉皆出于葦 筏孔中隨水上下南方之竒蔬 也則此菜水陸皆可生之也 氣味甘平無毒主治解胡蔓草毒即野葛毒煮食之 亦生擣服 藏 器 擣汁和酒服治産難 時珍方出 唐珤 發明 藏噐曰南人先食蕹菜復食野葛二物相伏自 然無苦取汁滴野葛苗當時萎死相殺如此張 華愽物志云魏武帝噉野葛 至一尺應是先食此菜也 菾菜 菾音甜品 别錄中 校正 併入嘉祐 莙薘菜 釋名莙薘菜 時珍曰菾菜即莙薘也菾與甜 通因其味也莙薘之義未詳 集解 𢎞景曰菾菜即今以作鮓蒸者㳟曰菾菜葉似 升麻苗南人蒸 食之大香美保昇曰苗高三 四尺莖若蒴藋有細稜夏盛冬枯其莖燒灰淋汁洗 衣白如玉色士良曰葉似紫菊而大花白時珍曰菾 菜正二月下種宿根亦自生其葉青白色似白菘菜 葉而短莖亦相類但差小耳生熟皆可食㣲作土氣 四月開細白花結實状如茱萸梂 而輕虚土黄色内有細子根白色 氣味甘苦大寒滑無毒 禹錫曰平㣲毒冷氣人不可 多食動氣先患腹冷人食之 必破 腹 主治時行壮熱解風熱毒擣汁飲之便瘥 别 錄 夏 月以菜作粥食解熱止熱毒痢搗爛傅灸瘡止痛易 瘥 蘓 㳟 搗汁服主冷熱痢又止血生肌及諸禽獸傷傅 之立愈 藏 器 煎湯飲開胃通心膈宜婦人 大 明 補中下氣 理脾氣去頭風利五臟 嘉 祐 根氣味甘平無毒主治通經脉下氣開胸膈 正 要 子主治煮半生擣汁服治小兒熱 孟 詵 醋浸揩靣去粉 滓潤澤有光 藏 器 附方 新 一 痔瘻下血 莙薘子蕓薹子荆芥子芫荽子萵 苣子蔓菁子蘿蔔子葱子等分以 大鯽魚一個去鱗腸装藥在内縫合入銀石器内上 下用火錬熟放冷爲末毎服二錢米飲下日二服 東風菜 宋開 寳 釋名冬風 志曰此菜先春而生故有東風 之號一作冬風言得冬氣也 集解 志曰東風菜生嶺南平澤莖高二三尺葉似杏 葉而長極厚軟上有細毛煮食甚美時珍曰按 裴淵廣州記云東風菜花葉似落姙娠莖 紫宜肥肉作羮食香氣似馬蘭味如酪 氣味甘寒無毒主治風毒壅熱頭痛目眩肝熱眼赤 堪入羮臛食 開 寳 薺 别錄 上品 釋名䕶生草 時珍曰薺生濟濟故謂之薺釋家取其 莖作挑燈杖可辟蚊䖸謂之䕶生草云 能䕶衆 生也 集解 普曰薺生野中𢎞景曰薺類甚多此是今人所 食者葉作葅羮亦佳詩云誰謂荼苦其甘如薺 是也時珍曰薺有大小數種小薺葉花莖扁味美其 最細小者名沙薺也大薺科葉皆大而味不及其莖 硬有毛者名菥蓂味不甚佳並以冬至後生苗二三 月起莖五六寸開細白花整整如一結莢如小萍而 有三角莢内細子如葶藶子其子名蒫音蒫四月收 之師曠云嵗欲甘甘草先生薺是也菥蓂葶藶皆是 薺類葶藶見 草部濕草類 氣味甘温無毒主治利肝和中 别 錄 利五臟根治目痛 大 明 明目益胃 時 珍 根葉燒灰治赤白痢極效 甄 權 附方 舊一 新二 暴赤眼 痛脹碜澀薺菜根 杵汁滴之 聖惠 眼生瞖膜 薺菜 和根 莖葉洗浄焙乾爲細末每夜臥時先洗眼挑末米許 安兩大眥頭澀痛忍之久久膜自落也 聖濟總錄 腫滿腹大 四肢枯痩尿澀用甜葶藶炒薺菜根等分 爲末煉蜜丸彈子大每服一丸陳皮湯下 只二三丸小便清十 餘丸腹如故 三因 蒫實 普曰三月三日采隂乾士良曰亦名菥蓂子四 月八日収之良周王曰飢嵗采子水調成塊煮 粥作餅 甚粘滑 氣味甘平無毒 權曰患氣人食之動冷氣詵曰不與 麫同食令人背悶服丹石人不可食 主治眀目目痛 别 錄 青盲不見物補五臟不足 甄 權 治腹 脹 吳 普 去風毒邪氣治壅去瞖解熱毒久服視物鮮眀 士 良 花主治布席下辟蟲又辟蚊䖸 士 良 隂乾研末棗湯日 服二錢治久痢 大 明 菥蓂 音錫覔品 夲經上 校正 自草部 移入此 釋名大薺 别 錄 大蕺 本 經 馬辛 時珍曰諸名不可解吳普 本草又云一名析目一名 榮目一 名馬駒 集解 别錄曰析蓂生咸陽山澤及道旁四月五月采 暴乾𢎞景曰今處處有之是大薺子也方用甚 希少保昇曰似薺葉而細俗呼爲老薺㳟曰爾雅云 菥蓂火薺也註云似薺俗呼爲老薺然其味甘而不 辛也藏器曰本經菥蓂一名大薺蘓氏引爾雅爲註案大薺 即葶藶非菥蓂也菥蓂大而扁葶藶細而圓二物殊别也頌 曰爾雅葶藶謂之蕇音典子葉皆似薺一名狗薺菥蓂即大 薺大抵二物皆薺類故人多不能細分乃爾致疑也古今眼 目方多用之時珍曰薺與菥蓂一物也但分大小二種耳小 者爲薺大者爲菥蓂菥蓂有毛故其子功用相同而陳士良 之本草亦謂薺實一名菥蓂也葶藶與菥蓂同類但菥蓂味 甘花白葶藶味苦花黄爲異耳或言菥蓂即甜葶藶亦通 苖氣味甘平無毒主治和中益氣利肝眀目 時 珍 菥蓂子氣味辛㣲温無毒 恭曰甘而不辛普曰神農 雷公辛李當之小温 之 才曰得蔓荆實細辛良惡乾 薑苦參一云苦參爲之使 主治眀目目痛淚出除痺補五臟益精光久服輕身 不老 本 經 療心腹腰痛 别 錄 治肝家積聚眼目赤腫 甄 權 附方 舊一 新一 眼目熱痛 淚出不止菥蓂子搗篩爲末卧 時銅簪㸃少許入目當有熱淚 及惡物 出甚佳 眼中弩肉 方同上夜夜㸃之 崔元亮海上方 繁縷 别錄 下品 釋名䕅縷 爾 雅 蔜 音 敖 縷 郭 璞 滋草 千 金 鵞腸菜 時珍曰此草莖蔓 甚繁中有一縷故 名俗呼鵞兒腸菜象形也易于滋長故曰滋草古樂 府云爲樂當及時何能待來滋滋乃草名即此也 集解 别錄曰繁縷五月五日日中采乾用㳟曰此即 是雞腸也多生濕地坑渠之側流俗通謂雞腸 雅士總名繁縷詵曰繁縷即藤也又恐以軟草似之 保昇曰葉青花白采苖入藥頌曰即雞腸也南中多 有之生于田野間近沐下濕地亦或有之葉似荇菜 而小夏秋間生小白黄花其葉梗作蔓斷之有絲縷 又細而中空似鷄腸因得此名本草繁縷鷄腸作兩 條蘓恭以爲一物謹按郭璞註爾雅云䕅縷一名雞 腸草實一物也今南北所生或肥瘠不同故人疑爲 二物而葛洪肘後方治卒淋云用雞腸及繁縷如此 又似是二物其用大㮣主血故人宜食之時珍曰繁 縷即鵞腸非鷄腸也下濕地極多正月生苗葉大如 指頭細莖引蔓斷之中空有一縷如絲作蔬甘脆三 月以後漸老開細瓣白花結小實大如稗粒中有細 子如葶藶子吳瑞本草謂黄花者爲繁縷白花者爲 鷄腸亦不然二物葢相似但鵞腸味甘莖空有縷花 白色鷄腸味㣲苦咀之涎滑莖中 無縷色微紫花亦紫色以此爲别 氣味酸平無毒 權曰苦時珍曰甘㣲鹹詵曰温思邈 曰黄帝云合䱉鮓食發消渴令人多 忘 主治積年惡瘡痔不愈 别 錄 破血下乳汁産婦宜食之 産後腹有塊痛以酒炒絞汁温服又暴乾爲末醋糊 和丸空腹服五十丸取下惡血 藏 器 發眀 𢎞景曰此菜五月五日采暴乾燒作屑療雜瘡 有效亦雜百草服之不止此一種也詵曰治惡 瘡有神效之功搗汁塗之作菜食益人須五月 五日者乃驗又曰能去惡血不可久食恐血盡 附方 舊二 新三 食治烏髭 繁縷爲虀久久食之 能烏髭髮 聖恵方 小便卒淋 繁縷草滿兩手水煮常 常飲之 范汪東陽方 産婦有塊 作痛繁縷 方見上 丈夫隂 瘡 莖及頭潰爛痛不可忍久不瘥者以五月五日繁 縷燒焦五分入新出蚯蚓屎二分入少水和研作 餅貼之乾即易禁酒麫五辛 及熱食等物甚效 扁鵲方 雞腸草 别錄 下品 校正 原在草部唐 本移入此 集解 𢎞景曰人家園庭亦有此草小兒取挼汁以捋 蜘蛛網至粘可掇蟬恭曰此即繁縷也剰出此 條時珍曰雞腸生下濕地三月生苗葉似鵞腸而色 微深莖帶紫中不空無縷四月有小莖開五出小紫 花結小實中有細子其苗作蔬不如鵞腸故别錄列 繁縷于菜部而列此于草部以此故也蘇㳟不識疑 爲一物誤矣生嚼涎滑故可掇蟬鵞腸生嚼無涎亦 自可辨鄭樵通志謂雞腸似蓼而小其味小辛非繁 縷者得之又石胡荽亦 名鷄腸草與此不同 氣味㣲辛苦平無毒 權曰苦之 才曰㣲寒 主治毒腫止小便利 别 錄 療蠼螋溺瘡 𢎞 景 主遺溺洗手足傷水爛 甄 權 五月五 日作灰和鹽療一切瘡及風丹遍身痒痛亦可搗封 日五六易之作菜食益人去脂膏毒氣又燒傅疳 取汁和蜜服療小兒赤白痢甚良 孟 詵 研末或燒灰揩 齒去宣露 蘓 頌 附方 舊二 新七 止小便利 雞腸草一斤于豆䜴汁中煮和 米作羮及粥頻食之 食醫心 鑑 小兒下痢 赤白鷄腸草搗汁一合和 蜜服甚良 孟詵食療 氣淋脹痛 鷄 腸 草三兩石韋去毛一兩毎用三 錢水一盞煎服 聖濟總錄 風熱牙痛 浮腫發歇 元臟氣虚 小兒疳蝕鷄腸草旱蓮草細辛等分爲 末毎日擦三次名袪痛㪚 普濟方 發背欲死 鷄 腸 草搗傅之 肘後方 反花惡瘡 鷄腸草研汁拂之或爲末猪一 脂調搽極効 醫林正宗 一 切頭瘡 鷄腸草燒灰和塩 傅之 孟詵食療 漆瘡瘙痒 鷄腸草搗塗 之 肘后方 射 工中人 成瘡者以鷄腸草搗塗 之經曰即愈 盧氏方 苜蓿 别錄 上品 釋名木粟 綱 目 光風草 時珍曰苜蓿郭璞作牧宿謂其 宿根自生可飼牧牛馬也又羅 願爾雅翼作木粟言其米可炊飯也葛洪西京雜記 云樂逰苑多苜蓿風在其間常蕭蕭然日照其花有 光采故名懐風又名光風茂陵人謂 之連珠草金光明經謂之塞鼻力迦 集解 𢎞景曰長安中乃有苜蓿園北人甚重之江南 不甚食之以無味故也外國復有苜蓿草以療 目非此類也詵曰彼處人采其根作土黄茋也宗奭 曰陜西甚多用飼牛馬嫩時人兼食之有宿根刈訖 復生時珍曰雜記言苜蓿原出大宛漢使張騫帶歸 中國然今處處田野有之陜隴人亦有種者年年自 生刈苗作蔬一年可三刈二月生苗一科數十莖莖 頗似灰藋一枝三葉葉似决明葉而小如指頂綠色 碧艶入夏及秋開細黄花結小莢圓扁旋轉有刺數 莢累累老則黒色内有米如穄米可爲飯亦可釀酒 羅願以此爲鶴頂草誤 矣鶴頂乃紅心灰藋也 氣味苦平濇無毒 宗奭曰甘㣲淡詵曰凉少食好多 食令冷氣入筋中即痩人李廷飛 曰同蜜食 令人下利 主治安中利人可久食 别 錄 利五臟輕身徤 人洗去脾胃間邪熱氣通小腸諸惡熱毒煮和醤食 亦可作羮 孟 詵 利大小腸 宗 奭 乾食益人 蘓 頌 根氣味寒無毒主治熱病煩滿目黄赤小便黄酒疸 擣服一升令人吐利即愈 蘓 恭 擣汁煎飲治沙䂖淋痛 時 珍 莧 本經 上品 釋名 時珍曰按陸佃埤雅云莧之莖葉皆 高大而易見故其字從見指事也 集解 别錄曰莧實一名莫實細莧亦同生淮陽川澤 及田中葉如藍十一月采李當之曰莧實即莧 菜也𢎞景曰莧實當是白莧所以云細莧亦同葉如 藍也細莧即是糠莧食之乃勝而並冷利被霜乃熟 故云十一月采又有赤莧莖純紫不堪食馬莧别一 種布地生實至㣲細俗呼馬齒莧恐非莧實也㳟曰 赤莧一名䕚音種經言莧實一名莫實疑莫字誤矣 保昇曰莧凡六 赤莧白莧人莧紫莧五色莧馬莧 也惟人白二莧實可入藥用赤莧味辛别有功用頌 曰人莧白莧俱大寒亦謂之糠莧又謂之胡莧或謂 之細莧其實一也但大者爲白莧小者爲人莧耳其者 子霜後方熟細而色黑紫莧莖葉通紫吳人用染瓜 諸莧中惟此無毒不寒赤莧亦謂之花莧莖葉深赤 根莖亦可糟藏食之甚美味辛五色莧今亦稀有細 莧俗謂之野莧猪好食之又名猪莧時珍曰莧並三 月撒種六月以後不堪食老則抽莖如人長開細花 成穗穗中細子扁而光黒與青葙子雞冠子無别九 月收之細莧即野莧也北人呼爲缺莧柔莖細葉生 即結子味比家莧更勝俗呼青 葙苗爲鷄冠莧亦可食見草部 菜氣味甘冷利無毒 恭曰赤莧辛寒鼎曰莧動氣令 人煩悶冷中損腹不可與鱉同 食生鱉癥又取鱉肉如豆大以莧菜封褁置土坑内 以土葢之一宿盡變成小鱉也機曰此說屢試不驗 主治白莧補氣除熱通九竅 孟 詵 赤莧主赤痢射工沙 虱 蘓 恭 紫莧殺蟲毒治氣痢 藏 器 六莧並利大小腸治初 痢滑胎 時 珍 發明 𢎞景曰人莧細莧並冷利赤莧療赤下而不堪 食方用莧菜甚稀斷榖方中時用之頌曰赤莧 㣲寒故主血痢紫莧不寒比諸莧無毒故主氣痢詵 曰五月五日収莧菜和馬齒莧爲細末等分與姙娠 人常服令易産也震亨曰紅莧入血分善走 故與馬莧同服能下胎或煮食之令人易産 附方 舊三 新四 産後下利 赤白者用紫莧菜一握切煮汁 入粳米三合煮粥食之立瘥也 養壽親 老書 小兒𦂳唇 赤莧搗汁洗 之良 聖惠 漆瘡搔痒 莧菜煎 湯洗之 蜈 蚣螫傷 取灰莧葉擦之即 止 談野翁方 蜂蠆螫傷 野莧挼 擦之 諸蛇螫 人 紫莧搗汁飲驗方 滓塗之 集 射工中人 状如傷寒寒熱發 瘡偏在一處有異 于常者取赤莧合莖葉搗汁 飲一升日冄服之 集騐方 莧實氣味甘寒無毒主治青盲明目除邪利大小便 去寒熱久服益氣力不饑輕身 本 經 治白瞖殺蚘蟲 别 錄 益精 大 明 肝風客熱瞖目黑花 時 珍 發明 時珍曰莧實與青葙子同類異 種故其治目之功亦彷彿也 附方 新 一 利大小便 莧實爲末半兩分二 服新汲水下 聖惠 根主治陰下冷痛入腹則腫滿殺人搗爛傅之 時 珍 附方 新 一 牙痛 莧根晒乾燒存性爲末揩之冄以紅 燈籠草根煎湯潄之 孫氏集效方 馬齒莧 蜀本 草 釋名馬莧 别 錄 五行草 圖 經 五方草 綱 目 長命菜 同 上 九頭獅 子草 時珍曰其葉比並如馬齒而性滑利似莧故名 俗呼大葉者爲㹠耳草小葉者爲鼠齒莧又名 九頭獅子草其性耐久難燥故有長命之稱實藏論 及八草靈變篇並名馬齒龍芽又名五方草亦五行 之義頌曰馬齒莧雖名莧類而苗葉與莧都不相似 一名五行草以其葉青梗赤花黄根白子黑也藏器 曰别錄以馬齒與莧同 類二物既殊今從别品 集解 𢎞景曰馬莧與莧别是一種布地生實至微細 俗呼馬齒莧亦可食小酸保昇曰此有二種葉 大者不堪用葉小者節葉間有水銀每十斤有八兩 至十兩已來然至難燥當以槐木槌碎向日東作架 晒之三兩日即乾如隔年矣入藥須去莖其莖無效 斆曰凡使勿用大葉者不是馬齒草亦無水銀時珍 曰馬齒莧處處園野生缺莖在地細細對生六七月 開細花結小尖實實中細子如葶藶子状人多采苗 煮晒爲蔬方士采取伏砒結汞煑丹砂伏硫黄死雄 制雌别有法度一種水馬齒生水中形状相類亦可 汋食見王 西樓菜譜 菜氣味酸寒無毒 恭曰辛温宗奭曰人 多食之然性寒滑 主治諸腫瘻 疣目擣揩之破痃癖止消渴 藏 器 能肥腸令人不思食 治女人赤白下 蘓 頌 飲汁治反胃諸淋金瘡流血破血 癖癥瘕小兒尤良用汁治𦂳唇靣皰解馬汗射工毒 塗之瘥 蘓 恭 治自尸脚隂腫 保 昇 作膏塗濕癬白秃杖 瘡又主三十六種風煮粥止痢及疳痢治腸痛 孟 詵 服 之長年不白治癰瘡殺諸蟲生搗汁服當利下惡物 去白蟲和梳垢封丁腫又燒灰和陳醋滓先灸後封 之即根出 開 寳 散血消腫利腸滑胎解毒通淋治產後 虛汗 時 珍 發明 時珍曰馬齒莧所主諸病皆只取其散血消腫 之功也頌曰多年惡瘡百方不瘥或痛焮不已 者並搗爛馬齒傅上不過二兩遍此方出于武元衡 相國武在西川自苦脛瘡焮痒不可堪百醫無効及 到京有㕔吏上此方用之便瘥 也李絳記其事于兵部手集 附方 舊十五新 二十三 三十六風 結瘡馬齒莧一碩水一碩 煑取汁入蜜蠟三兩重煎 成膏塗之 食療 諸氣不調 馬齒莧煮粥食 之 食醫心鏡 禳解疫氣 六月 六日 采馬齒莧晒乾元旦煮熟同塩醋 食之可解疫癘氣 唐寳經騐方 筋骨疼痛 不拘風 濕氣楊 梅瘡及女人月家病先用此藥止疼然後調理乾馬 齒莧一斤濕馬齒莧二斤五加皮半斤蒼术四兩舂 碎以水煎湯洗澡急用葱薑擂爛冲熱湯三 椀服之暖處取汗立時痛止也 海上名方 脚氣浮 腫 心腹脹滿小便澀少馬齒草和少 粳米醤汁煮食之 食醫心鏡 男女瘧疾 馬齒 莧搗 扎手寸口 男左女右 産後虚汗 馬齒莧研汁三合服如無 以乾者煮汁 婦人良方 産後 血痢 小便不通臍腹痛生馬齒莧菜杵汁 三合煎沸入蜜一合和服 産寳 小兒血痢 方同上 心鏡 肛門腫痛 馬齒莧葉三葉酸草等分煎湯 熏洗一日二次有效 頻湖方 痔 瘡初起 馬齒莧不拘鮮乾煮熟急食之以湯熏洗 一月内外其孔閉即愈矣 楊氏經騐方 赤 白帶下 不問老稚孕婦悉可服取馬齒莧搗絞汁三 大合和鷄子白二枚先温令熱乃下莧汁微 温頓飲之不過冄作即 愈 崔元亮海上方 小便熱淋 馬齒莧汁服 之 聖惠方 隂腫 痛極 馬齒莧搗傅之 良 永類鈐方 中蟲欲死 馬齒莧搗汁一升飲 并傅之日四五次 壽 域 腹中白蟲 馬齒莧水煮一盌和塩醋空腹食 之少頃白蟲盡出也 孟詵食療 𦂳唇 靣皰 馬齒莧煎湯日 洗之 聖惠方 目中息肉 淫膚赤白膜馬齒莧 一大握洗浄和芒硝 末少許綿褁安上 頻易之 龍本論 風齒腫痛 馬齒莧一把嚼汁漬之 即日腫消 本事方 漏耳諸瘡 治耳内外惡瘡及頭瘡肥瘡瘑瘡黄馬散 用黄蘖半兩乾馬齒莧一兩爲末傅之 聖 惠 項上癧瘡 外臺用馬莧隂乾燒研臘猪脂和以暖 泔洗拭傅之 簡便治瘰癧未破馬齒 莧同靛花搗 摻日三次 腋下胡臭 馬齒莧杵以蜜和作團紙褁 泥固半寸厚日乾燒過研末 每以少許和蜜作餅先以生布揩之以藥夾脇下令 極痛久忍然後以手巾勒兩臂日用一次以瘥爲度 金千 方 小兒火丹 熱如火遶臍即損人 馬莧𢷬塗 廣利方 小兒臍瘡 久不 瘥者 馬齒菜燒研 傅之 千金 豌豆癍瘡 馬齒草燒研傳之須臾根 逐藥出不出更傅 肘後 丁 瘡腫毒 馬齒菜二分石灰三分 爲末雞子白和傅之 反花惡瘡 馬齒莧一 斤燒研猪 脂和 傅 蛀脚臁瘡 乾馬齒莧研末蜜調傅上一 宿其䖝自出神効 海上方 足趾甲 疽 腫爛者屋上馬齒莧崑崙青木香印城塩等分和 匀燒存性入光明硃砂少許傅之 外䑓秘要 瘡久不瘥 積年者馬齒莧搗爛封之 取汁煎稠傅亦可 千金 馬咬人瘡 入心 者馬 齒莧煮食 之 聖惠 射工溪毒 馬齒莧搗汁一升服以滓傅之 日四五次良 崔元亮海上方 毛䖝螫人 赤痛不止馬齒莧搗 熟封之妙 靈苑方 蜂蠆螫人 方同上方 張文仲 蜈蚣咬傷 馬莧汁塗 之 肘後 小兒白秃 馬齒莧煎膏塗之或 燒灰猪脂和塗 聖 惠 方 身靣瘢痕 馬齒莧湯日洗 二次 聖惠方 雜物眯目 不出用東墻 上馬齒莧燒 灰研細㸃少許于眥 頭即出也 聖惠方 子主治明目仙經用之 開 寳 延年益壽 孟 詵 青盲白瞖除 邪氣利大小腸去寒熱以一升擣末每以一匙用葱 豉煮粥食或著米糝五味作羮食 心 鏡 附方 新 一 目中出淚 或出膿用馬齒莧子人莧子各半 兩爲末綿褁銅器中蒸熟熨大眥 頭膿水出處每熨以五十 度爲率久久自絶 聖惠 苦菜 本經 上品 校正 併入嘉祐 苦苣苦蕒 釋名荼 音荼 本經 苦苣 嘉 祐 苦蕒 綱 目 游冬 别 錄 𥚹苣 日 用 老鸛菜 敕 荒 天香菜 時珍曰苦荼以味名也經歴冬春故曰㳺 冬許氏說文苣作 吳人呼爲苦蕒其義 未詳嘉祐本草言嶺南吳人植苣供饌名 苦苣而又重出苦苣及苦蕒條今並併之 集解 别錄曰苦菜生益州川谷山陵道旁凌冬不死 三月三日采隂乾桐君藥錄曰苦菜三月生扶 疎六月花從葉出莖直花黄八月實黒實落根復生 冬不枯恭曰爾雅云荼苦菜也易通卦騐𤣥圖云苦 菜生于寒秋經冬歴春得夏乃成一名㳺冬葉似苦 苣而細斷之有白汁花黄似菊所在有之其說與桐 君畧同苦 俗亦名苦菜非此荼也保昇曰春花夏 實至秋復生花而不實經冬不凋宗奭曰此月令四 月小滿節後苦菜秀是也四方皆有在北道者則冬 方凋生南方者冬夏常青葉如苦苣而狹綠色蒫淡 折之白乳汁出味苦花似野菊春夏秋皆旋開時珍 曰苦菜即苦蕒也家栽者呼爲苦苣實一物也春初 生苗有赤莖白莖二種其莖中空而脆折之有白汁 葉似花蘿蔔菜葉而色綠帶碧上葉抱莖梢菜似 鸛嘴每葉分乂攛挺如穿葉状開黄花如初綻野菊 一花結子一叢如茼蒿子及鸛虱子花罷則収歛子 上有白毛茸茸隨風飄揚落處即生士良曰蠶蛾出 時不可折取令蛾子青爛蠶婦亦忌食之然野苣若 五六回拗後味反甘 滑勝于家苦蕒也 正誤 𢎞景曰苦菜疑即茗也茗一名荼凌冬不凋作 飲能令人不眠㳟曰詩云誰謂荼苦即苦菜異 名也陶氏謂荼爲茗茗乃木類按爾雅釋草云荼苦 菜也音途釋木云檟苦荼也音遲遐切二物全别不 得比例陶 說誤矣 菜氣味苦寒無毒 張機曰野苣不可共蜜食令人作 肉痔時珍曰脾胃虚寒人不可食 主治五臟邪氣厭 延叶反 伏也 榖胃痺久服安心益氣聰 察少臥輕身耐老 本 經 腸澼渴熱中疾惡瘡久服耐饑 寒豪氣不老 别 錄 調十二經脉霍亂後胃氣煩逆久服 强力雖冷甚益人 嘉 祐 擣汁飲除面目及舌下黄其白 汁塗丁腫㧞根滴癰上立潰 藏 器 㸃瘊子自落 衍 義 傅蛇 咬 大 明 明目主諸痢 汪 機 血淋痔瘻 時 珍 發眀 宗奭曰苦苣搗汁傅丁瘡殊騐青苗隂乾以 冬月爲末水調傳之時珍曰按洞天保生籙云 夏三月宜食苦蕒能益心和血通氣也又陸丈量菽 園雜記云凡病痔者宜用苦苣菜或鮮或乾煑至熟 爛連湯置器中横安一板坐之先熏 後洗冷即止日洗數次屢用有効 附方 新 六 血淋尿血 苦蕒菜一把酒水各 半煎服 資生經 血脉不調 苦 蕒 菜晒乾爲末每服二錢 温酒下 衛生易簡方 㗋痺腫痛 野苦蕒搗汁半盞 燈心以湯浸捻汁 半盞和匀服 普濟方 對口惡瘡 野苦蕒擂汁一鍾入薑汁一 匙和酒服以渣傅一二次即 愈騐唐珤 經 方 中沙虱毒 沙虱在水中人澡浴則着人身 鑚入皮裏初得皮上正赤如小 豆黍粟摩之痛如刺三日後寒熱發瘡毒若入骨殺 人嶺南多此即以茅葉刮去以苦菜汁塗之佳 肘 後 方 壺蜂叮螫 苦蕒汁塗之 良 摘𤣥方 根主治赤白痢及骨蒸並煮服之 嘉 祐 治血淋利小便 時 珍 花子氣味甘平無毒主治去中熱安心神 宗 奭 黄疸疾 連花子研細二錢水煎服日二次良 汪 穎 白苣 宋嘉 祐 釋名石苣 綱 目 生菜 時珍曰白苣苦苣萵苣俱不可煑 烹皆宜生挼去汁塩醋拌食通可 曰生菜而白苣稍美故獨得專稱也王氏農書謂之 石苣陸璣詩疏云青州謂之芭可生食亦可蒸茹 集解 藏噐曰白苣似萵苣葉有白毛時珍曰處處有四 之似萵苣而葉色白折之有白汁正二月下種 月開黄花如苦蕒結子亦同八月十月可冄種故諺 云生菜不離園按合璧事類云苣有數種色白者爲 白苣色紫者為紫 苣味苦者為苦苣 菜氣味苦寒無毒 炳曰平患冷氣人食之即腹冷亦 不至苦損人産後不可食令人寒 中小腸痛思邈曰不 可共酪食生䖝䘌 主治補筋骨利五臟開胸膈擁 氣通經脉止脾氣令人齒白聰明少睡可煮食之 孟 詵 解熱毒酒毒止消渴利大小腸 寗 原 附方 舊 一 魚臍瘡 其頭白似腫痛不可忍先以針刺破 頭及四畔以白苣滴孔中良 外䑓 秘 要 萵苣 食 療 釋名萵菜千金菜 時珍曰按彭乗墨客揮犀 云萵菜自咼國來故名 集解 藏器曰萵苣有白者紫者紫者入燒煉藥用時 珍曰萵苣正二月下種最宜肥地葉似白苣而 尖 稍青折之有白汁粘手四月抽薹高三四尺剝 皮生食味如胡瓜糟食亦良江東人塩晒壓乾以 方物謂之萵筍也 花子並與白苣同 菜氣味苦冷㣲毒 李廷飛曰久食昬人目患冷人不 宜食時珍曰按彭乗云萵苣有毒 百䖝不敢近蛇虺觸之則目瞑不見物人中其毒以 薑汁解之藏器曰紫萵苣有毒入燒煉用丹房鑑源 曰萵苣用硫黄種結砂子制硃砂又 曰紫色萵苣和土作器火煆如銅也 主治利五臟通 經脉開胸膈功同白苣 藏 器 利氣堅筋骨去口氣白齒 牙明眼目 寗 原 通乳汁利小便殺蟲蛇毒 時 珍 附方 舊一 新五 乳汁不通 萵苣菜煎酒 服 海上方 小便不通 萵苣菜 搗傅臍 上即通方衛 生易簡 小便尿血 同上方甚效 楊氏方 沙蝨水毒 萵苣 菜擣 汁塗之良 肘後方 蚰蜒入耳 萵苣葉乾者一分雄黄一分爲 末糊丸棗核大蘸生油塞耳中 引出方 聖惠 百蟲入耳 萵苣搗汁滴入自 出也 聖濟總錄 子 入藥 炒用 主治下乳汁通小便治隂腫痔漏下血傷損 作痛 時 珍 附方 舊一 新五 乳汁不行 萵苣子三十枚研細酒服錢又 方萵苣子一合生甘草三 糯 米粳米各半合 煮粥頻食之 小便不通 萵苣子搗餅貼臍中 即通 海上仙方 腎黄 如金 萵苣子一合細研水一盞 煎五分服 外䑓秘要 隂囊㿗腫 萵苣子一 合擣末水 一盞煎五 沸温服 閃損腰痛 趂痛丸用白萵苣子炒三兩白 粟米炒一撮乳香沒藥烏梅肉 各半兩爲末煉蜜丸彈子大毎 嚼一丸熱酒下 玉機㣲義 髭髪不生 癤瘡疤上 不生髭髮 先以竹刀刮損以萵苣子拗 猢猻薑末頻擦之 摘𤣥方 水苦蕒 宋圖 經 校正 自外類 移入此 釋名謝婆菜 圖 經 半邉山 集解 頌曰水苦蕒生宜州溪澗側葉似苦蕒而厚 光澤根似白术而軟二八九月采其根食之 根氣味㣲苦辛寒無毒主治風熱上壅咽喉腫痛及 項上風癧以酒磨服 蘓 頌 翻白草 救 荒 釋名雞腿根 救 荒 天藕 野菜譜時珍曰翻白以葉之形 名鷄腿天藕以根之味名也楚 人謂之湖雞腿 淮人謂之天藕 集解 周憲王曰翻白草高七八寸葉硬而厚有鋸齒 背白似地榆而細長開黄花根如指大長三寸 許皮赤肉白兩頭尖峭生食煮熟皆宜時珍曰雞腿 兒生近澤田地高不盈尺春生弱莖一莖三葉尖長 而厚有皺紋鋸齒靣青背白四月開小黄花結子如 胡荽子中有細子其根状如小白菜頭剝去赤皮其 内白色如雞肉食之有粉小兒 生食之荒年人掘以和飯食 根氣味甘微苦平無毒主治吐血下血崩中瘧疾癰 瘡 時 珍 附方 新 七 崩中下血 用湖雞腿根一兩搗碎酒二 琖煎一琖服 瀕湖集簡方 吐血 不止 翻白草毎用五七科㕮咀 水二鍾煎一鍾空心服 瘧疾寒熱 翻白草根 五七個煎 酒服 之 無名腫痛 方同 上 疔毒初起 不拘已成未成用翻 白草十科酒煎服出 汗即 愈 渾身疥癩 端午日午時采翻白草 每用一握煎水洗之 臁瘡潰爛 端 午 日午時采翻白草洗収每用一握煎湯 盆盛圍住熏洗効 劉松石保壽堂方 仙人杖草 拾 遺 校正 自草部 移入此 集解 藏噐曰仙人杖生劔南平澤葉似苦苣叢生陳 子昂觀玉篇序云子從補闕喬公北征夏四月 次于張掖河洲草木無他異者惟有仙人杖徃徃叢 生予家世代服食者昔常餌之因爲喬公言其功甘 心食之人或謂喬公曰此白棘也公乃訊予因作觀 玉篇焉頌曰仙人杖有三物同名一種是菜類一種 是枯死竹筍之色黑者枸把一名仙人杖是也此仙 人杖乃作菜茹者白棘本類何因相似或曰喬公所 謂白棘乃枸棘是枸杞之有針者本經枸棘無白棘 之名又其味苦此菜味甘乃知草木之類多而難識 使人惑疑似之言以真爲僞宜乎子昂論著之詳也 時珍曰别有仙人草生階除間高二三寸又有仙人 掌草生于石壁上皆與此名同 物異不可不審並見石草類 氣味甘小温無毒主治作茹食去痰癖除風冷 大 明 久 服長生堅筋骨令人不老 藏 器 蒲公英 唐本 草 校正 自草部 移入此 釋名耩耨草 音搆 糯 金簪草 綱 目 黄花地丁 時珍曰名義 未詳孫思邈 千金方作鳬公英蘓頌圖經作僕公罌庚辛玉冊作 鵓鴣英俗呼蒲公丁又呼黄花地丁淮人謂之白鼓 釘蜀人謂之耳瘢草闗中謂之狗乳草按土宿本草 云金簪草一名地丁花如金簪頭獨脚如丁故以名 之 集解 保昇曰蒲公英草生平澤田園中莖葉似苦苣 斷之有白汁堪生噉花如單菊而大四月五月 采之頌曰處處有之春初生苗葉如苦苣有細刺中 心抽一莖莖端出一花色黄如金錢俗訛爲僕公罌 是也宗奭曰即今地丁也四時常有花花罷飛絮絮 中有子落處即生所以庭院間皆有者因風而來時 珍曰地丁江之南北頗多他處亦有之嶺南絶無小科 布地四散而生莖葉花絮並似苦苣但小耳嫩苗可 食庚辛玉冊云地丁葉似小萵苣花似大旋葍一莖 聳上三四寸斷之有白汁二月采花三月采根可制 汞伏三黄有紫花者名大丁草出太行王屋諸山陳 州亦有名燒金草能煆硃砂一種相類而無花者名 地膽草亦可 伏三黄砒霜 苗氣味甘平無毒主治婦人乳癰水腫煮汁飲及封 之立消 恭 解食毒散滯氣化熱毒消惡腫結核丁腫 震 亨 摻牙烏鬚髮壮筋骨 時 珍 白汁塗惡刺狐尿刺瘡即 愈 頌 發明 呆曰蒲公英苦寒足少隂腎經君藥也本經必 用之震亨曰此草屬土開黄花味甘解食毒散 滯氣可入陽明太陽經化熱毒消腫核有竒功同忍 冬藤煎湯入少酒佐服治乳癰服罷欲睡是其功也 睡覺微汗病即安矣頌曰治惡刺方出孫思邈千金 方其序云邈以貞觀五年七月十五日夜以左手中 指背觸着庭木至曉遂患痛不可忍經十日痛日深 瘡日高大色如熟小豆色常聞長者論有此方遂用 治之手下則愈痛亦除瘡亦即瘥未十日而平復如 故楊炎南行方亦著其効云時珍曰薩謙齊端竹堂 方有擦牙烏鬚髪還少丹甚言此草之功盖取其能 通腎也故東垣李氏言其爲少隂本經必用之藥而 著本草者 不知此義 附方 新 五 還少丹 昔日越王曾遇異人得此方極能固齒 牙壮筋骨生腎水凡年未及八十者服 之鬚髮返黑齒落更生年少服之至老不衰得遇此 者宿有仙緣當珍重之不可輕泄用蒲公英一斤一 名耩耨草又名蒲公罌生平澤中三四月甚有之秋 後亦有放花者連根帶葉取一斤洗浄勿令見天日 㫰乾入斗子解塩一兩香附子五錢二味爲細末入 蒲公草内淹一宿分爲二十團用皮紙三四層褁扎 定用六一泥即蚯蚓糞如法固濟入竈内焙乾乃以 武火煆通紅爲度冷定取出去泥爲末早晚擦牙漱 之吐嚥任便久久 方効 瑞竹堂方 乳癰紅腫 蒲公英一兩忍冬藤二 兩搗爛水二鍾煎一鍾 食前服睡覺病即 去矣 積德堂方 疳瘡疔毒 蒲公英搗爛覆之即黄 花地丁也别更搗汁和 酒煎服取汗 唐氏方 多年惡瘡 蒲公英搗爛 貼 救急方 蛇螫腫痛 方同 上 黄瓜菜 食 物 釋名黄花菜 時珍曰其花黄 其氣如瓜故名 集解 頴曰黄𤓰菜野生田澤形似油菜但味少苦取 爲羮茹甚香美時珍曰此菜二月生苗田野徧 有小科如薺三四五月開黄花花與莖葉並同地丁 但差小耳一科數花結細子不似地丁之花成絮也 野人茹之亦 采以飼鵞兒 氣味甘微苦微寒無毒主治通結氣利腸胃 汪 頴 生瓜菜 宋圖 經 釋解 頌曰生𤓰菜生資州平田隂畦間春生苗長三 四寸作叢生葉青而圓似白莧菜夏開紫白花 結細實黒色其味作 生瓜氣故以爲名 氣味甘微寒無毒 主治走注攻頭面四肢及陽毒傷寒壮熱頭痛心神 煩燥利胸膈擣汁飲之又生擣貼腫 蘓 頌 落葵 别錄 下品 釋名蔠葵 爾 雅 藤葵 食 鑑 藤菜 綱 目 天葵 别 錄 繁露 同 御菜 俗 燕脂菜 志曰落葵一名藤葵俗呼爲胡燕脂時珍曰 落葵葉冷滑如葵故得葵名釋家呼爲御菜 亦曰藤兒菜爾雅云蔠葵繁露也一名承露其葉最 能承露其子垂垂亦如綴露故得露名而蔠落二字 相似疑落字乃蔠字之訛也按考工記云大圭終葵 首也註云齊人謂椎曰終葵圭首六寸爲椎然則此 菜亦以其葉似 椎頭而名之乎 集解 𢎞景曰落葵又名承露人家多種之葉惟可 鮓食冷滑其子紫色女人以漬粉傅靣爲假色 少入藥用保昇曰蔓生葉圓厚如杏葉子似五味子 生青熟黒所在有之時珍曰落葵三月種之嫰苗可 食五月蔓延其葉似杏葉而肥厚軟滑作蔬和肉皆 宜八九月開細紫花累累結實大如五味子熟則紫 黑色揉取汁紅如燕脂女人飾靣㸃唇及染布 物謂之胡燕脂亦曰染綘子但久則色易變耳 葉氣味酸寒滑無毒 時珍曰甘微酸冷滑脾冷人不 可食𢎞景曰曾爲狗齧者食之 終身 不瘥 主治滑中散熱 别 錄 利大小腸 時 珍 子主治恱澤人靣 别 錄 可作面脂 蘓頌詵曰収子蒸過 烈日中暴乾挼去皮 取仁細研和白蜜 塗靣鮮華立見 蕺 音戢品别 錄下 釋名葅菜 恭 魚鯹草 時珍曰蕺字叚公路北戸錄作 蕊音戢秦人謂之葅子葅蕺音 相近也其葉鯹氣 故俗呼爲魚鯹草 集解 㳟曰蕺菜生濕地山谷隂處亦能蔓生葉似蕎 麥而肥莖紫赤色山南江左人好生食之闗中 謂之葅菜保昇曰莖葉俱紫赤英有臭氣時珍曰案 趙叔文醫方云魚鯹草即紫蕺葉似荇其状三角一 邉紅一邉青可以養猪又有五蕺即五 毒草花葉相似但根似狗脊見草部 葉氣味辛㣲温有小毒 别錄曰多食令人氣喘𢎞景 曰俗傳食蕺不利人脚恐由 閉氣故也今小兒食之便覺脚痛詵曰小兒食之三 嵗不行久食發虛弱損陽氣消精髓思邈曰素有脚 氣人食之 一世不愈 主治蛷螋尿瘡 别 錄 淡竹筒内煨熟搗傅惡瘡白秃 大 明 散熱毒癰腫瘡痔脫肛斷痁疾解硇毒 時 珍 附方 舊一 新六 背瘡熱腫 蕺菜搗汁塗之留孔以洩 熱毒冷即易之 經騐方 痔漏 腫痛 魚鯹草一握煎湯熏洗仍以草挹痔即愈一 方洗後以枯礬入片腦少許傅之 救急方 疔 瘡作痛 魚鯹草搗爛傅之痛一二時不可去草痛後 一二日即愈徽人所傳方也 陸氏積徳堂 方 小兒脫肛 魚鯹草擂如泥先以朴硝水洗過用芭 蕉葉托住藥坐之自入也 永類方 䖝牙作痛 魚鯹草花椒菜子油等分搗匀入泥少許 和作小丸如豆大隨牙左右塞耳内兩邉 輪换不可一齊用恐閉耳氣塞一 日夜取看有細䖝爲効 簡便方 斷絶瘧疾 紫蕺一 握搗爛 絹包周身摩擦得睡有汗即愈 臨發前一時作之 救急易方 惡蛇䖝傷 魚鯹草皺 靣草槐樹 葉草决明一處杵爛 傅之甚効 同上 蕨 拾 遺 釋名虌 時珍曰爾雅云蕨虌也菜名陸佃埤雅云蕨 初生無葉状如雀足之拳又如人足之蹶故 謂之蕨周秦曰蕨齊魯曰虌初生 亦類虌脚故也其苗謂之蕨萁 集解 藏器曰蕨生山間根如紫草人采茹食之時珍 曰蕨處處山中有之二三月生芽拳曲状如小 兒拳長則展開如鳳尾高三四尺其莖嫩時采取以 灰湯煮去涎滑晒乾作蔬味甘滑亦可醋食其根紫 色皮内有白粉搗爛冄三洗澄取粉作粔籹盪皮作精 線食之色淡紫而甚滑美也埜人飢年掘取治造不 聊以救荒味即不佳耳詩云陟彼南山言采其蕨陸 璣謂其可以共祭故采之然則蕨之爲用不獨救荒 而已一種紫萁似蕨有花而味苦謂之迷蕨初生亦 可食爾雅謂之月爾三蒼謂之紫蕨郭璞云花繁月 爾紫蕨拳曲繁盛 故有月爾之名 萁及根氣味甘寒滑無毒 詵曰久食令人目暗鼻塞 髪落又冷氣人食多腹脹 小兒食之脚弱不能 行思邈曰久食成瘕 主治去暴熱利水道令人睡 藏 器 補五臟不足氣壅經 絡筋骨間毒氣 孟 詵 根燒灰油調傅蛇 傷 時珍䖝 音蕭 名 發明 藏器曰多食消陽氣故令人睡弱人脚四皓食 芝而壽夷齊食蕨而夭固非良物干寳捜神記 云郗鑑鎮丹徒二月出獵有甲士折蕨一枝食之覺 心中淡淡成疾後吐一小蛇縣屋前漸乾成蕨遂眀 此物不可生食也時珍曰蕨之無益爲其性冷而滑 能利水道洩陽氣降而不升耗人真元也四皓采芝 而心逸夷齊采蕨而心憂其夀其夭于蕨何與焉陳 公之言可謂迂哉然飢人頻死賴蕨延活又不無濟 世之 功 附方 新 一 腸風熱毒 蕨菜花焙爲末每服 二錢米飲下 聖惠 水蕨 綱 目 集解 時珍曰水蕨似蕨生水中吕氏春秋云菜 之美者有雲夢之䔇即此菜也䔇因豈 氣味甘苦寒無毒 主治腹中痞積淡煮食一二日即下惡物忌雜食一 月餘乃佳 時珍方 衛生 薇 拾 遺 校正 自草部 移入此 釋名垂水 爾 雅 野豌豆 綱 目 大巢菜 時珍曰按許慎說文 云薇似藿乃菜之微 者也王安石字説云㣲賤所食因謂之薇故詩以采 薇賦戍役孫炎註爾雅云薇草生水旁靣枝葉垂于 水故名垂水也 巢菜見翹揺下 集解 藏器曰薇生水旁葉似萍蒸食利人三秦記云 夷齊食之三年顔色不異武王誡之不食而死 李珣曰薇生海池澤中水菜也時珍曰薇生麥田中 原澤亦有故詩云山有蕨薇非水草也即今野豌豆 蜀人謂之巢菜蔓生莖葉氣味皆似豌豆其藿作蔬 入羮皆宜詩云采薇采薇薇亦柔止禮記云芼豖以 薇皆此物也詩疏以爲迷蕨鄭氏通志以爲金櫻芽 皆謬矣項氏云巢菜有大小二種大者即薇乃野豌 豆之不實者小者即蘓東坡 所謂元修菜也此說得之 氣味甘寒無毒 主治久食不饑調中利大小腸 藏 器 利水道下浮腫潤 大腸 珣 翹揺 拾 遺 釋名揺車 爾 雅 野蠶豆 綱 目 小巢菜 藏噐曰翹揺幽州人 謂之苕揺爾雅云杜 夫揺車俗呼翹車是矣蔓生細葉紫花可食時珍曰 翹揺言其莖葉柔婉有翹然飄揺之状故名蘓東坡 云菜之美者蜀鄉之巢故人巢元修嗜之因謂之元 修菜陸放翁詩序云蜀蔬有兩巢大巢即豌豆之不 實者小巢生稻田中吳地亦多一名漂揺草一名野 蠶豆以油 之綴以米糝名草花食之佳作羮尤美 集解 藏器曰翹揺生平澤蔓生如䝁豆紫花時珍曰 處處皆冇蜀人秋種春采老時耕轉壅田故薛 田詩云剰種豌巢沃晚田蔓似䝁豆而細葉似初生 槐芽及蒺藜而色青黄欲花未蕚之際采而蒸食㸃 酒下鹽芼羮作饀味如小豆藿至三月 開小花紫白色結角子似豌豆而小 氣味辛平無毒 詵曰煮食佳生 食令人吐水 主治破血止血生肌擣汁服之療五種黄病以瘥爲 度 藏 器 利五臟明耳目去熱風令人輕徤長食不厭甚 益人 孟 詵 止熱瘧活血平胃 時 珍 附方 新 二 活血明目 漂揺豆爲末甘草湯服二 錢日二服 衛生易簡方 熱瘧不 止 翹搖杵汁服 之 廣利方 鹿藿 本經 下品 校正 自草部 移入此 釋名鹿豆 郭 璞 䝁豆 音勞亦 作蹽 野綠豆 時珍曰豆葉曰藿 鹿喜食之故名俗 呼䝁豆䝁鹿音相近也王磐野菜譜作野綠 豆爾雅云蔨音卷鹿藿也其實葅音莥即此 集解 别錄曰鹿藿生汶山山谷𢎞景曰方藥不用人 亦無識者但葛苗一名鹿藿㳟曰此草所在有 之苗似豌豆而引蔓長粗人采爲菜亦微有豆氣山 人名爲鹿豆也保昇曰鹿豆可生噉五月六月采苗 日乾之郭璞註爾雅云鹿豆葉似大豆蔓延生根黄 而香是矣時珍曰鹿豆即野綠豆又名䝁豆多生麥 地田野中苗葉似綠豆而小引蔓生生熟皆可食三 月開淡粉紫花結小莢其子大如椒子黑色可煮食 或磨麫作 餅蒸食 氣味苦平無毒主治蠱毒女子腰腹痛不樂腸癰瘰 癧瘍氣 本 經 止頭痛 梁簡文 勸醫文 灰藋 音狄祐 宋嘉 校正 原自草部移入穀 部今復移入此 釋名灰滌菜 綱 目 金鎻夭 時珍曰此菜莖葉上有細灰 如沙而枝葉翹趯故名梁簡 文帝勸醫文作灰滌菜俗訛爲灰 條菜雷公炮灸論謂之金鎖夭 集解 藏器曰灰藋生于熟地葉心有白粉似藜但藜 心赤莖大堪爲杖入藥不如白藋也其子炊爲 飯香滑時珍曰灰藋處處原野有之四月生苗莖有 紫紅線稜葉尖有刺靣青背白莖心嫩葉背靣皆有 白灰爲蔬亦佳五月漸老高者數尺七八月開細白 花結實簇簇如毬中有細子蒸暴取仁可炊飯及磨 粉食救荒本草云結子成穗者味甘 㪚穗者㣲苦生墻下樹下者不可用 修治 斆曰灰藋即金鎻夭葉撲蔓翠徃徃有金星堪 用若白青色者是妓女莖不中用也若使金鎖 夭莖高二尺五六寸爲妙若長若短皆不中使凡用 勿令犯水去根日乾以布拭去肉毛令盡細剉焙乾 用之時珍曰妓女莖即地膚子苗與灰藋 莖相似而葉不同亦可爲蔬詳見本條 莖葉氣味甘平無毒主治惡瘡蟲蠶蜘蛛等咬擣爛 和油傅之亦可煮食作湯浴疥癬風瘙燒灰納齒孔 中殺蟲䘌含漱去疳瘡以灰淋汁蝕瘜肉除白癜風 黒子靣䵟着肉作瘡 藏 器 附方 新 一 疔瘡惡腫 缺灰藋菜葉燒灰撥破瘡皮 唾調少許㸃之血出爲度 普 濟 子仁氣味甘平無毒主治炊飯磨麫食殺三蟲 藏 器 藜 綱 目 釋名萊 詩 疏 紅心灰藋 玉 冊 鶴頂草 土宿 本草 臙脂菜 許下 文 集解 時珍曰藜處處有之即灰藋之紅心者莖葉稍 大河朔人名落藜南人名臙脂葉亦曰鶴頂草 皆因形色名也嫩時亦可食故昔人謂藜藿與膏粱 不同老則莖可爲杖詩云南山有䑓北山有萊陸璣 註云萊即藜也初生可食譙沛人以雞蘓爲萊三蒼 以茱萸爲萊皆名同物異也韻府謂藜爲落帚亦誤 矣實藏論云鶴頂龍芽其頂如 鶴八九月和子収之入外丹用 葉氣味甘平微毒 時珍曰按庚辛玉冊云鶴頂隂草 也搗汁煮粉霜燒灰淋汁煎粉霜 伏礬石結草砂制硫 伏汞及雌黄砒石 主治殺蟲 藏 器 煎湯洗蟲瘡漱齒 䘌搗爛塗諸蟲傷去癜風 時 珍 附方 新 一 白癜風 紅灰藋五斤茄子根莖三斤蒼耳根 莖五斤並晒乾燒灰以水一斗煎湯 淋汁熬成膏别以好乳香半兩鉛霜一分膩粉 一分鍊成牛脂二兩和匀每日塗三次 聖惠 莖主治燒灰和荻灰蒿灰等分水和蒸取汁煎膏㸃 疣贅黒子蝕惡肉 時 珍 秦荻藜 唐本 草附 釋名 時珍曰按山海經云秦山有草名曰藜如荻可 以爲葅此即秦荻藜也盖亦藜類其名亦由此 得 之 集解 恭曰秦荻藜生下濕地所在有之人 所噉者詵曰此物于生菜中最香美 氣味辛温無毒主治心腹冷脹下氣消食和醤醋食 之 唐 本 破氣甚良又末之和酒服療心痛悒悒塞滿氣 孟 詵 子主治腫毒擣末和醋封之日三易 孟 詵 醍醐菜 證 類 集解 時珍曰唐慎微證類本草収此而形状莫考惟 雷斆炮灸論云形似牛皮蔓搯之有乳汁出香 甜入頂采得以苦竹刀細切入砂盆中研如 膏用生絹挼汁出暖飲然亦不云治何病也 氣味甘温無毒主治月水不利擣葉絞汁和酒煎服 一盞 千 金 附方 舊 一 傷中崩赤 醍醐杵汁拌酒煎沸空 心服一盞 千金方 附錄茅膏菜 拾遺藏器曰味甘平無毒煮服主赤白 久痢生茅中高一尺有毛如油膩粘人 手子作 角生 雞侯菜 又曰味辛温無毒久食温中益氣顧 㣲廣州記云生嶺南似艾二月生苗 宜雞羮食 之故名 孟娘菜 又曰味苦小温無毒主婦人腹中 血結羸痩男子隂囊濕痒强陽道 令人徤行不睡補虛去痔瘻瘰癧癭瘤生四明 諸山冬夏常有葉似升麻方莖山人采茹之 優殿 又曰味辛温無毒温中去惡氣消食生安南人種爲 茹南方草木状云合浦有優殿人種之以豆醤食之 芳香 好味 芋 别錄 中品 校正 自果部 移入此 釋名土芝 别 錄 蹲鴟 時珍曰按徐鉉註說文云芋猶吁 也大葉實根駭吁人也吁音芋疑 怪貌又史記卓文君云岷山之下野有蹲鴟至死不 饑註云芋也盖芋魁之状若鴟之蹲坐故也芋魁東 漢書作芋渠 渠魁義同 集解 𢎞景曰芋錢塘最多生則有毒味薟不可食種 芋三年不采則成梠芋又别有野芋名老芋形 葉相似如一根並殺人㳟曰芋有六種青芋紫芋真 芋白芋連禪芋野芋也其類雖多苗並相似莖高尺 餘葉大如扇似荷葉而長根類薯蕷而圓其青芋多 子細長而毒多初煮頭灰汁更易水煮熟乃堪食爾 白芋真芋連禪紫芋並毒少正可煮啖之兼肉作羮 甚佳蹲鴟之饒盖謂此也野芋大毒不可啖之闗陜 諸芋遍有山南江左惟有青白紫三芋而已頌曰今 處處有之閩蜀淮楚尤多植之種類雖多大抵性効 相近蜀川出者形圓而大状若蹲鴟謂之芋魁彼人 種以當糧食而度饑年江西閩中出者形長而大其 細者如卵生于魁旁食之尤美凡食芋並須栽蒔者 其野芋有大毒不可食宗奭曰江浙二川者最大而 長京洛者差圓小然味佳他處不及也當心出苗者 爲芋頭四邉附之而生者爲芋子八九月已後掘食 之時珍曰芋屬雖多有水旱二種旱芋山地可種水 芋水田蒔之葉皆相似但水芋味勝莖亦可食芋不 開花時或七八月間有開者抽莖生花黄色旁有一 長蕚䕶之如半邉蓮花之状也按郭義㳟廣志云芋 凡十四種君子芋魁大如斗赤鸇芋即連禪芋魁大 子少百果芋魁大子繁畝収百斛青邉芋旁巨芋車 轂芋三種並魁大子少葉長丈餘長味芋味美莖亦 可食雞子芋色黄九靣芋大而不美青芋曹芋象芋 皆不可食惟莖可作葅旱芋九月 熟蔓芋緣枝生大者如二三升也 芋子氣味辛平滑有小毒 大明曰冷𢎞景曰生則有 毒味薟不可食性滑下石 服餌家所忌㳟曰多食動宿冷 宗奭曰多食難尅化滯氣困脾 主治寛腸胃充肌膚 滑中 别 錄 冷啖療煩熱止渴 蘓 㳟 令人肥白開胃通腸閉 産婦食之破血飲汁止血渴 藏 器 破宿血去死肌和魚 煮食甚下氣調中補虛 大 明 集解 詵曰芋白色者無味紫色者破氣煮汁啖之止 渴十月後晒乾収之冬月食不發病他時月不 可食又和鯽魚鱧魚作臛良久食治人虛勞無力又 煮汁洗膩衣白如玉也大明曰芋以薑同煮過換水 冄煮方 可食之 附方 舊二 新二 腹中癖氣 生芋子一斤壓破酒五斤漬二 七日空腹毎飲一升神良 韋 宙獨 行方 身上浮風 芋煮汁浴之慎風 半日 孟詵食療 瘡冐風邪 腫痛用 白芋燒 灰𫝊之乾即 易 千金方 頭上軟癤 用大芋擣傅之 即乾 簡便方 葉莖氣味辛冷滑無毒主治除煩止㵼療妊婦心煩 迷悶胎動不安又鹽研傅蛇蟲咬并癰腫毒痛及罯 毒箭 大 明 梗擦蜂螫尤良 宗 奭 汁塗蜘蛛傷 時 珍 發眀 愼微曰沈括筆談云處士劉陽隱居王屋山見 一蜘蛛爲蜂所螫墜地腹鼓欲裂徐行入草囓 破芋梗以瘡就囓處磨之良久腹 消如故自後用治蜂螫有騐由此 附方 新 一 黄水瘡 芋苗晒乾燒存性研 搽 邵真人經騐方 附錄野芋 𢎞景曰野芋莖葉與芋相似芋種三年不 采成梠芋音吕並能殺人誤食之煩悶垂 死者惟以土漿及糞汁大豆汁飲之則活矣藏器曰 野芋生溪澗側非人所種者根葉相似又有天荷亦 相似而大時珍曰小者爲野芋大者爲天荷俗名海 芋詳見草部毒草類野芋根辛冷有大毒醋摩傅蟲 瘡惡癬其葉搗塗毒腫初起無 名者即消亦治蜂蠆螫塗之良 土芋 拾 遺 校正 自草部 移入此 釋名土卵 拾 遺 黄獨 綱 目 土豆 集解 藏器曰土芋蔓生葉如豆其根圓如卵鶗鴂食 後彌吐人不可食又云土卵蔓生如芋人以灰 汁煮食之恭曰土卵似小芋肉白 皮黄梁漢人名爲黄獨可蒸食之 根氣味甘辛寒有小毒主治解諸藥毒生研水服當 吐出惡物便止煮熟食之甘美不飢厚人腸胃去熱 嗽 藏 器 薯蕷 本經 上品 校正 自草部 移入此 釋名藷藇 音諸 預 土藷 音 除 山藷 圖 經 山芋 吳 普 山藥 衍 義 玉延 吳普曰薯蕷一名藷薯一名兒草一名修脆齊魯名 山芋鄭越名土藷秦楚名玉延頌曰江閩人單呼爲 藷音若殊及韶亦曰山藷山海經云景山北望少澤 其草多藷藇音同薯蕷則是一種但字或音殊或音 諸不一或語有輕重或相傳之訛耳宗奭曰薯蕷因 唐代宗名預避諱改爲薯藥又因宋英宗諱署改爲 山藥盡失當日本名恐嵗久 以山藥爲别物故詳著之 集解 别錄曰薯蕷生嵩高山谷二月八月采根暴乾 普曰亦生臨朐鍾山始生赤莖細蔓五月開白 花七月結實青黄八月熟落其根内白外黄類芋𢎞 景曰近道處處有之東山南江皆多掘取食之以充 糧南康間最大而美服食亦用之㳟曰此有兩種一 者白而且佳日乾搗粉食大美且愈疾而補一者青 黒味殊不美蜀道者尤良頌曰處處有以北都四明 者爲佳春生苗蔓延籬援莖紫葉青有三尖似白牽 牛葉更厚而光澤夏開細白花大類棗花秋生實于 葉間状如鈴今人冬春采根刮之白色者爲上青黒 者不堪近汴洛人種之極有息春取宿根頭以黄沙 和牛糞作畦種之苗生以竹稍作援高一二尺夏月 頻溉之當年可食極肥美南中一種生山中根細如 指極𦂳實刮磨入湯煮之作塊不散味更真美云食 之尤益人過于家園種者又江湖閩中一種根如薑 芋之類而皮紫極有大者一枚可重數斤削去皮煎 煮食俱美但性冷于北地者耳彼土人呼爲藷南北 之産或有不同故形類差别也甄權曰按劉敬叔異 苑云薯蕷野人謂之土藷根既入藥又復可食人植 之者隨所種之物而像之也時珍曰薯蕷入藥野生 者爲勝若供饌則家種者爲良四月生苗延蔓紫莖 綠葉葉有三尖似白牽牛葉而更光潤五六月開花 成穗淡紅色結莢成簇莢凡三稜合成堅而無仁其 子别結于一旁状似雷九大小不一皮色土黄而肉 白煮食甘滑與其根同王旻山居錄云曾得山芋子 如荆棘子者食之更愈于根即此也霜後収子留種 或春月采根 截種皆生 修治 頌曰采白根刮去黄皮以水浸之糝白礬末少 許入水中經宿浄洗去涎焙乾用宗奭曰入藥 貴生乾之故古方皆用乾山藥盖生則性滑不可入 藥熟則滯氣只堪啖耳其法冬月以布褁手用竹刀 刮去皮竹篩盛置簷風處不得見日一夕乾五分候 全乾収之或置焙籠中㣲火烘乾亦佳斆曰凡使勿 用平田生二三紀者須要山中生經千紀者皮赤四 靣有鬚者妙采得以銅刀刮去赤皮洗去涎蒸過暴 乾 用 根氣味甘温平無毒 普曰神農甘小温桐君雷公甘 凉無毒之才曰紫芝爲之使惡 甘 遂 主治傷中補虚羸除寒熱邪氣補中益氣力長肌 肉强隂久服耳目聰明輕身不饑延年 本 經 主頭面遊 風頭風眼眩下氣止腰痛治虚勞羸痩充五臟除煩 熱 别 錄 補五勞七傷去冷風鎮心神安魂魄補心氣不 足開逹心孔多記事 甄 權 强筋骨主泄精徤忘 大 明 益腎 氣徤脾胃止泄痢化痰涎潤皮毛 時 珍 生擣貼腫硬毒 能消散 震 亨 發明 權曰凡患人體虛羸者宜加而用之詵曰利丈 夫助隂力熟煮和蜜或爲湯煎或爲粉並佳乾 之入藥更妙惟和麫作䬪飥則動氣爲不能制麫毒 也李杲曰山藥入手太隂張仲景八味凡用乾山藥 以其凉而能補也亦治皮膚乾燥以此潤之時珍曰 按吳綬云山藥入手足太隂二經補其不足清其虛 熱又按王履 洄集云山藥雖入手太隂然肺爲腎 之源源既有滋流豈無益此八味丸所以用其强隂 也又按曹毗杜蘭香𫝊 云食薯蕷可以辟霧露 附方 舊一 新十 補益虚損 益顔色補下焦虚冷小便頻數 痩損無力用薯蕷于沙盆中研 細入銚中以酒一大匙熬令香旋添酒一 盞攪令匀空心飲之每旦一服 聖惠方 心腹虚脹 手足厥逆或飲苦寒之劑多未食先嘔不思飲食山 藥半生半炒爲末米飲服二錢一日二服大有功効 忌鐵器生冷 普濟方 小便數多 山藥以礬水煮過白茯苓等 分爲末每水飲服二錢 儒 門事 親 下痢禁口 山藥半生半炒爲末每服二 錢米飲下 衛生易簡方 痰氣喘 急 生山藥搗爛半椀入甘蔗汁半椀 和匀頓熱飲之立止 簡便單方 脾胃虚弱 不思 飲食 山芋白术一兩人參七錢半爲末水糊丸 小豆大每米飲下四五十丸 普濟方 濕熱虚泄 山藥蒼术等分飯丸米飲服大 人小兒皆宜 瀕湖經騐方 腫痛初起 帶泥山藥 蓖麻子糯 米等分水浸研傅之 即散也 普濟方 胯眼臖瘍 山藥沙糖同搗塗上 即消先以麫塗四圍 乃上此方 簡便單 項後結核 或赤腫硬痛以生山藥一挺去 皮蓖麻子二個同研貼之如神 易救急 方 手足凍瘡 山藥一截磨泥𫝊 之 儒門事親 零餘子 拾 遺 校正 自草部 移入此 集解 藏器曰零餘子大者如雞子小者如彈丸在葉 下生晒乾功用强于薯蕷薯蕷有數種此其一 也時珍曰此即山藥藤上所結子也長圓不一皮黄 肉白煮熟去皮食之勝于山藥美于芋子霜後収之 墜落在地者 亦易生根 氣味甘温無毒主治補虚損强腰脚益胃食之不饑 藏 器 甘藷 綱 目 集解 時珍曰按陳祈暢異物志云甘藷出交廣南方 民家以二月種十月収之其根似芋亦有巨魁 大者如鵞卵小者如鷄鴨卵剝去紫皮肌肉正白如 肌南人用當米榖果食蒸炙皆香美初時甚甜經久 得風稍淡也又按嵇含草木状云甘藷薯蕷之類或 云芋類也根葉亦如芋根大如拳甌蒸煑食之味同 薯蕷性不甚冷珠厓之不業耕者惟種此蒸切晒収 以充粮糗名藷糧海中之人多壽亦由不食五穀而 食甘藷 故也 氣味甘平無毒主治補虚乏益力徤脾胃强腎隂功 同薯蕷 時 珍 百合 本經 中品 校正 自草部 移入此 釋名 音 藩 强瞿 别 錄 蒜腦藷 别錄曰一名摩羅一名重 箱一名中逢花吳普曰一 名重邁一名中庭𢎞景曰百合俗人呼爲强仇仇即瞿 也聲之訛耳時珍曰百合之根以衆瓣合成也或云 專治百合病故名亦通其根如大蒜其味如山藷故 俗稱蒜腦藷顧野王玉篇亦云 乃百合蒜也此物 花葉根皆四向故曰强瞿凡物 旁生謂之瞿義出韓詩外傳 集解 别錄曰百合生荆州山谷二月八月采根隂乾 𢎞景曰近道處處有之根如葫蒜數十片相累 人亦蒸煮食之乃云是蚯蚓相纏結變作之亦堪服 食恭曰此有二種一種葉大莖長根粗花白者宜入 藥一種細葉花紅色頌曰百合三月生苗高二三尺 簳粗如箭四靣有葉如鷄距又似柳葉青色近莖處 㣲紫莖端碧白四五月開紅白花如石榴嘴而大根 如葫蒜重叠生二三十瓣又一種花紅黄冇黑斑㸃 細葉葉間有黑子者不堪入藥按徐錯嵗時廣記二 月種百合法宜雞糞或云百合是蚯蚓化成而反好 雞糞理不可知也時珍曰百合一莖直上四向生葉 葉似短竹葉不似柳葉五六月莖端開大白花長五 寸六出紅蕋四垂向下色亦不紅紅者葉似柳乃山 丹也百合結實畧似馬兠鈴其内子亦似之其瓣種 之如種蒜法山中者宿根年年自生未必盡是蚯蚓 化成也蚯蚓多處不聞盡有百合其說恐亦浪傳耳 正誤 宗奭曰百合莖高三尺許葉如大柳葉四向攅 枝而上其顛即開淡黄白花四垂向下覆長蘂 花心有檀色每一枝顛須五六花子紫色圓如缺子 生于枝葉間毎葉一子不在花中亦一異也根即百 合白色其形如松子四向攅生中間出苗時珍曰冦 氏所說乃卷丹非百合也蘓頌所傳不堪入藥者今 正其誤葉短而濶㣲似竹葉白花四垂者百合也葉 長而狹尖如柳葉紅花不四垂者山丹也莖葉似山 丹而高紅花帶黄而四垂上有黒斑㸃其子先結在 枝葉間者卷丹也卷丹以四月結子秋時開花根似 百合其山丹四月開花根小少瓣盖一類三種也吳 瑞本草言白花者名百合紅花者名强仇不知何所 據 也 根氣味甘平無毒 權曰有 小毒 主治邪氣腹脹心痛利大 小便補中益氣 本 經 除浮腫臚脹痞滿寒熱通身疼痛 及乳難㗋痺止涕淚 别 錄 百邪鬼魅涕泣不止除心下 急滿痛治脚氣熱欬 甄 權 安心定膽益志養五臟治顛 邪狂呌驚悸産後血狂運殺蠱毒氣脇癰乳癰發背 諸瘡腫 大 明 心急黄宜蜜蒸食之 孟 詵 治百合病 宗 奭 温肺 止嗽 元 素 發明 頌曰張仲景治百合病有百合知母湯百合滑 石代赭湯百合雞子湯百合地黄湯凡四方病 名百合而用百合治之不識其義頴曰百合新者可 蒸可煮和肉更佳乾者作粉食最益人時珍曰按王 維詩云㝠捜到百合真使當重肉果堪止淚 無欲縱望江目盖取本草百合止涕淚之說 附方 舊三新 十三 百合病 百合知母湯治傷寒後百合病 行住坐卧不定如有鬼神状已 發汗者用百合七枚以泉水浸一宿明旦更以泉水 煮取一升却以知母三兩用泉水二升煮一升同百 合汁冄煮取一升半分服泉百合雞子湯治百合病 已經吐後者用百合七枚 水浸一宿明旦更以泉 水二升煮取一升入雞子黄一個分冄服泉百合代 赭湯治百合病已經下後者用百合七枚 水浸一 宿明旦更以泉水二升煮取一升却以代赭石一兩 滑石三兩水二升煮取一升同百合汁再煮取一升 半分冄服枚百合地黄湯治百合病未經汗吐下者 用百合七 泉水浸一宿明旦更以泉水二升煮取 一升入生地黄汁一升同煎取一升 半分冄服 並仲景金匱要畧方 百合變渴 病已 經月 變成消渴者百合一升水一斗漬一宿取汁 温浴病人浴畢食白湯餅 陳延之小品方 百合變 熱 者用百合一兩滑石三兩爲末飲 服方寸匕㣲利乃良 小品方 百合腹滿 作痛 者用 百合炒爲末每飲服 方寸匕日二 小品 隂毒傷寒 百合煮濃汁服一升 良 孫真人食忌 肺臟壅熱 煩悶欬嗽者新百合四兩蜜和蒸 軟時時含一片吞津 聖惠方 肺病吐 血 新百合擣汁和水飲之 亦可煮食 衛生易簡 耳聾耳痛 乾百合爲末温 水飲二錢日二 服方千 金 㧞白換黒 七月七日取百合熟搗用新瓷瓶 盛之宻封挂門上隂乾百日毎㧞 去白者摻之即生黑 者也 便民圖纂 逰風隱疹 以楮葉掺動用鹽泥 二兩百合半兩黄丹 二錢醋一分唾四分 搗和貼之 摘𤣥方 瘡腫不穿 野百合同鹽擣泥 傅之良 應騐方 天 泡濕瘡 生百合擣塗一二日 即安 瀕湖集簡方 魚骨硬咽 百合五兩研 末蜜水調圍 頸項包住不過三 五次即下 聖濟 花主治小兒天泡濕瘡暴乾研末菜子油塗良 時 珍 子主治酒炒微赤研末湯服治腸風下血 思 邈 山丹 日 華 釋名紅百合 日 華 連珠 同 川强瞿 通 志 紅花菜 集解 詵曰百合紅花者名山丹其根食之不甚良不 及白花者時珍曰山丹根似百合小而瓣少莖 亦短小其葉狹長而尖頗似柳葉與百合逈别四月 開紅花六瓣不四垂亦結小子燕齊人采其花跗未 開者乾而貨之名紅花菜卷丹莖葉雖同而梢長大 其花六瓣四垂大于山丹四月結子在枝葉間入秋 開花在顛頂誠一異也其根有 瓣似百合不堪食别一種也 根氣味甘凉無毒 正要 云平 主治瘡腫驚邪 大 明 女人崩中 時 珍 花氣味 同 根 主治活血其蕊傅疔瘡惡腫 時 珍 草石蠶 拾 遺 校正 自草部 移入此 釋名地蠶 日 用 土蛹 餘冬 錄 甘露子 食 物 滴露 綱 目 地瓜兒 時 珍 曰蠶蛹皆以根形而名甘露以根味而名或言葉上 滴露則生珍常蒔之無此説也其根長大者救荒本 草謂之 地瓜兒 集解 藏器曰陶氏註䖝部石蠶云今俗用草根黑色 按草石蠶生高山石上根如簪上有毛節如蠶 葉似卷柏山人取食之頌曰草根之似蠶者亦名石三 蠶出福州今信州山石上四時常有其苗青亦有節 月采根用機曰草石蠶徽州甚多土人呼爲地蠶肥 白而促節大如三眠蠶生下濕地及沙磧間秋時耕 犂徧地皆是収取以醋淹作葅食冬月亦掘取之頴 曰地蠶生郊野麥地中葉如薄荷少狹而尖文微皺 欠光澤根白色状如蠶四月采根水㵸和鹽爲菜茹 之時珍曰草石蠶即今甘露子也荆湘江淮以南野 中有之人亦栽蒔二月生苗長者近尺方莖對節狹 葉有齒並如雞蘇但葉皺有毛耳四月開小花成穗 一如紫蘓花穗結子如荆芥子其根連珠状如老蠶 五月掘根蒸煮食之味如百合或以蘿蔔滷及鹽葅 水収之則不黒亦可醤漬蜜藏既可爲菜又可充 果陳藏器言石蠶葉似卷柏者若與此不同也 根氣味甘平無毒 時珍曰不宜生食及多食生 寸白蟲與諸魚同食令人吐 主治 浸酒除風破血煮食治溪毒 藏 器 焙乾主走注風散血 止痛其節亦可擣末酒服 蘓 頌 和五臟下氣清神 正 要 竹筍 蜀本 草 校正 併入木部拾 遺桃竹筍 釋名竹萌 爾 雅 竹芽 筍 譜 竹胎 說 文 竹子 神異經時珍曰筍 從竹旬諧聲也陸 佃云旬内爲筍旬外爲竹故字從旬今謂竹爲妬母 草謂筍生旬有六日而齊母也僧贊寜筍譜云筍一 名萌一名篛一名虇一名茁一 名初篁皆㑹意也俗作笋者非 集解 𢎞景曰竹類甚多筍以實中竹篁竹者爲佳于 藥無用頌曰竹筍諸家惟以苦竹筍爲最貴然 苦竹有二種一種出江西者本極粗大筍味殊苦不 可啖一種出江浙及近道者肉厚而葉長濶筍味㣲 苦俗呼甜苦筍食品所宜亦不聞入藥用也時珍曰 晉武昌戴凱之宋僧贊寜皆著竹譜凡六十餘種其 所産之地發筍之時各各不同詳見木部竹下其筍 亦有可食不可食者大抵北土鮮竹惟秦蜀吳楚以 南則多有之竹有雌雄但看根上第一枝雙生者必 雌也乃有筍土人于竹根行鞭時掘取嫩者謂之鞭 筍江南湖南人冬月掘大竹根下未出土者爲冬筍 東觀漢記謂之苞筍並可鮮食爲珍品其他則南人 淡乾者爲玉版筍明筍火筍塩曝者爲鹽筍並可爲 蔬食也按賛寜云凡食筍者譬如治藥得法則益人 反是則有損采之宜避風日見風則本堅入水則肉 硬脫殻煮則失味生着刅則失柔煮之宜久生必損 人苦筍宜久煮乾筍宜取汁爲羮茹蒸之最美煨之 亦佳味薟者㦸人咽先以灰湯煮過冄煮乃良或以 薄荷數片同煮亦去薟味詩云其蔌伊何惟筍及蒲 禮云加豆之實筍葅魚醢則筍之爲蔬尚之久矣 諸竹筍氣味甘㣲寒無毒 藏器曰諸筍皆發冷血及 氣瑞曰筍同羊肝食令人 目 盲 主治消渴利水道益氣可久食 别 錄 利膈下氣化熱 消痰爽胃 寗 原 苦竹筍氣味苦甘寒主治不睡去面目并舌上熱黄 消渴眀目解酒毒除熱氣徤人 藏 器 理心煩悶益氣力 利水道下氣化痰理風熱脚氣并蒸煮食之 心 鏡 治出 汗中風失音 汪 穎 乾者燒研入鹽擦牙疳 時 珍 發明 時珍曰四川叙州宜賔長寜所出苦筍彼人重 之宋黄山谷有苦筍賦云焚道苦筍冠冕兩川 甘脆愜當小苦而成味温潤縝宻多啖而不痛 食肴以之啓迪酒客爲之流涎盖許之也如此 䈽竹筍主治消渴風熱益氣力消腹脹蒸煮炒食皆 宜 寗 原 淡竹筍氣味甘寒主治消痰除熱狂壯熱頭痛頭風 并妊婦頭旋顛仆驚悸温疫迷悶小兒驚癎天弔 汪 穎 冬筍等筍氣味甘寒主治小兒痘疹不出煮粥食之 解毒有發生之義 汪 穎 發明 詵曰淡竹筍即中母筍雖美然發背閟脚氣箭 竹筍新者可食陳者不宜諸竹筍多食皆動氣 發冷癥惟苦竹筍主逆氣不發疾頴曰筍與竹瀝功 近有人素患痰病食筍而愈也瑞曰淡筍甘筍苦筍 冬筍鞭筍皆可久食其他雜竹筍性味不一不宜多 食宗奭曰筍難化不益人脾病不宜食之一小兒食 乾筍三寸許噎于㗋中壮熱喘粗如驚服驚藥不效 後吐出筍諸證乃定其難化也如此時珍曰賛寜筍 譜云筍雖甘美而滑利大腸無益于脾俗謂之刮腸 箆惟生薑及蔴油能殺其毒人以蔴滓沃竹叢則次 年凋疎可騐矣其蘄州叢竹缺斑竹匡廬扁竹澧州 方竹嶺南 竹 竹月竹諸筍皆苦靭不堪食也時 珍常見俗醫治痘徃徃勸飲筍湯云能發痘盖不知 痘瘡不宜大腸滑利而筍有刮腸之名則暗受其害 者不知若干人也 戒之哉戒之哉 桃竹筍 拾遺藏器曰南人謂之黄筍灰汁煮之可食 不爾㦸人㗋其竹叢生醜類非一時珍曰桃 枝竹出川廣中皮滑而黄犀 紋缺骨四寸有節可以爲席 氣味苦有小毒主治六 畜瘡中蛆擣碎納之蛆盡出 藏 器 刺竹筍 時珍曰生交廣中叢生大者圍二尺枝節皆 有刺夷人種以爲城伐竹爲弓根大如車輻 一名 芭竹 氣味甘苦有小毒食之落人髮 竹 譜 酸筍 綱 目 集解 時珍曰酸筍出粤南顧玠海槎錄云筍大如臂 摘至用沸湯泡去苦水投冷井水中浸二三日 取出縷如絲繩醋煮可食好 事者携入中州成罕物云 氣味酸凉無毒主治作湯食止渴解酲利膈 時 珍 本草綱目卷二十七
欽定四庫全書 本草綱目卷二十八目錄 菜之三 蓏菜類十一種 内附 一種 茄 開寳 苦茄 拾遺 壺盧 日華 苦瓠 本經 敗瓢 綱目 冬𤓰 本經 南𤓰 綱目 越𤓰 開寳𤓰 即梢 胡𤓰 嘉祐𤓰 即黄 絲𤓰 綱目附天 羅勒 苦𤓰 救荒 右附方舊二十五新一百零八 菜之四 水菜類六種 紫菜 食療 石蓴 拾遺 石花菜 食鑑 鹿角菜 食性 龍鬚菜 綱目 睡菜 綱目 菜之五 芝栭類十五種 内附 四種 芝 本經 木耳 本經 杉菌 圖經 皁角蕈 綱目 香蕈 日用 葛花菜 綱目 天花蕈 日用 蘑菰蕈 綱目 雞㙡 綱目 舵菜 綱目 土菌 拾遺 地芩 鬼葢附 鬼筆 竹蓐 食療 雚菌 本經附 蜀格 地耳 别録 石耳 日用 右附方舊七新二十六 本草綱目卷二十八目録
欽定四庫全書 本草綱目卷二十八 明 李時珍 撰 菜之三 蓏菜類一十一 種 内附一種 茄 音伽寳 宋開 釋名落蘇 拾 遺 崑崙𤓰 御 覧 草鼈甲 頌曰按段成式云茄 音加乃蓮莖之名今 呼茄菜其音若伽未知所自也時珍曰陳藏器本草 云茄一名落蘇名義未詳按五代貽子録作酪酥蓋 以其味如酥酪也於義似通杜寳拾遺録云隋焬帝 改茄曰崑崙紫𤓰又王隱君養生主論治瘧方用乾 茄諱名草鼈甲葢以鼈甲能 治寒熱茄亦能治寒熱故爾 集解 頌曰茄子處處有之其類有數種紫茄黄茄黄 南北有白茄青水茄惟北土有之入藥多用 茄其餘惟可作菜茄爾江南一種藤茄作蔓生皮薄 似壺蘆亦不聞中藥宗奭曰新羅國出一種茄形如 鷄子淡光微紫色蔕長味甘今中國已遍有之時珍 曰茄種宜於九月黄熟時收取洗淨曝乾至二月下 種移栽株高二三尺葉大如掌自夏至秋開紫花五 瓣相連五稜如縷黄蕊緑蒂蒂包其茄茄中有瓤瓤 中有子子如脂麻其茄有團如括樓者長四五寸者 有青茄紫茄白茄白茄亦名銀茄更勝青者諸茄至 老皆黄蘇頌以黄茄為一種似未深究也王禎農書 云一種渤海茄白色而堅實一種畨茄白而扁甘脆 不澀生熟可食一種紫茄形紫蒂長味甘一種水茄 形長味甘可以止渴洪容齋隨筆云浙西常茄皆皮 紫其白者為水茄江南常茄皆皮白其紫者為水茄 亦一異也劉珣嶺表録云交嶺茄樹經冬不凋有二 三年漸成大樹者其實如𤓰也茄葉摘 布路上以灰圍之則子必繁謂之嫁茄 茄子氣味甘寒無毒 志曰几久冷人不可多食損人 動氣發瘡及痼疾李廷飛曰秋 後食多損目時珍曰按生生編云茄性寒 利多食必腹痛下利女人能傷子宫也 主治寒熱 五臓勞 孟 詵 治温疾傳尸勞氣醋摩傅腫毒 大 明 老裂者 燒灰治乳裂 震 亨 散血止痛消腫寛腸 時 珍 發明 宗奭曰蔬圃中惟此無益開寳本草並無主治 止説損人後人雖有處治之法終與正文相失 圃人又下於暖處厚加糞瓖遂於小滿前後求貴價 以售既不以時損人益多不時不食烏可忽也震亨 曰茄属土故甘而喜降大腸易動者忌之老實治乳 頭裂茄根煑湯漬凍瘡折蒂燒灰治口瘡俱獲竒効 皆甘以緩火之意也時珍曰段成式酉陽雜俎言茄 厚腸胃動氣發疾葢不知茄之性滑不厚腸胃也 附方 舊五 新十 婦人血黄 黄茄子竹刀切隂乾為末每 服二錢温酒調下 摘𤣥方 腸 風下血 經霜茄連蒂燒存性為末每日 空心温酒服二錢七 靈苑方 久患下血 大 茄 種三枚每用一枚濕紙包煨熟安瓶内以無灰酒 一升半沃之蠟紙封閉三日去茄暖飲 普濟方 腹 内鼈癥 陳醬茄兒燒存性入麝香輕 粉少許脂調貼之 夀域方 卵㿉偏墜 用雙 蒂茄 子懸于房門上出入用眼視之茄蔫所患亦蔫茄乾 亦乾矣又方用雙茄懸門上每日抱兒視之二三次 釘鍼于上十餘日消矣 劉松石保夀堂方 大風熱痰 用黄老茄子大者 不計多少以新瓶 盛埋土中經一年盡化為水取出入苦參末同丸梧 子大食已及卧時酒下三十丸甚効此方出江南人 傳經蘓頌 圖 本草 腰脚拘攣 腰脚風血積冷筋急拘攣疼痛 者取茄子五十斤切洗以水五 斗煑取濃汁濾去滓更入小鐺中煎至一升以來即 入生粟粉同煎令稀稠得所取出搜和更入麝香朱 砂末同丸如梧子大毎日用秫米酒送下三十丸近 暮再服一月乃瘥男子女人通用皆騐 圖經本草 磕撲青腫 老黄茄極大者切片如一指厚新瓦焙研 為末欲卧時温酒調服二錢匕一夜消盡 無㾗迹也 勝金 墜損跌撲 散血止痛重陽日收老茄子百 枚去蒂四破切之消石十二兩 擣碎以不津器先鋪茄子一重乃下消石一重如此 間鋪令盡以紙數層密封安置淨處上下用新磚承 覆勿犯地氣至正月後取出去紙兩重日中曝之遂 日如此至二三月度茄已爛開瓶傾出濾去滓别入 新器中以薄綿葢頭又曝至成膏乃可用每以酒調 半匙空腹飲之日再惡血散則痛止而愈矣若膏久 乾硬即以飯飲化動 用之 圖經本草 發背惡瘡 用上方以酒服半匙 更以膏塗瘡口四圍 覺冷如水瘡乾便瘥其有根本 在膚腠者亦可内消 同上 熱毒瘡腫 生茄子一 枚割去二 分去瓤二分似罐子形合于瘡上即消 也如已出膿再用取瘥 聖濟總録 牙齒腫痛 隔 年 糟茄燒灰頻頻乾擦 立効 海上名方 蟲牙疼痛 黄茄種燒灰擦 之効 摘𤣥方 喉痺 腫痛 糟茄或醤茄細嚼 嚥汁 德生堂方 婦人乳裂 秋月冷茄子裂開 者隂乾燒存性研 末水調塗 補遺方 蔕主治燒灰米飲服二錢治腸風下血不止及血痔 吳 瑞 燒灰治口齒瘡䘌生切擦癜風 時 珍 發明 時珍曰治癜風用茄蔕蘸硫附末掺之取其散 血也白癜用白茄蒂紫癜用紫茄蔕亦各從其 類 耳 附方 新 一 風蛀牙痛 茄蔕燒灰掺之或加細辛 末等分日用之 仁存方 花主治金瘡牙痛 時 珍 附方 新 一 牙痛 秋茄花乾之旋燒研塗 痛處立止 海上名方 根及枯莖葉主治凍瘡皴裂煑湯漬之良 開 寳 散血消 腫治血淋下血血痢隂挺齒䘌口蕈 時 珍 附方 新 八 血淋疼痛 茄葉熏乾為末每服二錢温酒或 鹽湯下隔年者尤佳 經騐良方 腸風下血 方同上 米飯下 久痢不止 茄根燒灰石榴皮等分 為末以沙糖水服之 簡便 單方 女隂挺出 茄根燒存性為末油調在紙上捲 筒安入内一日一上 乾坤生意 口 中生蕈 用醋潄口以茄母燒灰飛鹽等分 米醋調稀時時擦之 摘𤣥方 牙齒䘌痛 茄根擣汁頻塗之潄陳茄樹燒灰傅之 先以露蜂房煎湯 過 海上名方 牙痛取牙 茄 科 以馬尿浸三日晒炒為末每 用㸃牙即落真妙 鮑氏方 夏月趾腫 不能行走者 九月收茄根 懸簷下逐日煎 湯洗之 簡便 苦茄 拾 遺 集解 藏器曰苦茄野生 嶺南樹小有刺 子主治醋摩塗癰腫根亦可作湯浴又主瘴氣 藏 器 壺蘆 日 華 釋名瓠𤓰 説 文 匏𤓰 論語時珍曰壺酒器也蘆飲器也 此物各象其形又可為酒飲之器 因以名之俗作葫蘆者非矣葫乃蒜名蘆乃葦属也 其圓者曰匏亦曰瓢因其可以浮水如泡如漂也凡 蓏属皆得稱𤓰故曰瓠𤓰瓠𤓰古人壺瓠𤓰三名皆 可通稱初無分别故孫愐唐韻云瓠音壺又音䕶瓠 臚瓢也陶隱居本草作瓠 云是瓠類也許慎説文 云瓠匏也又云瓢瓠也匏大腹瓠也陸璣詩疏云壺 瓠也又云匏瓠也莊子云有五石之瓠諸書所言其 字皆當與壺同音而後世以長如越𤓰首尾如一者 為瓠音護瓠之一頭有腹長柄者為懸瓠無柄而圓 大形扁者為匏匏之有短柄大腹者為壺壷之細腰 者為蒲蘆各分名色逈異於古以今叅詳其形狀雖 各不同而苗葉皮子性味則一故兹不復分條焉懸 瓠今人所謂茶酒瓢者是也蒲蘆今之藥壺盧是也 郭義恭廣志謂之約腹壺以其腹有約束也亦有大 小二 種也 集解 𢎞景曰瓠與冬𤓰氣類同輩又有瓠 亦是瓠 類小者名瓢食之乃勝瓠此等皆利水道所以 在夏月食之大約不及冬𤓰也恭曰瓠與瓠 𤓰全 非類例三物苖葉相似而實形則異瓠形似越𤓰長 尺餘頭尾相似夏中便熟秋末便枯瓠 形狀大小 非一夏末始實秋中方熟取其為器經霜乃堪瓠與 甜瓠 體性相類啖之俱勝冬𤓰陶言不及是未悉 此等原種各别也時珍曰長瓠懸瓠壺盧匏𤓰蒲盧 名狀不一其實一類各色也處處有之伹有遲早之 殊陶氏言瓠與冬𤓰氣類同輩蘇氏言瓠與瓠 全 非類例皆未可慿數種並以正二月下種生苗引蔓 延緣其葉似冬𤓰葉而稍圓有柔毛嫩時可食故詩 云幡幡瓠葉采之烹之五六月開白花結實白色大 小長短各有種色瓤中之子齒列而長謂之瓠犀竊 謂壺匏之属既可烹晒又可為器大者可為甕盎小 者可為瓢樽為要舟可以浮水為笙可以奏樂膚瓤 可以養豕犀瓣可 以澆燭其利博矣 壺瓠氣味甘平滑無毒 恭曰甘冷多食令人吐利扁 鵲曰患脚氣虚脹冷氣者食 之永不 除也 主治消渴惡瘡鼻口中肉爛痛 思 邈 利水道 𢎞 景 消熱服丹石人宜之 孟 詵 除煩治心熱利小腸潤心肺 治石淋 大 明 發明 時珍曰按名醫錄云浙人食匏𤓰多吐㵼謂之 發暴葢此物以暑月壅成故也惟與香葇同食 則可 免 附方 新 一 腹脹黄腫 用亞腰壺盧連子燒存性每服一 個食前温酒下不飲酒者白湯下 十餘日見効 簡便方 葉氣味甘平無毒主治為茹耐饑 思 邈 蔓鬚花主治解毒 時 珍 附方 新 一 預解胎毒 七八月或三伏日或中秋日剪壺 盧鬚如環子脚者隂乾於除夜煎 湯浴小兒則可免出 痘 唐珤經騐方 子主治齒齗或腫或露齒揺疼痛用八兩同牛膝四 兩每服五錢煎水含潄日三四次 御藥 院方 苦瓠 本經 下品 釋名苦匏 國 語 苦壺蘆 集解 别錄曰苦瓠生晋地𢎞景曰今瓠忽有苦者瓠 如膽不可食非别生一種也又有瓠 亦是 類恭曰本經所論都是苦瓠 爾陶謂瓠中苦者大 誤矣瓠中時有苦者不入藥用無所主療亦不堪啖 瓠與瓠 原種各别非甘者變為苦也保昇曰瓠即 匏也有甘苦二種甘者大苦者小機曰瓠壼有原種 是甘忽變為苦者俗謂以鷄糞壅之或牛馬踐踏則 變為苦陶説亦有所見未可盡非也時珍曰詩云瓠 有苦葉國語云苦匏不材於人共濟而已皆指苦壺 而言即苦瓠也瓠壺同音陶氏以瓠作䕶音釋之所 以不穩也應劭風俗通云燒穰可以殺瓠或云畜瓠之 家不燒穣種𤓰之家不焚漆物性相畏也蘇恭言服 苦瓠過分吐利不止者以黍穣灰汁解之盖取乎此 凡有苦瓠須細理瑩淨無黶翳者乃佳不爾有毒 瓤及子氣味苦寒有毒主治大水面目四肢浮腫下 水令人吐 本 經 利石淋吐呀嗽囊結疰蠱痰飲又煮汁 漬隂療小便不通 蘇 恭 煎汁滴鼻中出黄水去傷冷鼻 塞黄疸 藏 器 吐蚘蟲 大 明 治癰疽惡瘡疥癬齲齒有蟲䘌 者又可制汞 時 珍 附方 舊八新 十七 急黄病 苦瓠一枚開孔以水煮之攪取 汁滴入鼻中去黄水 陳藏器 黄疸腫滿 苦壺蘆瓤如大棗許以童子小便二合浸 之一時取兩酸棗大納兩鼻中深吸氣 待黄水出良愈又方用瓠瓤熬黄為末毎服半錢 日一服十日 然有吐者當詳之 傷寒類要 大 水脹滿 頭面洪大用瑩凈好苦瓠白瓤捻如豆粒以二 麵裏煑一沸空心服七枚至午當出水一斗 日水自出不止大痩乃瘥二年内忌醎物一聖惠 用苦壺盧瓤一兩微炒為末每日粥飯服 錢 通 身水腫 苦瓠膜炒二兩苦葶藶五分擣合九小豆大 每服五丸日三水下止 又用苦瓠膜五分 大棗七枚擣丸一服三丸如人行十里許 又服三丸水出更服一丸即止並千金方 石水腹腫 四肢皆瘦削用苦瓠膜炒一兩杏仁半兩炒去皮尖 為末糊丸小豆大毎飲下十丸日三水下止 聖濟 總 録 水蠱洪腫 苦瓠瓤一枚水二升煮至一升煎至可 丸如小豆大毎米飲下十丸待小便利 作小豆羮 食勿飲水 小便不通 脹急者用苦瓠子三十枚炒螻 三個焙為末毎冷水服一錢 濟並聖 總録 小兒閃癖 取苦瓠未破者煑令熱解 開熨之 陳藏器本草 風痰頭 痛 苦瓠膜取汁以葦管灌入鼻中其氣上衝腦門須 臾惡涎流下其病立愈除根勿以昬運為疑乾者 浸汁亦効其子為末吹入亦 効年久頭風皆愈 普濟方 鼻窒氣塞 苦壺盧子為 末醇酒浸之 夏一日冬七日日日 少少㸃之 聖惠方 眼目昬暗 七月七日取苦瓠白 瓤絞汁一合以酢二 升古錢七文同以微火煎减半 毎日取沬納眥中神効 千金 弩肉血瞖 秋間取小 柄壺盧或 小藥壺盧隂乾於𦂳小處鋸斷内穵一小孔如眼孔 大遇有此病將眼皮上下用手掙開將壺盧孔合定 初雖甚痛苦然瘀肉血瞖皆漸 下不傷睛也 劉松石經騐方 齒䘌口臭 苦瓠子為 末蜜丸半 棗大毎旦潄口了含一丸仍塗 齒齗上涎出吐去妙 聖恵方 風蟲牙痛 壺盧子半 升水五升 煎三升含潄之莖葉亦 可不過三度 聖惠方 惡瘡癬癩 十年不瘥者苦瓠 一枚煑汁搽之日 三度方 肘后 九瘻有孔 苦瓠四枚大如盞者各穿一孔如 指大湯煑十數沸取一竹筒長一 尺一頭挿瓠孔中一頭注瘡孔上 冷則易之用遍乃止 千金方 痔瘡腫痛 苦壺盧 苦蕒菜 煎湯先熏後洗乃貼熊膽蜜陀 僧膽礬片腦末良 摘𤣥方 下部懸癰 擇人神不 在日空心 用井華水調百藥煎末一椀服之微利後却用秋壺 盧一名苦不老生在架上而苦者切片置瘡上灸二 七壯蕭端式病此連年 一灸遂愈 永類鈐方 卒中蠱毒 或吐血或下血皆枚 如爛肝者苦瓠十 水二升煑一升服立吐即愈又方用苦 酒一升煑令消服之取吐神騐肘後方 死胎不下 苦 壺 盧燒存性研末毎服一錢 空心熱酒下 海上名方 聤耳出膿 乾瓠子一分黄 連半錢為末以 綿先繳淨吹入半字 日二次 聖惠方 鼻中息肉 苦壺盧子苦丁香等 分入麝香少許為末 紙燃㸃之 聖惠方 花主治一切瘻瘡霜後收曝研末傅之 時 珍 蔓主治痳瘡煎湯浴之即愈 時珍稗出 仇逺 史 附方 新 一 小兒白秃 瓠藤同裏鹽荷葉煎濃 汁洗三五次愈 總録 敗瓢 綱 目 集解 時珍曰瓢乃匏壺破開為之者近世方藥 亦時用之當以苦瓠者為佳年久者尤妙 氣味苦平無毒主治消脹殺蟲治痔漏下血崩中帶 下赤白 時 珍 附方 新 六 中滿鼓脹 用三五年陳壺蘆瓢一個以糯米 一斗作酒待熟以瓢於炭火上炙 熱入酒浸之如此三五次將瓢燒存性研 末每服三錢酒下神効 余居士選奇方 大便下血 敗瓢燒存性黄連等分研末每 空心温酒服二錢 簡便方 赤白崩中 舊壺盧瓢 炒存性蓮 房煆存性等分研末每服二錢熱水調服三服有汗 為度即止甚者五服止最妙忌房事發物生冷 海 上 方 腦漏流膿 破瓢白鷄冠花白螺螄殻各燒存性等 分血竭麝香各五分為末以好酒酒濕 熟艾連藥揉成餅占在頂門上以熨 斗熨之以愈為度 孫氏集效方 腋下瘤癭 用長 柄茶 壺盧燒存性研末搽之以消為度一府校老嫗右腋 生一瘤漸長至尺許其狀如長瓠子久而潰爛一方 士敎以此法用之遂出水 消盡而愈 瀕湖集簡方 湯火傷灼 舊壺盧瓢燒灰 傅之 同上 冬𤓰 本經 上品 校正 今併入 白𤓰子 釋名白𤓰 本 經 水芝 同 上 地芝 廣雅白志曰冬𤓰經霜後 皮上 如粉塗其子亦白 故名白冬𤓰而子云白𤓰子也時珍曰冬𤓰以其冬 熟也又賈思勰云冬𤓰正二三月種之若十月種者 結𤓰肥好乃勝春種則冬𤓰之名或又以此也别録 白冬𤓰原附於本經𤓰子之下宋開寳本草加作白 𤓰子復分白冬𤓰為别録一種 遂致諸註辯説紛紛今併為一 集解 别錄曰白𤓰子生嵩髙平澤冬𤓰仁也八月采 之頌曰今處處園圃蒔之其實生苖蔓下大者 如斗而更長皮厚而有毛初生正青緑經霜則白粉 人家多藏蓄彌年作菜果入藥須霜後取置之經年 破出核洗燥乃擂取仁用之亦堪單作服餌時珍曰 冬𤓰三月生苗引蔓大葉團而有尖莖葉皆有刺毛 六七月開黄花結實大者徑尺餘長三四尺嫩時緑 色有毛老則蒼色有粉其皮堅厚其肉肥白其瓤謂 之𤓰練白虚如絮可以浣練衣服其子謂之𤓰犀在 瓤中成列霜後取之其肉可煮為茹可蜜為果其子 仁亦可食蓋兼蔬果之用凡收𤓰 忌酒漆麝香及糯米觸之必爛 白冬𤓰氣味甘微寒無毒 𢎞景曰 冷利 主治小腹水脹利 小便止渴 别 錄 擣汁服止消渴煩悶解毒 𢎞 景 益氣耐老 除心胸滿去頭面熱 孟 詵 消熱毒癰腫切片摩疿子甚 良 大 明 利大小腸壓丹石毒 蘇 頌 發明 詵曰熱者食之佳冷者食之瘦人煑食練五臟 為其下氣故也欲得體瘦輕徤者則可長食之 若要肥則勿食也宗奭曰凡患發背及一切癰疽者 削一大塊置瘡上熱則易之分散熱毒氣甚良震亨 曰冬𤓰性走而急寇氏謂其分散熱毒氣蓋亦取其 走而性急也久病者隂虚者忌之孫真人言九月勿 食令人反胃須被霜食之乃佳諸詵曰取𤓰一顆和 桐葉與猪食之一冬更不要與 物食自然不饑長 三四 倍也 附方 舊八 新六 積熱消渴 白𤓰去皮每食後喫二三 兩五七度良 孟詵食療 消渴不 止 冬𤓰一枚削皮埋濕地中一月取出破開取 清水日飲之或燒熟絞汁飲之 聖濟總録 消渴 骨蒸 大冬𤓰一枚去瓤入黄連末填滿安瓮内待𤓰 消盡同研丸梧子大毎服三四十丸煎冬𤓰湯 下騐 經 産後痢渴 久病津液枯竭四肢浮腫口舌乾燥 用冬𤓰一枚黄土泥厚五寸煨熟絞 汁飲亦治傷寒痢 渴 古今録騐 小兒渴痢 冬𤓰汁飲 之 千金 小兒鬾病 寒 熱 如疳用冬𤓰萹蓄各四兩水 二升煎湯浴之 千金方 嬰孩寒熱 冬𤓰炮熟絞 汁飲 子母 秘 録 水病危急 冬𤓰不拘多少任意喫之 神效無比 兵部手集 十種水氣 浮 腫 喘滿用大冬𤓰一枚切蓋去瓤以赤小豆填滿蓋合煨 簽定以紙筋泥固濟日乾用糯糠兩大籮入𤓰在内 至火盡取出切片同豆焙乾為末水糊丸梧子大每 服七十丸煎冬𤓰子湯下日三服小便利為度 楊 氏家 藏方 發背欲死 冬𤓰截去頭合瘡上𤓰爛截去更合 之𤓰未盡瘡已小歛矣乃用膏貼之 後肘 方 痔瘡腫痛 冬𤓰煎湯洗 之 袖珍方 馬汗入瘡 乾冬𤓰燒研 洗淨傅之 食魚中毒 冬𤓰汁飲之 良 小品方 面黒令白 冬𤓰一個竹刀去 皮切片酒一升半 水一升煑爛濾去滓熬成膏 瓶收每夜塗之 聖濟總録 𤓰練 𤓰 瓤 氣味甘平無毒主治絞汁服止煩躁熱渴利 小腸治五淋壓丹石毒 甄 權 洗面澡身去䵟 令人悦 澤白晢 時 珍 附方 新 二 消渴煩亂 冬𤓰瓤乾者一兩 水煎飲 聖惠方 水腫煩渴 小便 少者 冬𤓰白瓤水煑汁淡 飲之 聖濟總録 白𤓰子 别錄曰冬𤓰仁 也八月采之 正誤 恭曰此甘𤓰也甘字似 白字後人誤寫耳當改 從甘字志曰本草註白𤓰子冬𤓰仁也蘓氏所言殊 為孟浪且甘𤓰即甜𤓰𤓰亦有青白二種其子色黄 主療與冬𤓰全異但冬𤓰經霜有白衣其子亦白白 𤓰之號因斯而得况諸方惟用冬𤓰子不見用甘𤓰 子者蘓説 不可凴也 氣味甘平無毒 别錄曰寒 久服寒中 主治令人悦澤好顔色益 氣不饑久服輕身耐老 本 經 除煩滿不樂可作面脂 别 錄 去皮膚風及黑䵟潤肌膚 大 明 治腸癰 時 珍 發明 頌曰冬𤓰仁亦堪單作服餌又研末作湯飲及 作面脂藥並令人好顔色光澤宗懍荆楚嵗時 記云七月采𤓰犀以為面脂即𤓰瓣也 亦堪作澡豆宗奭曰服食方亦稀用之 附方 舊二 新五 服食法 取冬𤓰仁七升以絹袋盛投三沸 湯中須臾取曝乾如此三度又與 清苦酒漬之二宿曝乾為末日服方寸匕令人肥悦 明目延年不老又法取子三升去皮為丸空心服三 十丸令人白淨如 玉 孟詵食療 補肝明目 治男子五勞七傷明目 用冬𤓰仁方同上 外 臺秘 要 悦澤面容 白𤓰仁五兩桃花四兩白楊皮二兩 為末食後飲服方寸匕日三服欲白 加𤓰仁欲紅加桃花三十日面白五十日 手足俱白一方有橘皮無楊皮 肘後方 多年損傷 不瘥者𤓰子末温酒 服之 孫真人方 消渴不止 小便多用乾冬𤓰子 麥門冬黄連各二兩 水煎飲之冬𤓰苖葉俱治 消渴不拘新乾 摘𤣥方 男子白濁 陳冬𤓰仁炒為 末每空心米飲 服五錢方 救急易 女子白帶 方同 上 𤓰皮主治可作丸服亦入面脂 蘇 頌 主驢馬汗入瘡腫 痛隂乾為末塗之又主折傷損痛 時 珍 附方 新 二 跌撲傷損 用乾冬𤓰皮一兩真牛皮膠一兩 剉入鍋内炒存性研末每服五錢 好酒熱服仍飲酒一甌厚葢取微汗 其痛即止一宿如初極効 摘𤣥方 損傷腰痛 冬𤓰 皮燒 研酒服一錢 生生編 葉主治治腫毒殺蜂療蜂叮 大 明 主消渴瘧疾寒熱又 焙研傅多年惡瘡 時 珍 附方 新 一 積熱瀉痢 冬𤓰葉嫩心拖麵煎 餅食之 海上名方 藤主治燒灰可出繡黥煎湯洗黑䵟并瘡疥 大 明 擣汁 服解木耳毒煎水洗脱肛燒灰可淬銅鐵伏砒石 時 珍 南𤓰 綱 目 集解 時珍曰南𤓰種出南畨轉入閩浙今燕京諸處甚 亦有之矣二月下種宜沙沃地四月生苖引蔓 繁一蔓可延十餘丈節節有根近地即著其莖中空 其葉狀如蜀葵大如荷葉八九月開黄花如西𤓰花 結𤓰正圓大如西𤓰皮上有稜如甜𤓰一本可結數 十顆其色或緑或黄或紅經霜收置暖處可留至春 其子如冬𤓰子其肉厚色黄不可生食惟去皮穰㵸 食味如山藥同猪肉煮食更良亦可蜜煎按王禎農 書云浙中一種隂𤓰宜隂地種之秋熟黄色如金 皮膚稍厚可藏至春食之如新疑此即南𤓰也 氣味甘温無毒 時珍曰多食發脚氣黄疸 不可同羊肉食令人氣壅 主治補中 益氣 時 珍 越𤓰 宋開 寳 釋名稍𤓰 食 物 菜𤓰 時珍曰越𤓰以地名也俗 名稍𤓰南人呼為菜𤓰 集解 藏器曰越𤓰生越中大者色正白越人當果食 之亦可糟藏時珍曰越𤓰南北皆有二三月下 種生苗就地引蔓青葉黄花並如冬𤓰花葉而小夏 秋之間結𤓰有青白二色大如瓠子一種長者至二 尺許俗呼羊角𤓰其子狀如胡𤓰子大如麥粒其𤓰 生食可充果蔬醬䜴糖醋藏浸皆宜亦可作葅 氣味甘寒無毒 詵曰生食多冷中動氣令人心痛臍 下癥結發諸瘡又令人虚弱不能行 不益小兒天行病後不可食又不得與牛乳酪及鮓 同食時珍曰按蕭子真云菜𤓰能暗人耳目觀驢馬 食之即眼 爛可知矣 主治利腸胃止煩渴 開 寳 利小便去煩熱解 酒毒宣洩熱氣燒灰傅口吻瘡及隂莖熱瘡 藏 器 和飯 作鮓久食益腸胃 心 鏡 胡𤓰 宋嘉 祐 釋名黄𤓰 藏器曰北人避石勒諱改呼黄𤓰至今因 之時珍曰張騫使西域得種故名胡𤓰按 杜寳拾遺録云隋大業四年避諱改胡𤓰為黄𤓰與 陳氏之説微異今俗以月令王𤓰生即此誤矣王𤓰 土𤓰也 見草部 集解 時珍曰胡𤓰處處有之正二月下種三月生苖 引蔓葉如冬𤓰葉亦有毛四五月開黄花結𤓰 圍二三寸長者至尺許青色皮上有瘄㿔如疣子至結 老則黄赤色其𤓰與菜𤓰子同一種五月種者霜時 𤓰白色而短並生熟可食兼 蔬蓏之用糟醬不及菜𤓰也 氣味甘寒有小毒 詵曰不可多食動寒熱多瘧病積 瘀熱發疰氣令人虚熱上逆少氣 損隂血發瘡疥脚氣虚腫百病天行病後不 可食之小兒切忌滑中生疳蟲不可多用醋 主治清 熱解渴利水道 甯 原 附方 舊二 新五 小兒熱痢 嫩黄𤓰同蜜食十餘 枚良 海上名方 水病肚脹 四肢浮腫用胡𤓰一個破開連子以醋煑一 半至爛空心俱食之須臾下水也 千金方 小兒出 汗 香𤓰丸用黄連胡黄連黄蘗川大黄煨熟鱉甲醋炙 柴胡蘆薈青皮等分為末用大黄𤓰黄色一個割下 下頭填藥至滿蓋定簽住慢火煨熟同擣入麺糊丸 緑豆大毎服二三丸大者五七丸至十丸食後新水 下兒錢乙 小 方 咽喉腫痛 老黄𤓰一枚去子入硝填滿隂 乾為末每以少許吹之 醫林 集 要 杖瘡焮腫 六月六日取黄𤓰入甕瓶中水浸之 毎以水掃於瘡上立効 醫林集要 火 眼赤痛 五月取老黄𤓰一條上開小孔去瓤入芒硝 令滿懸隂處待硝透出刮下留㸃眼甚効 夀域 神方 湯火傷灼 五月五日搯黄𤓰入瓶内封掛 簷下取水刷之良 醫方摘要 葉氣味苦平有小毒主治小兒閃癖一歲用一葉生 挼攪汁服得吐下良 藏 器 根主治擣傅狐刺毒腫 大 明 絲𤓰 綱 目 釋名天絲𤓰 本 事 天羅 事類 合璧 布𤓰 同 上 蠻𤓰 本 事 魚鰦 時珍 曰此 𤓰老則筋絲羅織故有絲羅之名昔人謂 之魚鰦或云虞刺始自南方來故曰蠻𤓰 集解 時珍曰絲𤓰唐宋以前無聞今南北皆有之以 為常蔬二月下種生苖引蔓延樹竹或作棚架 其葉大如蜀葵而多了尖有細毛刺取汁可染緑其 莖有稜六七月開黄花五出微似胡𤓰花蕋瓣俱黄 其𤓰大寸許長一二尺甚則三四尺深緑色有皺㸃 𤓰頭如鱉首嫩時去皮可烹可曝㸃茶充蔬老則大 如杵筋絡纒紐如織成經霜乃枯惟可藉鞾履滌釡 器故村人呼為洗鍋羅𤓰内有隔子在隔中狀如䒷 蔞子黑色而扁其花苞 及嫩葉卷鬚皆可食也 𤓰氣味甘平無毒 入藥用 老者 主治痘瘡不快枯者燒存 性入朱砂研末蜜水調服甚妙 震 亨 煮食除熱利腸老 者燒存性服去風化痰凉血解毒殺蟲通經絡行血 脈下乳汁治大小便下血痔漏崩中黄積疝痛卵腫血氣作 痛癰疽瘡腫齒䘌痘疹胎毒 時 珍 暖胃補陽固氣和胎 生生 編 發明 穎曰絲𤓰本草諸書無考惟痘瘡及脚癰方中 燒灰用之亦取其性冷解毒耳時珍曰絲𤓰老 者筋絡貫串房隔聨屬故能通人脉絡臟腑 而去風解毒消腫化痰袪痛殺蟲治諸血病 附方 新二 十八 痘瘡不快 初出或未出多者令少少者令性 稀老絲𤓰近蒂三寸連皮燒存 研末砂糖水 服 直指方 癰疽不歛 瘡口太深用絲𤓰擣 汁頻抹之 直指方 風熱腮 腫 絲𤓰燒存性研末水 調搽之 嚴月軒方 肺熱面瘡 苦絲𤓰牙皂莢並 燒灰等分油調搽 𤣥摘 方 玉莖瘡潰 絲𤓰連子擣汁和五倍 子末頻搽之 丹溪方 坐板瘡疥 絲 𤓰 皮焙乾為末燒酒調 搽之 攝生衆妙方 天泡濕瘡 絲𤓰汁調辰 粉頻搽之 手足凍 瘡 老絲𤓰燒存性和臘 猪脂塗之 海上方 肛門酒痔 絲𤓰燒存性研末 酒服二錢 嚴月 軒 方 痔漏脱肛 絲𤓰燒灰多年石灰雄黄各五錢為末 以猪膽雞子清及香油和調貼之收上 乃止効孫 氏集 方 腸風下血 霜後乾絲𤓰燒存性為末空心 酒服二錢一名蠻𤓰一名天羅 一名天絲𤓰是矣 許叔微本事方 下血危篤 不可救者絲𤓰即天 羅一個燒存性槐花 減半為末每空心米 飲服二錢 普濟方 酒痢便血 腹痛或如魚腦五 色者乾絲𤓰一枚 連皮燒研空心酒服二錢一方 煨食之俗名魚鰦是也經騐方 血崩不止 老絲𤓰燒 灰棕櫚燒 灰等分鹽酒或鹽 湯服 奇效良方 經脈不通 乾絲𤓰一個為末用白 鴿血調成餅日乾研末 每服二錢空心酒下先服 四物湯三服 海上名方 乳汁不通 絲𤓰連子燒存 性研酒服一二 錢被覆取汗即 通 簡便單方 乾血氣痛 婦人血氣不行上衝心膈 變為乾血氣者用絲𤓰一 枚燒存性空心温 酒服 夀域神方 小腸氣痛 遶臍衝心連蒂老絲𤓰 燒存性研末每服三錢 熱酒調下甚者不 過二三服即消 卵腫偏墜 絲𤓰架上初結者留下 待𤓰結盡葉落取下燒 存性為末煉蜜調成膏每服好酒服一匙如 在左左睡在右右睡 劉松石保夀堂方 腰痛不 止 天羅布𤓰子仁炒焦擂酒 服以渣傳之 熊氏補遺 喉閉腫痛 天羅𤓰研汁 灌之 普濟 卒然中風 防風荆芥一兩升麻半兩薑三片水一琖 煎半琖以絲𤓰子研取漿半琖和勻灌之 如手足麻痒以羗活煎 湯洗之 唐珤經騐方 化痰止嗽 天羅即絲𤓰燒存 性為末棗肉和丸 彈子大毎服一丸温酒 化下 攝生妙用方 風蟲牙痛 經霜乾絲𤓰燒存 性為末擦之 直 指 方 風氣牙痛 百藥不効者用此大能去風惟蛀牙不 効天羅即生絲𤓰一個擦鹽火燒存性 研末頻擦涎盡即愈腮腫以氷調貼之馬敏叔云 此乃嚴月軒家傳屢効之方一試即便可睡也 食 積黄疸 絲𤓰連子燒存性為末毎服二錢因麵得病 麵湯下因酒得病酒温下連進數服愈 衛 生易 簡方 小兒浮腫 天羅燈草葱白等分煎濃 汁服并洗之 普濟方 水蠱腹脹 老絲𤓰去皮一枚剪碎巴豆十四粒同炒豆黄去豆 以𤓰同陳倉米再炒熟去𤓰研米為末糊丸梧子大 毎服百丸白湯下葢米收胃氣巴豆逐水絲𤓰象人 脉絡借其氣以引之也此乃元時杭州名醫宋㑹之 之方鈎鮮 于樞 𤣥 葉主治癬瘡頻挼摻之療癰疽丁腫卵㿗 時 珍 附方 新 六 蠱癬 清晨采露水絲𤓰葉七片逐擦七下 如神忌雞魚發物 攝生衆妙方 隂 子偏墜 絲𤓰葉燒存性三錢雞子殻燒灰 二錢温酒調服 余居士選奇方 頭瘡生蛆 頭皮内時有蛆出以刀切破擠絲𤓰葉 汁搽之蛆出盡絶根 小山怪證方 湯火傷灼 絲𤓰 葉焙 研入辰粉一錢蜜調搽之生者 搗傅一日即好也 海上名方 魚臍丁瘡 絲𤓰葉即 虞刺葉也 連鬚葱白韭菜等分同入石鉢内研爛取汁以熱酒 和服以渣貼腋下病在左手貼左腋右手貼右腋病 在左脚貼左胯右脚貼右胯在中貼心臍用帛縛住 候肉下紅線處皆白則散矣如冇潮熱亦用此法却 令人抱住恐其顚倒則 難救矣 危氏得効方 刀瘡神藥 古石灰新石灰絲 𤓰根葉初種放兩 葉者韭菜根各等分搗一千下作餅隂乾為末擦之 止血定痛生肌如神効侍御蘓海峯所傳 董炳集 驗 方 藤根氣味 同 葉 主治齒䘌腦漏殺蟲解毒 時 珍 附方 新 七 預解痘毒 五六月取絲𤓰蔓上卷鬚隂乾至 正月初一日子時用二兩半煎湯 父母只令一人知温浴小兒身面上下以去 胎毒永不出痘縱出亦少也 體仁彚編 諸瘡久 潰 絲𤓰老根熬水掃之 大凉即愈 應騐方 喉風腫痛 絲𤓰根以瓦瓶盛 水浸飲之 海上 名 方 腦崩流汁 鼻中時時流臭黄水腦痛名控腦砂有存 蟲食腦中也用絲𤓰藤近根三五尺燒 性毎服一錢温酒下以 愈為度 醫學正傳 牙宣露痛 海上妙方用絲𤓰 藤隂乾臨時火煆 存性研搽即止最妙煎惠生堂方用絲𤓰藤一握川 椒一撮燈心一把水 濃汁潄吐其痛立住如神 咽喉骨鯁 七月七日取絲𤓰根隂乾燒存性毎服 二錢以原鯁物煑湯服之 筆峯雜興 腰 痛不止 絲𤓰根燒存性為末每温酒服 二錢神効甚捷 鄧筆峯雜興 附錄天羅勤 拾遺藏器曰生江南平地主溪毒挼碎 傅之時珍曰陳氏注此不詳又江南呼 絲𤓰為天羅疑即此 物然無的據姑附之 苦𤓰 救 荒 釋名錦荔枝 救 荒 癩葡萄 時珍曰苦以味名𤓰及荔枝 葡萄皆以實及莖葉相似得 名 集解 周憲王曰錦荔枝即癩葡萄蔓延草木莖長七 八尺莖有毛澀葉似野葡萄而花又開黄花實 大如雞子有皺紋似荔枝時珍曰苦𤓰原出南番今 閩廣皆種之五月下子生苖引蔓莖葉卷鬚並如葡 萄而小七八月開小黄花五瓣如椀形結𤓰長者四 五寸短者二三寸青色皮上痱㿔如癩及荔枝殻狀 熟則黄色自裂内有紅瓤褁子瓤味甘可食其子形 扁如𤓰子亦有痱㿔南人以青皮煑肉及鹽醬充蔬 苦澀有青氣按費信星槎勝覽云蘓門荅剌國一等 𤓰皮若荔枝未剖時甚臭如爛蒜剖開如囊味如酥 香甜可口疑 此即苦𤓰也 𤓰氣味苦寒無毒主治除邪熱解勞乏清心明目 時 珍 生生 編 子氣味苦甘無毒主治益氣壯陽 時 珍 菜之四 水菜類 六種 紫菜 食 療 釋名紫䓴 音 軟 集解 詵曰紫菜生南海中附石正青色取而乾之則 紫色時珍曰閩越海邊悉有之大葉而薄彼人 挼成餅狀晒乾貨之其 色正紫亦石衣之屬也 氣味甘寒無毒 藏器曰多食令人腹痛發氣 吐白沫飲熱醋少許即消 主治熱 氣煩塞咽喉煮汁飲之 孟 詵 病癭瘤脚氣者宜食之 時 珍 發明 震亨曰凡癭結積塊之疾宜 常食紫菜乃鹹能軟堅之義 石蓴 拾 遺 校正 自草部 移入此 集解 藏器曰石蓴生南海附 石而生似紫菜色青 氣味甘平無毒主治下水利小便 藏 器 主風秘不通五 膈氣并臍下結氣煮汁飲之胡人用治疳疾 李 珣 石花菜 食 鑑 釋名璚枝 時珍曰並 以形名也 集解 時珍曰石花菜生南海沙石間高二三寸狀如 珊瑚有紅白二色枝上有細齒以沸湯泡去砂 屑沃以薑醋食之甚脆其根埋沙中可再生枝也一 種稍粗而似雞爪者謂之雞脚菜味更佳二物久浸 皆化成膠凍也郭璞海賦所謂水物 則玉珧海月土肉石華即此物也 氣味甘鹹大寒滑無毒主治去上焦浮熱發下部虚 寒 寗 原 鹿角菜 食 性 釋名猴葵 時珍曰按沈懷遠南越志云㺅葵一名 鹿角葢鹿角以形名㺅葵因其性滑也 集解 士良曰鹿角菜生海州登萊沂宻諸處海中時 珍曰鹿角菜生東南海中石厓間長三四寸大 如鐵線分了如鹿角狀紫黄色土人米曝貨為海錯 以水洗醋拌則脹起如新味極滑美若久浸則化如 膠狀女子用以 梳髪粘而不亂 氣味甘大寒滑無毒 詵曰微毒丈夫不可久食發痼 疾損腰腎經絡血氣令人脚冷 痺少 顔色 主治下熱氣療小兒骨蒸熱勞服丹石人食之 能下石力 士 良 解麫熱 大 明 龍鬚菜 綱 目 集解 時珍曰龍鬚菜生東南海邊石上叢生無枝葉 狀如柳根鬚長者尺餘白色以醋浸食之和肉 蒸食亦佳博物志一種石髪似 指此物與石衣之石髪同名也 氣味甘寒無毒主治癭結熱氣利小便 時 珍 睡菜 綱 目 釋名瞑菜 瞑音 眡 綽菜醉草嬾婦葴 記事 未詳 集解 時珍曰按嵇含南方草木狀云綽菜夏生池沼 間葉類慈姑根如藕條南海人食之令人思睡 呼為瞑菜段公路北戸錄云睡菜五六月生田塘中 土人采根為鹽葅食之好睡郭憲洞㝠記有却睡萆 食之令人不睡與此相反也珍按苦菜龍 葵皆能使人不睡却睡之草其此類乎 氣味甘微苦寒無毒主治心膈邪熱不得眠 時 珍 菜之五 芝栭類十五種 内附四種 芝 本經 上品 校正 併入本經青赤 黄白黒紫六芝 釋名苬 音囚時珍曰芝本作之篆文象草生地上之 形後人借之字為語辭遂加草以别之也爾 雅云苬芝也註云一嵗三華瑞草或曰生於剛處曰 菌生於柔處日芝昔四皓采芝羣仙服食則芝亦菌 屬可食者故 移入菜部 集解 别錄曰青芝生泰山赤芝生霍山黄芝生嵩山 白芝生華山黑芝生常山紫芝生高夏山谷六 芝皆六月八日秉𢎞景曰南嶽本是衡山漢武帝始 以小霍山代之此赤芝當生衡山也郡縣無髙夏名 恐是山名也此六芝皆仙草之類俗所稀見族類甚 多形色瓌異並載芝草圖中今俗所用紫芝乃是朽 木株上所生狀如木檽名為紫芝止療痔不宜合諸 補丸藥也凡得芝草便正爾食之無餘節度故皆不 云服法也恭曰五芝經云皆以五色生於五嶽諸方 所獻白芝未必華山黒芝又非常嶽且多黄白稀有 黒青者然紫芝最多非五芝類但芝自難得縱獲一 二豈得終久服耶禹錫曰王充論衡云芝生於土土 氣和故芝草生瑞命禮云王者仁慈則芝草生是也 時珍曰芝類甚多亦有花實者本草惟以六芝標名 然其種屬不可不識神農經云山川雲雨四時五行 隂陽晝夜之精以生五色神芝為聖王休祥瑞應圖 云芝草常以六月生春青夏紫秋白冬黑葛洪抱朴 子云芝有石芝木芝肉芝菌芝凡數百種也石芝石 象生於海隅石山島嶼之涯肉芝狀如肉附於大石 頭尾具有乃生物也赤者如珊瑚白者如截肪黒者 如澤漆青者如翠羽黄者如紫金皆光明洞徹如堅 氷也大者十餘斤小者三四斤凡求芝草入名山必 以三月九月乃山開出神藥之月必以三輔時出三 竒吉門到山須六隂之日明堂之時帶靈寳符牽白 犬抱白鷄包白鹽一斗及開山符檄著大石上執吳 唐草一把入山山神喜必得見芝須禹歩往采以王 相專和支干相生之日刻以骨刀隂乾為末服乃有 功効若人不至精久齋行穢徳薄又不曉入山之術 雖得其圖鬼神不以與人終不可得見也曰菌芝生 深山之中大木之上泉水之側其狀或如宫室如龍 虎如車馬如飛鳥五色無常凡百二十種自有圖也 曰木威喜芝乃松脂淪地千年化為茯苓萬嵗其上 生小木狀似蓮花夜視有光持之甚滑燒之不焦帶 之辟兵服之神仙曰飛節芝生千嵗老松上皮中有 脂狀如飛形服之長生曰木渠芝寄生大木上狀如 蓮花九莖一叢味甘而辛曰黄蘗芝生於千嵗黄蘗 根下有細根如縷服之地仙曰建木芝生於都廣其 皮如纓其實如鸞曰叅成芝赤色有光扣其枝葉如 金石之音曰樊桃芝其本如龍其花如丹蘿其實如 翠鳥並可服食曰千嵗芝生枯木下根如坐人刻之 有血血塗二足可行水隱形又可治病已上皆木芝 也曰獨搖芝無風自動其莖大如手指葉似莧根有 大魁如斗周遶有細子十二枚繞之相去丈許生髙 山深谷服之神仙曰牛角芝生虎夀山及吴陵上狀 似葱而特出如牛角長三四尺青色曰龍仙芝似昇 龍相負之形曰案珠芝莖黄葉赤實如李而紫色曰 白苻芝似梅大雪而花季冬而實曰朱草芝九曲三 葉葉有實也其莖如針曰五徳芝狀似樓殿五色各 具方莖紫氣已上皆草芝也有百二十種人得服之 神仙曰玉暗芝生於有玉之山狀似鳥獸色無常彩 多似山水蒼玉亦如鮮明水晶曰七孔九光芝芝生於 臨水石厓之門狀如盤盌有莖葉此芝葉有七孔夜 見其光食至七枚七孔洞徹一名螢火芝曰石蜜芝 生少室石戶中石上終難得曰桂芝生石穴中似桂 樹乃石也光明味辛曰石腦芝石中黄皆石芝類也 千嵗燕千嵗蝙蝠千嵗龜萬嵗蟾蜍山中見小人皆 肉芝類也凡百二十種又按採芝圖云鳳凰芝生名 山金玉間服食一年與鳳凰俱也曰燕胎芝形如葵 紫色有燕象曰黒雲芝生山谷之隂黒葢赤理墨莖 味醎苦又有五色龍芝五方芝天芝地芝人芝山芝 土芝石芝金芝水芝火芝雷芝甘露芝青雲芝雲氣 芝白虎芝車馬芝太一芝䓁名狀不一張華博物志 云名山生神芝不死之草上芝為車馬中芝人形下 芝六畜形又按段成式酉陽雜俎云屋柱無故生芝 者白主䘮赤主血黑主賊黄主喜形如人面者亡財 如牛馬者逺役如龜蛇者蠶耗時珍嘗疑芝乃腐朽 餘氣所生正如人生瘤贅而古今皆以為瑞草又云 服食可仙誠為迂謬近讀成式之言始知先得我所 欲言其揆一也又方士以木積濕處用藥傅之即生五色芝 嘉靖中王金嘗生以獻世宗此昔人所未言者不可不知 青芝一名龍芝 别 録 氣味酸平無毒 時珍曰五色之 芝配以五行之 味葢亦據理而已未必其味便隨五色也即如五 畜以羊屬火五果以杏為心皆云味苦之義 之 才曰青赤黄白黒紫六芝並以薯蕷為之使得髪 良得蔴子仁白𤓰子牡桂甚益人惡常山畏扁青 茵蔯 蒿 主治明目補肝氣安精魂仁恕久食輕身不老 延年神仙 本 經 不忘強志 唐 本 赤芝一名丹芝 本 經 氣味苦平無毒主治胸中結益心 氣補中増智慧不忘久食輕身不老延年神仙 本 經 黄芝一名金芝 本 經 氣味甘平無毒主治心腹五邪益 脾氣安神忠信和樂久食輕身不老延年神仙 本 經 白芝一名玉芝 本 經 素芝氣味辛平無毒主治欬逆上 氣益肺氣通利口鼻強志意湧悍安魄久食輕身 不老延年神仙 本 經 黑芝一名𤣥芝 本 經 氣味鹹平無毒主治 利水道益 腎氣通九竅聰察久服輕身不老延年神仙 本 經 紫芝一名木芝 本 經 氣味甘温無毒 甄權 曰平 主治耳聾利 闗節保神益精氣堅筋骨好顔色久服輕身不老延 年 本 經 療虚勞治痔 時 珍 附方 新 一 紫芝丸 治虛勞短氣胸脇苦傷手足逆冷或 時煩燥口乾目視 腹内時痛不 思飲食此藥安神保精也紫芝一兩半山芋焙天雄 炮去皮栢子仁炒巴㦸天去心白茯苓去皮枳實去 瓤麩炒各三錢五分生地黄焙麥門冬去心焙五味 子炒半夏制炒附子炒去皮牡丹皮人参各七錢五 分遠志去心蓼實各二錢五分𤓰子仁炒澤㵼各五 錢為末煉蜜丸梧子大每服十五丸漸至三十丸温 酒下日三服 聖濟總録 木耳 本經 中品 校正 自桑根白 皮條分出 釋名木檽 而軟 二音 木菌 窘捲 二音 木㙡 音 縱 樹雞 韓 文 木蛾 時珍 曰木 耳生於朽木之上無枝葉乃濕熱餘氣所生曰耳曰南 蛾象形也曰檽以軟濕者佳也曰雞曰㙡因味似也 楚人謂雞為㙡曰菌猶蝈也亦象形也蝈乃貝子之 名或曰地生為菌木生為蛾北人曰蛾南人曰蕈 集解 别錄曰五木耳生犍為山谷六月多兩時采即 暴乾𢎞景曰此云五木耳而不顯言是何木惟 老桑樹生桑耳有青黄赤白者軟濕者人采以作葅 無復藥用恭曰桑槐楮榆栁此為五木耳並堪啖楮 耳人常食槐耳療痔煑漿粥安諸木上以草覆之即 生蕈爾時珍曰木耳各木皆生其良毒亦必隨木性 不可不審然今貨者亦多雜 木惟桑柳楮榆之耳為多云 氣味甘平有小毒 權曰蕈耳古槐桑樹上者良柘木 者次之其餘樹上多動風氣發痼 疾令人肋下急損經絡背膊悶人藏器曰木耳惡蛇 虫從下過者有毒楓木上生者令人笑不止采歸色 變者有毒夜視有光者欲爛不生虫者並有毒並生 𢷬冬𤓰蔓汁解之時珍曰按張仲景云木耳赤色及 仰生者並 不可食 主治益氣不饑輕身強志 本 經 斷穀治痔 時 珍 發明 頌曰一人患痔諸藥不効用木耳煑羮食之而 愈極騐時珍曰按生生編云柳蛾補胃木耳衰 精言老栁之蛾能補胃理氣木耳乃朽木 所生得一隂之氣故有衰精冷腎之害也 附方 新 六 眼流冷淚 木耳一兩燒存性木賊一兩為末 毎服二錢以清米泔煎服 惠濟 方 血注脚瘡 桑耳楮耳牛屎菰各五錢胎髪灰男用 女女用男三錢研末油和塗之或乾塗 之良奇 効 方 崩中漏下 木耳半斤炒見煙為末每服二錢 一分頭髪灰三分共二錢四分以 應二十四氣好酒調服 出汗 孫氏集効方 新久洩痢 乾木耳一兩炒鹿 角膠二錢半炒為 末每服三錢温酒調 下日二 御藥院方 血痢下血 木耳炒研五錢酒服 即可亦用井花水服 或以水煑塩醋食之 以汁送下 普濟方 一切牙痛 木耳荆芥等分煎 湯頻潄 普濟方 桑耳釋名桑檽 唐 本 桑蛾 宋 本 桑雞 綱 目 桑黄 藥 性 桑臣 藥 性 桑 上寄生 𢎞景曰斷穀方桑檽又呼為桑上寄生名同 物異也時珍曰桑檽以下皆軟耳之名桑黄 以下皆硬菰之名 其功性則一也 氣味甘平有毒 詵曰寒無毒大明曰温微毒 權曰桑槐耳甘辛平無毒 主治黑 者主女人漏下赤白汁血病癥瘕積聚隂痛隂陽寒 熱無子 本 經 療月水不調其黄熟陳白者止久洩益氣 不飢其金色者治癖飲積聚腹痛金瘡 别 錄 治女子崩 中帶下月閉血凝産後血凝男子痃癖 甄 權 止血衂腸風 瀉血婦人心腹痛 大 明 利五臟宣腸胃氣排毒氣壓丹 石人發熱和葱豉作羮食 孟 詵 附方 舊四 新十 少小鼻衂 小勞輒出桑耳熬焦𢷬末毎發 時以杏仁大塞鼻中數度即可 斷方肘 後 五痔下血 桑耳作羮空心飽食三日一作待 孔卒痛如鳥喙狀取大小豆各一 升合𢷬作兩囊蒸之及熱 更互坐之即瘥 聖惠方 脱肛瀉血 不止用桑黄一 兩熟附子一兩 為末煉蜜丸梧子大每 米飲下二十丸 聖惠 血淋疼痛 桑黄槲白皮各二 錢水煎服日一次 惠聖 方 月水不斷 肉色黄瘦血竭暫止數日復發小勞 輒劇久疾失治者皆可服之桑黄焙 研毎服二錢食前熱酒 下日二服 普濟方 崩中漏下 桑耳炒黒為末酒 服方寸匕日三服 取効方 千金 赤白帶下 桑耳切碎酒煎 服 蘇頌圖經 遺尿且澀 桑耳為 末每酒 下方寸匕日三 服 聖濟總録 留飲宿食 桑耳二兩巴豆一兩去皮 五升米下蒸過和棗膏𢷬 丸麻子大每服一二 丸取利止 范汪方 心下急痛 桑耳燒存性熱酒 服二錢 集簡方 瘰 癧潰爛 桑黄菰五錢水紅豆一兩百草霜三錢青苔 二錢片腦一分為末雞子白調傅以車前艾 葉桑皮煎湯洗 之 纂奇方 咽喉痺痛 五月五日收桑上木耳白 如魚鱗者臨時𢷬碎綿包 彈子大蜜湯浸含 之立効 便民方 面上黑斑 桑耳焙研每食後熱湯 服一錢一月愈 摘𤣥 方 足趾肉刺 先以湯浸刮去一層用黒木耳 貼之自消爛不痛 近効方 槐耳釋名槐檽 唐 本 槐菌 唐 本 槐雞 蜀 本 赤雞 綱 目 槐蛾 恭曰 此槐 樹上菌也當取堅如桑耳者權曰煑 漿粥安槐木上草覆之即生蕈耳 氣味苦辛平無毒主治五痔脱肛下血心痛婦人隂 中瘡痛 蘇 恭 治風破血益力 甄 權 附方 舊二 新四 腸痔下血 槐樹上木耳為末飲服方 寸匕日三服 肘後方 崩中 下血 不問年月逺近用槐耳燒存性為 末每服方寸匕温酒下 産寳方 産後血疼 欲 死 者槐雞半兩為末酒濃煎 飲服立愈 婦人良方 蚘蟲心痛 槐木耳燒存性 為末水服棗許 若不止飲熱水一升蚘虫 立出 張文中備急方 月水不斷 勞損黄瘦暫止 復發小勞輒劇 者槐蛾炒黄赤石脂各一兩為末食 前熱酒服二錢桑黄亦可聖惠方 臟毒下血 槐耳 燒二 兩乾漆燒一兩為末每服 一錢温酒下 聖濟總録 榆耳 八月 采之 主治令人不飢 時 珍 附方 新 一 服食方 淮南萬畢術云八月榆檽以美酒漬 曝同青梁米紫莧實蒸熟為末毎服 三指撮酒下令 人辟穀不飢 柳耳主治補胃理氣 時 珍 附方 新 一 反胃吐痰 栁樹蕈五七個煎湯 服即愈 活人心統 柘耳釋名柘黄主治肺癰咳唾膿血腥臭不問膿成 未成用一兩研末同百齒霜二錢糊丸梧子大米飲 下三十丸効甚㨗 時 珍 楊櫨耳 藏器曰 出南山 氣味平無毒主治老血結塊破血止血煑服之 藏 器 杉菌 宋圖 經 集解 頌曰杉菌出宜州生積年 杉木上狀若菌采無時 氣味甘辛微温無毒主治心脾氣疼及暴心痛 蘇 頌 皂莢蕈 綱 目 集解 時珍曰生皂莢樹上木耳 也不可食采得焙乾備用 氣味辛有毒主治積垢作痛泡湯飲之微泄效未已 再服又治腫毒初起磨醋塗之良 時 珍 附方 新 一 腸風瀉血 皂莢樹上蕈瓦焙為末毎服一 錢温酒下 許學士本事方 香蕈 日 用 釋名 時珍曰蕈從覃覃延也 蕈味雋永有覃延之意 集解 瑞曰蕈生桐栁枳椇木上紫色者名香蕈白色 者名肉蕈皆因濕氣薰蒸而成生山僻處者有 毒殺人頴曰香蕈生深山爛楓木上小於菌而薄黃 黒色味甚香美最為佳品時珍曰蕈品不一宋人陳 仁玉著菌譜甚詳今錄其畧於此云芝菌皆氣茁也括 自商山茹芝而五臺天花亦甲羣彚仙居介乎天台 蒼之間叢山入天仙靈所宫爰産異菌林居巖栖者一 左右芼之乃藜莧之至腴近或以羞王公登玉食矣 曰合蕈又名台蕈生台之韋羗山寒極雪收春氣欲 動土鬆芽活此菌侯也具質外褐色肌理玉㓗芳香 韻味一發釡鬲聞於百歩山人曝乾以售香味减於 生者他山雖産其柄髙而香劣不及矣二曰稠膏蕈 生孟溪諸山秋中雨零露浸釀山膏木腴發為菌花生 絶頂樹杪初如蕊珠圓瑩類輕酥滴乳淺黄白色味 尤甘已乃張 大若掌味頓渝矣春時亦生而膏 液少食之之法下鼎似沸漉起参和衆味而特全 於酒切勿攪動則涎腥不可食矣亦可蒸熟致逺三 曰松蕈生松隂采無時凡物松出無不可爱者四曰 麥蕈生溪邊沙壤中味殊美絶類蘑菰五曰玉蕈初 寒時生潔晳可愛作羮微靭俗名寒蒲蕈六曰黃蕈 叢生山中黄色俗名黃纉蕈又名黃㹠七曰紫蕈赭肌 紫色産山中為下品八曰四季蕈生林木中味甘而 理粗峭九曰鵞膏蕈生髙山中狀類鵞子久而繖開味殊 甘滑不减稠膏然與杜蕈相亂不可不慎杜蕈土菌也 氣味甘平無毒主治益氣不飢治風破血 吳 瑞 松蕈治 溲濁不禁食之有効 菌 譜 葛花菜 綱 目 釋名葛乳 時珍曰諸名山皆有之惟太和山采取云 乃葛之精華也秋霜浮空如芝菌涌生地 上其色赤脆 葢蕈類也 氣味苦甘無毒主治醒酒治酒積 時珍志 太和 天花蕈 日 用 釋名天花菜 集解 瑞曰天花菜出山西五臺山形如松花而大香 氣如蕈白色食之甚美時珍曰五臺多蛇蕈感 其氣而生故味美而無益其價頗珍叚成式酉陽雜 俎云代北有樹雞如柸棬俗呼胡孫根其此類與 氣味甘平無毒 時珍曰按正 要云有毒 主治益氣殺蟲 吴 瑞 蘑菰蕈 綱 目 釋名肉蕈 集解 時珍曰蘑菰出山東淮北諸處埋桑楮諸木於 土中澆以米泔待菰生采之長二三寸本小末 大白色柔軟其中空虚狀如未開玉簪花俗名雞腿 蘑菰謂其味如雞也一種狀如羊肚有蜂窠眼者名 羊肚 菜 氣味甘寒無毒 正要曰有毒動氣 發病不可多食 主治益腸胃化痰 理氣 時珍編出 生生 雞㙡 綱 目 釋名雞菌 時珍曰南人謂為雞 㙡皆言其味似之也 集解 時珍曰雞㙡出雲南生沙地間丁蕈也髙脚繖 頭土人米烘寄遠以充方物㸃茶烹肉皆宜氣 味皆似香蕈而不及其風韻也又廣西横州出雷菌 遇雷過即生須疾采之稍遲則腐或老故名作羮甚 美亦如雞㙡之屬 此數種其價並珍 氣味甘平無毒主治益胃清神治痔 時 珍 舵菜 綱 目 集解 時珍曰此即海舶舵上 所生菌也亦不多得 氣味鹹甘寒無毒主治癭結氣痰飲 時 珍 土菌 拾 遺 校正 自草部 移入此 釋名杜蕈 菌 譜 地蕈 拾 遺 菰子 食 物 地雞 爾 雅 獐頭 藏器曰地 生者為菌 木生者為檽江東人呼為蕈爾雅云中馗菌也孫炎 註云地蕈子也或云地雞亦云獐頭郭璞註云地蕈 似釘葢江東名為土菌可啖凡菌從地中出者皆主 瘡疥牛糞上黒菌尤佳若燒灰地上經秋雨生菌重 臺者名仙人㡌大主血病時珍曰中馗祌名又槌名 也此菌釘上若繖其狀如槌及中馗之㡌故以名之 氣味甘寒有毒 詵曰菌子有數般槐樹上者良野田 中者有毒殺人又多發冷氣令人腹 中微微痛發五臟風擁經脉動痔病令人昏昏多睡 背膞四肢無力藏器曰菌冬春無毒夏秋有毒有蛇 虫從下過也夜中有光者欲爛無虫者煮之不熟者 煑訖照人無影者上有毛下無紋者仰卷赤色者並 有毒殺人中其毒者地漿及糞汁解之頌曰凡煑菌 投以薑屑飯粒若色黑者殺人否則無毒時珍曰按 菌譜云杜蕈生土中與山中鵞膏蕈相亂俗言毒蠚 之氣所成食之殺人甚美有惡食肉不食馬肝未為 不知味也凡中其毒者必笑不止解之以苦茗白礬 勺新水併咽之無不立愈又按楊士瀛直指方云廣 南人殺毒蛇覆之以草以水灑之數日菌生采乾為 末入酒毒人遇再飲酒毒發立死又陳氏拾遺云南 夷以胡蔓草毒人至死懸尸于樹汁滴地上生菌子 收之名菌藥毒人至烈此皆不可不知故併記之 馬勃亦菌 類見草部 主治燒灰傅瘡疥 藏 噐 附方 新 一 疔腫 黒牯牛抛糞石上待生菌子焙乾豨薟 草等分為末以竹筒去兩頭緊縛合住 疔上用水和末一錢入筒内少頃沸起則 根㧞出未出再作二三次 醫學正傳 附錄鬼蓋 别錄有名未用曰味甘平無毒主小兒寒 熱癎叢生坦墻下赤色旦生暮死一名地 葢𢎞景曰一名朝生即今鬼繖也藏器曰一名鬼屋 生隂濕處如菌其葢黒而莖赤和醋傅腫毒惡瘡馬 脊腫杜正倫曰鬼繖有小毒夏日得雨聚生糞堆見治 日即消黒時珍曰此亦土菌之類朝生暮死者燒灰 疔腫以鍼刺破四邊 納灰入内經宿出根 地芩 别錄曰味苦無毒主小兒 癎除邪養胎風痺洗洗寒 熱目中青瞖女子帶下生腐木積草處大雨生葢如 朝生黄白色四月采之時珍曰此即鬼葢之色黄白 者其功 亦相近 鬼筆 拾遺藏器曰鬼筆生糞穢處頭如筆紫 色朝生暮死名朝生暮落花小兒呼為 狗溺薹主治瘡疽䘌疥癰瘻並日乾研末和油塗之 凡菌從地出者皆主瘡疥牛糞上黒菌尤佳時珍曰 此亦鬼葢之類而無繖者紅紫鬆虛 如花之狀故得花名研末傅下疳瘡 竹蓐 食 療 校正 併入拾 遺竹肉 釋名竹肉 拾 遺 竹菰 綱 目 竹蕈 時珍曰草更生曰蓐得溽 濕之氣而成也陳藏器本 草作竹肉 因其味也 集解 詵曰慈竹林夏月逢雨滴汁着地生蓐似鹿角白有 色可食藏器曰竹肉生苦竹枝上如雞子似肉臠 大毒以灰汁煑三度煉訖然後依常菜茹食之煉不 熟者㦸人㗋出血手爪盡脫應别有功人未盡識之 時珍曰此即竹菰也生朽竹根節上狀如木耳紅色 段成式酉陽雜俎云江淮有竹肉大如彈丸味如白 樹雞即此物也惟 苦竹生者有毒耳 氣味甘鹹寒無毒 藏器曰苦竹 肉有大毒 主治一切赤白痢和薑醤 食之 孟 詵 苦竹肉灰汁鍊過食殺三蟲毒邪氣破老血 藏 器 雚菌 音桓郡品 本經下 校正 自草部 移入此 釋名雚蘆 本經時珍曰雚當作萑乃蘆葦之屬此菌 生於其下故名也若雚音觀乃鳥名與萑 蘆無 闗 集解 别錄曰雚茵生東海池澤及渤海章武八月采取 隂乾𢎞景曰出北來此亦無有形狀似菌云鸛 屎所化生一名鸛菌單末之猪肉臛和食可以遣蚘 蟲恭曰雚菌今出渤海蘆葦澤中鹽鹵地自然有此 菌爾非鸛屎所化生也其菌色白輕虚表裏相似與 衆菌不同療蚘有効保昇曰今出滄州秋雨以時即 有天旱久霖即 稀日乾者良 氣味鹹平有小毒 别錄曰甘微温權曰 苦得酒良畏雞子 主治心痛温 中去長蟲白㿅蟯蟲蛇螫毒殺癥瘕諸蟲 本 經 疽蝸去 蚘蟲寸白惡瘡 别 錄 除腹内冷痛治白秃 甄 權 附方 舊 一 蚘蟲攻心 如刺吐清汁者萑菌一兩杵末羊 肉臛和食之日一頓大効 外臺 秘 要 附錄蜀格 别錄曰味苦平無毒主治寒熱痿痺女 子𢃄下癰腫生山陽如萑菌而有刺 地耳 别 録 校正 自有名未 用移入此 釋名地踏菰 綱 目 集解 别錄曰地耳生丘陵如碧石青也時珍曰地耳 亦石耳之屬生於地者也狀如木耳春夏生雨 中雨後即早采之見日即 不堪俗名地踏菰是也 氣味甘寒無毒主治明目益氣令人有子 别 錄 石耳 日 用 釋名靈芝 靈苑 方 集解 瑞曰石耳生天台四明河南宣州黄山巴西邊 徼諸山石崖上逺望如煙時珍曰廬山亦多狀 如地耳山僧采曝餽逺洗去 沙土作茹勝於木耳佳品也 氣味甘平無毒 頴曰冷叚 成式曰熱 主治久食益色至老不改 令人不飢大小便少 吳 瑞 明目益精 時 珍 附方 新 一 瀉血脱肛 石耳五兩炒白枯礬一兩蜜陀僧 半兩為末蒸餅丸梧子大毎米飲 下二十丸 普濟方 本草綱目卷二十八
欽定四庫全書 本草綱目卷二十九目録 果部 李時珍曰木實曰果草實曰蓏可以備藥輔助粒食素 問云五果為助五果者以五味五色應五臟李杏桃栗 棗是矣古書欲知五穀之收否但看五果之盛衰 李主 小豆 杏主大麥桃主小 麥栗主稻棗主禾 禮記内則列果品蔆椇榛𤓰之類周 官職方氏辨五地之物山林宜皁物 柞栗 之屬 川澤宜膏物 蔆芡 之屬 丘陵宜核物 梅李 之屬 甸師掌野果蓏塲人樹果蓏珍 異之物以時藏之觀此則果蓏之土産常異性味良毒 豈可縱嗜欲而不知物理乎於是集草木之實號為果 蓏者為果部凡一百二十七種分為六類曰五果曰山 曰夷曰味曰蓏曰木 舊本果部三品共五十三種今移 一種入菜部四種入草部自木部 移入併附三十一種草部移入四 種菜部移入一種外類移入四種 神農本草經十一種 梁陶𢎞 景註 名醫别録十七種 同 上 唐本草十一種 唐蘇恭 本草拾遺二十種 唐陳 藏器 海藥本草一種 唐李珣 食性本草一種 唐陳士良 食療本草一種 唐孟詵 開寶本草十九種 宋馬志 嘉祐本草二種 宋掌禹錫 圗經本草五種 宋蘇頌 日華本草二種 宋人大明 食物本草一種 明汪頴 日用本草一種 元呉瑞 本草㑹編一種 明汪機 本草綱目三十三種 明李 時珍 附註 魏吳普本草論 宋雷斆炮灸 李當之本草對 齊徐之才藥 唐甄權藥性 唐蕭炳四聲 孫思邈千金 楊損之刪繁 蜀韓保昇重註 唐慎微證類 宋寇宗奭衍義囊 金張元素珍珠 元李杲註象 朱震亨補遺 王好古湯液 明寗原食鑑 果之一 五果類十一種 李 别録附 徐李 杏 别録 巴旦杏 綱目 梅 本經 樃梅 綱目 桃 本經 栗 别録 天師栗 綱目 棗 本經 仲思棗 開寳 苦棗 食性 右附方舊一百一十三新一百零八 本草綱目卷二十九目録
欽定四庫全書 本草綱目卷二十九 明 李時珍 撰 果之一 五果類一 十二種 李 别録 下品 釋名嘉慶子 時珍曰按羅願爾雅翼云李乃木之多 子者故字從木子竊謂木之多子者多 矣何獨李稱木子耶按素問言李味鹹屬肝東方之 果也則李於五果屬木故得專稱爾今人呼乾李為 嘉慶子按韋述兩京記云東都嘉慶坊有美李人稱 為嘉慶子久之稱謂既熟不復知其所自矣梵書名 李曰居 陵迦 集解 𢎞景曰李類甚多京口有麥李麥秀時熟小而 肥甜核不入藥姑熟有南居李解核如杏子形 者入藥為佳志曰李有緑李黃李紫李牛李水李並 甘美堪食核不中用有野李味苦核仁入藥頌曰李 處處有之郭璞註爾雅休乃無實李也一名趙李痤 音磋乃接慮李也一名麥李細熟有溝道與麥同熟 駁乃赤李也陶氏所謂南居李今不復識醫家但用 核若杏核者宗奭曰李樹大者髙丈許一種御李子 大如櫻桃紅黃色先諸李熟醫家用者亦少時珍曰 李緑葉白花樹能耐久其種近百其子大者如柸如 卵小者如彈如櫻其味有甘酸苦濇數種其色有青 緑紫朱黃赤縹綺胭脂青皮紫灰之殊其形有牛心 馬肝柰李杏李水李離核合核無核匾縫之異其産 有武陵房陵諸李早則麥李御李四月熟遲則晚李 冬李十月十一月熟又有季春李冬花春實也按王 禎農書云北方一種御黃李形大而肉厚核小甘香 而美江南建寧一種均亭李紫而肥大味甘如蜜有 擘李熟則自裂有餻李肥粘如餻皆李之嘉美者也 今人用鹽曝糖藏蜜煎為果惟曝乾白李有益其法 夏李色黃時摘之以鹽挼去汁合鹽晒萎去核復晒 乾薦酒作 飣皆佳 實氣味苦酸微温無毒 時珍曰李味甘酸其苦濇者 不可食不沉水者有毒不可 食大明曰多食令人臚脹發虚熱詵曰臨水食之令 發痰瘧不可合雀肉食合蜜食損五臟宗奭曰不可 合漿水食發霍亂澀 氣而然服水人忌之 主治曝食去痼熱調中 别 録 去骨 節間勞熱 孟 詵 肝病宜食之 思 邈 核仁氣味苦平無毒主治僵仆踒折瘀血骨痛 别 録 令 人好顔色 呉 普 治女人少腹腫滿利小腸下水氣除浮 腫 甄 權 治面䵟黑子 蘇 頌 附方 舊一 新一 女人面䵟 用李核仁去皮細研以雞子白 和如稀餳塗之至旦以漿水洗 去後塗胡粉不過五六日效 忌見風 崔元亮海上方 蠍薑螫痛 苦李仁嚼塗 之良 古今 録 驗 根白皮修治 時珍曰李根皮取東行者刮去皺皮炙 黃入藥用别録不言用何等李根亦不 言其味但藥性論云入藥用苦李根皮味鹹而張仲 景治奔豚氣奔豚湯中用甘李根白皮則甘苦二種 皆可 用與 氣味大寒無毒 大明曰 凉無毒 主治消渴止心煩逆奔豚氣 别 録 治瘡 呉 普 煎水含漱治齒痛 𢎞 景 煎汁飲主赤白痢 大 明 炙黃煎湯日再飲之治女人卒赤白下有驗 孟 詵 治小 兒暴熱解丹毒 時 珍 苦李根皮味鹹治脚下氣主熱毒 煩躁煑汁服止消渴 甄 權 附方 新 二 小兒丹毒 從兩股走及隂頭用李根燒為 末以田中流水和塗之 千金 咽 喉卒塞 無藥處以皁角末吹鼻取嚏仍以李樹 近根皮磨水塗喉外良驗 菽園雜記 花氣味苦香無毒主治令人面澤去粉滓䵟 時 珍 附方 新 一 面黑粉滓 用李花梨花櫻桃花白葵花白蓮 花紅蓮花旋復花秦椒各六兩桃 花木𤓰花丁香沉香青木香鍾乳粉各三兩珍珠玉 屑各二兩蜀水花一兩大豆末七合為細末瓶收每 日盥靧用洗手面百日 光潔如玉也 普濟方 葉氣味甘酸平無毒主治小兒壯熱痁疾驚癎煎湯 浴之良 大 明 附方 新 一 惡刺瘡痛 李葉棗葉搗汁 㸃之效 千金 樹膠氣味苦寒無毒主治目翳定痛消腫 時 珍 附録徐李 别録有名未用曰生太山之隂樹如李而 小其實青色無核熟則采食之輕身益氣 延年時珍曰此即無核李也唐崔奉國家 有之乃異種也謬言龍耳血墮地所生 杏 别録 下品 釋名甜梅 時珍曰杏字篆文象子在木枝之形或云 從口及從可者並非也江南録云楊行密 改杏名 甜梅 集解 别録曰杏生晉川山谷五月采之頌曰今處處 有之有數種黃而圎者名金杏相傳種出自濟 南郡之分流山彼人謂之漢帝杏言漢武帝上苑之 種也今近汴洛皆種之熟最早其扁而青黃者名木 杏味酢不及之山杏不堪入藥杏仁今以從東來人 家種者為勝宗奭曰金杏深赭色核大而扁乃接成 者其味最勝又有白杏熟時色青白或微黄味甘淡 而不酢生杏可晒脯作乾果食之山杏輩只可收仁 用耳時珍曰諸杏葉皆圎而有尖二月開紅花亦有 千葉者不結實甘而有沙者為沙杏黃而帶酢者為 梅杏青而𢃄黃者為柰杏其金杏大如梨黄如橘西 京雜記載蓬萊杏花五色盖異種也按王禎農書云 北方肉杏甚佳赤大而扁謂之金剛拳凡杏熟時榨 濃汁塗盤中晒乾以手摩刮收之可和水調麨食亦 五果為助 之義也 實氣味酸熟有小毒生食多傷筋骨 别録頌曰杏之 類梅者味酢類 桃者味甘宗奭曰凡杏性皆熱小兒多食致瘡癰膈 熱扁鵲曰多食動宿疾令人目盲鬚眉落源曰多食 生痰熱昏精神 産婦尤忌之 主治曝脯食止渴去冷熱毒心之果心病宜食之 思 邈 核仁修治 别録曰五月采之𢎞景曰凡用杏仁以湯 浸去皮尖炒黃或用麫麩炒過斆曰凡用 以湯浸去皮尖每觔入白火石一觔烏豆三合以東 流水同煑從已至午取出晒乾用時珍曰治風寒肺 病藥中亦有連皮尖 用者取其發散也 氣味甘苦温冷利有小毒兩仁者殺人可以毒狗 震 亨 曰杏仁性熱因寒者可用思邈曰杏仁作湯如白沬 不解者食之令氣壅身熱湯經宿者動冷氣時珍曰 凡杏桃諸花皆五出若六出必雙仁為其反常故有 毒也 徐之才曰得火良惡黃苓黃茋葛根畏蘘草 主治欬逆上氣雷鳴喉痺下氣産乳金瘡寒心賁豚 本 經 驚癎心下煩熱風氣往來時行頭痛解肌消心下 急滿痛殺狗毒 别 録 解錫毒 之 才 治腹痺不通發汗主温 病脚氣欬嗽上氣喘促入天門冬煎潤心肺和酪作 湯潤聲氣 甄 權 除肺熱治上焦風燥利胸膈氣逆潤大 腸氣秘 元 素 殺蟲治諸瘡疥消腫去頭面諸風氣 皰 時 珍 發明 元素曰杏仁氣薄味厚濁而沉墜降也隂也入手 太隂經其用有三潤肺也消食積也散滯氣也杲 曰杏仁散結潤燥除肺中風熱欬嗽杏仁下喘治氣 也桃仁療狂治血也俱治大便秘當分氣血晝則便 難行陽氣也夜則便難行隂血也故虚人便閉不可 過泄脈浮者屬氣用杏仁陳皮脈沉者屬血用桃仁 陳皮手陽明與手太隂為表裏賁門主往來魄門主 收閉為氣之通道故並用陳皮佐之好古曰張仲景 麻黃湯及王朝奉治傷寒氣上喘逆並用杏仁者為 其利氣瀉肺解肌也時珍曰杏仁能散能降故解肌 散風降氣潤燥消積治傷損藥中用之治瘡殺蟲用 其毒也按醫餘云凡索麫豆粉近杏仁則爛頃一兵 官食粉成積醫師以積氣丸杏仁相半研為丸熟水 下數服愈又野人閒話云翰林學士辛士遜在青城 山道院中夢皇姑謂曰可服杏仁令汝聰明老而健 壯心力不倦求其方則用杏仁一味毎盥潄畢以七 枚納口中良久脫去皮細嚼和津液頓嚥日日食之 一年必換血令人輕健此申天師方也又楊士瀛直 指方云凡人以水浸杏仁五枚五更端坐逐粒細嚼 至盡和津吞下久則能潤五臟去塵滓驅風明目治 肝腎風虚瞳人帶青眼翳風痒之病珍按杏仁性熱 降氣亦非久服之藥此特其咀嚼吞納津液以消積 穢則可耳古有服杏丹法云是左慈之方唐慎微收 入本草云久服夀至千萬其說妄誕可鄙今刪其紕 謬之辭存之於下使 讀者母信其誑也 附方 舊三十五 新十八 杏金丹 左慈秘訣云亦名草金丹方 出渾皇子服之長年不死夏 姬服之壽年七百乃仙去也世人不信皆由不肯精 心修治故也其法須人罕到處寅月钁斸杏樹地下 通陽氣二月除樹下草三月離樹五步作畦壟以通 水亢旱則引泉灌溉有霜雪則燒火樹下以救花苞 至五月杏熟自落收仁六斗以湯浸去皮及雙仁者 用南流水三石和研取汁兩石八斗去滓以新鐵釡 用酥三觔以糠火及炭然釡少少磨酥至盡乃内汁 入釡釡上安盆盆上鑚孔用弦懸車轄至釡底以紙 塞孔勿令泄氣初着糠火一日三動車轄以衮其汁 五日有露液生十日白霜起又二日白霜盡即金花 出丹乃成也開盆炙乾以翎掃下棗肉和丸梧子大 每服三丸空心煖酒下至七日宿疾皆除瘖盲攣跛 疝痔癭癎瘡腫萬病皆愈久服通靈不死云云衍文 不録 頌曰古方用杏仁修治如法自朝蒸至午便 以慢火微炒至七日乃收之每旦空腹噉之久久不 止駐顔延年云是夏姬之法然杏仁能使人血溢少 誤必出血不已或至委頓故近人少有服者或云 服至二三年往往或瀉或臍中出物皆不可治也 杏酥法 頌曰去風虚除百病搗爛杏仁一石以好酒 二石研濾取汁一石五斗入白蜜一斗五升 攪勻封於新甕中勿洩氣三十日看酒上酥出即掠 取納瓷器中貯之取其酒滓團如梨大置空屋中作 格安之候成飴脯狀旦服一枚以前酒下半藏器曰 杏酪服之潤五臟去痰嗽生熟喫俱可若 生半熟 服之 殺人 又法 宗奭曰治肺燥喘熱大腸秘潤五臟用杏仁去 皮研細毎一升入水一升半搗稠汁入生薑四 兩甘草一寸銀石器中慢火熬成稀膏入 酥二兩同收每夜沸湯㸃服一匙 衍義 萬病丸 治男婦五勞七傷一切諸疾杏仁一斗二升 童子小便煑七次以蜜四兩拌勻再以童便 五升於椀内重蒸取出日晒 夜露數日任意嚼食即愈 補肺丸 治咳嗽用杏仁二大升山中者不用去雙仁 者以童子小便二斗浸之春夏七日秋冬二 七日連皮尖於砂盆中研濾取汁煑令魚眼沸候軟 如麫糊即成以粗布攤曝之可丸即丸服之食前後 總須服三五十丸茶酒任下 忌白水粥 劉禹錫傳信方 欬嗽寒熱 旦夕加重少喜多嗔面色不潤忽進忽退 積漸少食脈弦𦂳者杏仁半兩去皮尖童 子小便浸七日漉出温水淘洗砂盆内研如泥以小 便三升煎如膏每服一錢熟水下婦人室女服之尤 妙方千 金 久患肺氣 喘急至欬甚者不過二劑永瘥杏 仁去皮尖二兩童子小便浸一日 一換夏月三四換滿半月取出焙乾研細每服一棗 大薄荷一葉蜜一雞子大水一鍾煎七分食後温服 忌腥物 勝金方 欬逆上氣 不拘大人小兒以杏仁三升去皮 尖炒黃研膏入蜜一升杵熟每食 前含之嚥 汁 千金 上氣喘急 杏仁桃仁各半兩去皮尖炒研 用水調生麫和丸梧子大每服 十丸薑蜜湯下微利 為度 聖濟總録 喘促浮腫 小便淋瀝用杏仁一 兩去皮尖熬研和米 煑粥空心喫二 合妙 心鏡 頭面風腫 杏仁搗膏雞子黃和杵塗 帛上厚褁之乾則又塗不 過七八次愈 也 千金方 風虛頭痛 欲破者杏仁去皮尖晒乾研 末水九升研濾汁煎如麻腐 狀取和羮粥食七日後大汗出諸風漸減此法 神妙可深秘之慎風冷豬雞魚蒜醋 千金方 頭面 諸風 眼瞤鼻寒眼出冷淚用杏仁三升研細水 煑四五沸洗頭待冷汗盡三度愈 千金 偏風 不遂 失音不語生吞杏仁七枚不去皮尖逐日加至 七七枚周而復始食後仍飲竹瀝以瘥為度 外臺 秘要 破傷風腫 杏仁杵膏厚塗上撚 燭遥炙之 千金方 金瘡中風 角弓 反張 用杏仁杵碎蒸令氣溜絞脂服 一小升兼摩瘡上良 必效方 温病食勞 杏仁五 兩酢二 升煎取一升服 之取汗瘥類要 心腹結氣 杏仁桂枝橘皮訶黎勒皮 等分為丸每服三十丸白 湯下無忌 孟詵食療 喉痺痰嗽 杏仁去皮熬黄三分和桂末一 分研泥褁含之嚥汁 陳藏器 本 草 喉熱生瘡 方同 上 卒失音聲 方同上凖文 潞公藥 肺病咯血 杏仁四十個以黄蠟炒黄研入青黛一錢作餅用柿 餅一個破開包藥濕紙褁煨熟食之取效 丹溪方 卒不小便 杏仁二七枚去皮尖炒黄研 末米飲服之 古今録驗方 血崩不止 諸 藥 不效服此立止用甜杏仁上黄皮燒存性 為末每服三錢空心熱酒服 保壽堂方 五痔下血 杏仁去皮尖及雙仁者水三升研濾 汁煎减半同米煑粥食之食醫心鏡 榖道 痛 腫痒 杏仁 杵膏頻頻傅 之 肘後方 隂瘡爛痛 杏仁燒黑研成膏 時時傅之 鈐方 産門蟲疽 痛痒不可忍用杏仁去皮燒存性杵爛 綿褁納入隂中取効 孟詵食療本草 身面疣目 杏 仁 燒黒研膏擦破日 日塗之 千金方 面上皯皰 杏仁去皮搗和雞子白 夜塗之旦以煖酒洗去 孟詵 食療 兩頰赤痒 其狀如疿名頭面風以杏仁頻頻 揩之内服消風散 證治要訣 耳 卒聾閉 杏仁七枚去皮拍碎分作三分以綿褁之着 鹽如小豆許以器盛於飯上蒸熟令病人側 臥以一褁捻油滴耳中良久 又以一褁滴之取效 外臺 耳出膿汁 杏仁炒黒搗 膏綿褁納入 耳三四易之 妙 梅師方 鼻中生瘡 杏仁研末乳汁 和傅 千金方 疳瘡蝕鼻 杏 仁 燒壓取油傅 之 千金方 牙齒蟲䘌 杏仁燒存性研膏髮褁納蟲 孔中殺蟲去風其痛便止重 者不過再 上 食療 牙齗痒痛 杏仁一百枚去皮以鹽方寸匕 水一升煑令汁出含漱吐之三 度愈方 千金 風蟲牙痛 杏仁鍼刺於燈上燒煙乗熱搭病牙 上又復燒搭七次絶不疼病牙逐時 斷落也 普濟方 目中赤脈 痒痛時見黑花用初生杏子仁一 升古五銖錢七文入瓶内蜜封埋 門限下一百日化為水 每夕㸃之 聖濟總録 胎赤眼疾 杏仁壓油半雞子 殻食鹽一錢入石 器中以栁枝一握𦂳束研至色黒以熟艾一團安椀 内燒烘之令氣透火盡即成每㸃少許入兩皆甚妙 聖濟 總録 目中翳遮 但瞳子不破者用杏仁二升去皮麫 褁作三包煻火煨熟去麫研爛壓去 油每用一錢入銅緑一 錢研勻㸃之 同上 目生弩肉 或痒或痛漸覆瞳 人用杏仁去皮二 錢半膩粉半錢研勻綿 褁筯頭㸃之 同上 傷目生弩 廣利方用生杏仁 七枚去皮細嚼吐 於掌中乗熱以綿褁筯頭㸃弩肉上不過四五 度愈 總録用杏仁研膏人乳化開日㸃三次 小兒 血眼 兒初生艱難血瘀眦睚遂濺滲其睛不見瞳人 輕則外胞赤腫上下弦爛用杏仁二枚去皮尖 嚼乳汁三五匙入膩粉少許蒸熟絹包頻 㸃重者加黄連朴消最良 全㓜心鑑 小兒臍爛 成風杏仁去皮研 傅 子母秘録 小兒咽腫 杏仁炒黑研爛 含嚥 普濟方 鍼入肉 内 不出者雙杏仁搗爛以車脂 調貼其鍼自出 瑞竹堂方 箭鏑在咽 或刀刃在 咽膈諸隠 處杵杏仁傅 之 肘後方 狐尿瘡痛 杏仁研爛煑一兩沸及熱 浸之冷即易 必效方 狗 咬傷瘡 爛嚼杏仁 塗之冦氏 食狗不消 心下堅脹口乾發熱妄 語杏仁一升去皮尖水 三升煎沸去渣取汁分三 服下肉為度 梅師方 解狼犬毒 杏仁搗爛水和 服之 千金方 一切食停 氣滿膨脹用紅杏仁三百粒巴豆二十粒 同炒色變去豆不用研杏為末橘皮湯調 下藏楊氏 家 方 白癜風斑 杏仁連皮尖每早嚼二七粒揩 令赤色夜卧再用 聖濟總録 諸瘡腫痛 杏仁去皮研濾取膏入輕粉麻油 調搽神效不拘大人小兒 鮑氏 小兒頭 瘡 杏仁燒研傅 之事林廣記 蛆蟲入耳 杏仁搗泥取油滴入非 出則死 扶壽精方 花氣味苦温無毒主治補不足女子傷中寒熱痺厥 逆 别 録 附方 新 二 婦人無子 二月丁亥日取杏花桃花隂乾為 末戊子日和井華水服方寸匕日 三服簡衛 生易 方 粉滓面䵟 杏花桃花各一升東流水浸七 日洗面三七遍極妙 聖濟總 録 葉主治人卒腫滿身面洪大煑濃汁熱漬亦少少 服之 肘 後 枝主治墮傷取一握水一升煑减半入酒三合和勻 分服大效 蘇 頌 附方 舊 一 墜撲瘀血 在内煩悶者用東引杏樹枝三兩 細剉微熬好酒一升煎十餘沸分 二服塞 上方 根主治食杏仁多致迷亂將死切碎煎湯服即解 時 珍 巴旦杏 綱 目 釋名八擔杏 正 要 忽鹿麻 集解 時珍曰巴旦杏出囬囬舊地今闗西諸土亦有 樹如杏而葉差小實亦尖小而肉薄其核如梅 核殻薄而仁甘美㸃茶食之 味如榛子西人以充方物 氣味甘平温無毒主治止欬下氣消心腹逆悶 時珍 出飲 膳正 要 梅 本經 中品 釋名 時珍曰梅古文作 象子在木上之形梅乃杏 類故反杏為 書家訛為甘木後作梅從每諧 聲也或云梅者媒也媒合衆味故書云若作和羮爾 惟鹽梅而梅字亦從某也陸佃埤雅言梅入比方變 為杏郭璞註爾雅以柟為梅皆誤矣柟 即柟木荆人呼為梅見陸璣草木疏 集解 别録曰梅實生漢中山谷五月采實火乾頌曰 今襄漢川蜀江湖淮嶺皆有之時珍曰按陸璣 詩疏云梅杏類也樹葉皆畧似杏葉有長尖先衆木 而花其實酢曝乾為脯入羮臛虀中又含之可以香 口子赤者材堅子白者材脆范成大梅譜云江海野 生者不經栽接花小而香子小而硬消梅實圎鬆脆 多液無滓惟可生噉不入煎造緑蕚梅枝跗皆緑重 葉梅花葉重叠結實多雙紅梅花色如杏杏梅色淡 紅實扁而斑味全似杏鴛鴦梅即多葉紅梅也一蔕 雙實一云苦楝接梅則花帶黑色譚子化書云李接 桃而本強者其實毛梅接杏而本強者其實甘梅實 采半黄者以烟薰之為烏梅青者鹽淹曝乾為白梅 亦可蜜煎糖藏以充果飣熟者笮汁晒收為梅醬 惟烏梅白梅可入藥梅醬夏月可調渇水飲之 實氣味酸平無毒 大明曰多食損齒傷筋蝕脾胃令 人發膈上痰熱服黄精人忌食之 食梅齒齼者嚼胡桃肉解之酸物類相 感志云梅子同韶粉食則不 不軟牙 發明 宗奭曰食梅則津液泄者水生木也津液泄則 傷腎腎屬水外為齒故也時珍曰梅花開於冬 而實熟於夏得木之全氣故其味最酸所謂曲直作 酸也肝為乙木膽為甲木人之舌下有四竅兩竅通 膽液故食梅則津生者類相感應也故素問云味過 於酸肝氣以津又云酸走筋筋病無多食酸不然物 之味酸者多矣何 獨梅能生津耶 烏梅修治 𢎞景曰用須去核微炒之時珍曰造法取 青梅籃盛於突上熏黑若以稻灰淋汁潤 濕蒸過則 肥澤不蠧 氣味酸温平濇無毒 杲曰寒 忌豬肉 主治下氣除熱煩滿安 心止肢體痛偏枯不仁死肌去青黑誌蝕惡肉 本 經 去 痺利筋脈止下痢好唾口乾 别 録 水漬汁飲治傷寒煩 熱 𢎞 景 止渴調中去痰治瘧瘴止吐逆霍亂除冷熱痢 藏 器 治虚勞骨蒸消酒毒令人得睡和建茶乾薑為丸 服止休息痢大驗 大 明 歛肺澀腸止久𠻳瀉痢反胃噎 膈蚘厥吐利消腫涌痰殺蟲解魚毒馬汗毒硫黄毒 時 珍 白梅釋名鹽梅霜梅修治 取大青梅以鹽汁漬之日 晒夜漬十日成矣久乃上 霜 氣味酸醎平無毒主治和藥㸃誌蝕惡肉 𢎞 景 刺在肉 中者嚼傅之即出 孟 詵 治刀箭傷止血研爛傅之 大 明 乳 癰腫毒杵爛貼之佳 汪 頴 除痰 蘇 頌 治中風驚癎喉痺痰 厥僵仆牙闗𦂳閉者取梅肉揩擦牙齦涎出即開又 治瀉痢煩渴霍亂吐下下血血崩功同烏梅 時 珍 發明 𢎞景曰生梅烏梅白梅功應相似好古曰烏梅 脾肺二經血分藥也能收肺氣治燥嗽肺欲收 急食酸以收之時珍曰烏梅白梅所主諸病皆取其 酸收之義惟張仲景治蚘厥烏梅丸及蟲 方中用 者取蟲得酸即止之義稍有不同耳醫說載曾魯公 痢血百餘日國醫不能療陳應之用鹽水梅肉一枚 研爛合臘茶入醋服之一啜而安大丞梁莊肅公亦 痢血應之用烏梅胡黄連竈下土等分為末茶調服 亦效盖血得酸則歛得寒則止得苦則濇故也其蝕 惡瘡弩肉雖是酸收却有物理之妙說出本經其法 載於劉涓子鬼遺方用烏梅肉燒存性研傅惡肉上 一夜立盡聖惠用烏梅和蜜作餅貼者其力緩按楊 起簡便方云起臂生一疽膿潰百日方愈中有惡肉 突起如蠶豆大月餘不消醫治不效因閱本草得此 方試之一日夜去其大半再上一日而平乃知世 有竒方如此遂留心捜刻諸方始基於此方也 附方 舊十三 新二十 諸瘡弩肉 方見 上 癰疽瘡腫 已潰未潰皆 可用鹽白梅 燒存性為末入輕粉少許香 油調塗四圍 王氏簡易方 喉痺乳蛾 氷梅丸用青 梅二十枚鹽 十二兩淹五日取梅汁入明礬三兩桔梗白芷防風 各二兩豬牙皂角三十條俱為細末拌汁和梅入瓶 收之每用一枚噙嚥津液凡中風痰厥牙闗不開用 此擦之尤佳 總録用白梅包生礬末作丸含嚥或 納 吞 消渴煩悶 烏梅肉二兩微炒為末每服二錢水二 盞煎一盞去滓入䜴二百粒煎至半盞 温服衆簡 要濟 方 泄痢口渴 烏梅煎湯日飲代 茶 扶壽精方 産後痢渴 烏 梅 肉二十箇麥門冬十二分每以 一升煑七合細呷之 必效方 赤痢腹痛 直指用陳 白梅同真 茶蜜水各半煎飲之大聖惠用烏梅肉炒黄連各四 兩為末煉蜜丸梧子 每米飲服二十丸日三服 便痢膿血 烏梅一兩去核燒過為末每服 二錢米飲下立止 聖濟總録 久痢不止 腸垢已出肘後用烏梅肉二十個水一盞煎六分食 前分二服 袖珍用烏梅肉白梅肉各七箇搗爛入 乳香末少許杵丸梧桐子大 每服二三十丸茶湯下日三 大便下血 及酒痢久痢 不止用烏梅 三兩燒存性為末醋煑米糊和丸梧子大 每空心米飲服二十丸日三 濟生方 小便尿血 烏梅燒存性研末醋糊丸 梧子大每服四十丸酒下 血崩不止 烏梅肉七枚燒 存性研末米飲 服之 日二 大便不通 氣奔欲死者烏梅十顆湯浸去核丸 棗大納入下部少時即通 食療本 草 霍亂吐痢 鹽梅煎湯細細 飲之 如宜方 蚘蟲上行 出於口鼻烏 梅煎湯頻飲 并含之即安 食鑑本草 水氣滿急 烏梅大棗各三枚水四升煑 二升納蜜和勻含嚥之 聖 濟總 録 梅核膈氣 取半青半黄梅子每個用鹽一兩淹 一日夜晒乾又浸又晒至水盡乃止 用青錢三個夾二梅麻線縛定通裝磁礶内封埋地 下百日取出每用一枚含之嚥汁入喉即消收一年 者治一人二年者治二人 其妙絶倫 龔氏經驗方 心腹脹痛 短氣欲絶者烏 梅二七枚水五 升煑一沸納大錢二七枚 煑二升半頓服之 肘後 勞瘧劣弱 烏梅十四枚豆 䜴二合桃栁枝 各一虎口甘草三寸生薑一塊以童子 小便二升煎一半温服即止圗經本草 久欬不已 烏 梅 肉微炒罌栗殻去筋膜蜜炒等分 為末每服二錢睡時蜜湯調下 痰厥頭痛 如破者 烏梅肉 三十個鹽三撮酒三升煑一 升頓服取吐即愈 肘後方 傷寒頭痛 壯熱胸中煩 痛四五日不 解烏梅十四枚鹽五合水一升煎半 升温服取吐吐後避風良 梅師方 折傷金瘡 乾梅 燒存 性傅之一宿 瘥 千金方 馬汗入瘡 作痛用烏梅連核搗爛以頭 醋和傅仍先刺瘡出去紫血 乃傅之繫定 經騐方 猘犬傷毒 烏梅末酒服二 錢 千金方 指頭腫毒 痛甚者 烏梅肉 和魚鮓𢷬封之 妙 李樓竒方 傷寒䘌瘡 生下部者烏梅肉三兩炒 為末煉蜜丸梧子大以石 榴根皮煎湯食前下 三十丸 聖惠方 小兒頭瘡 烏梅燒末生油 調塗 聖濟方 香口 去臭 曝乾梅脯 常時含之 硫黄毒發 令人背膞痛悶目暗漠漠 烏梅肉焙一兩沙糖半兩 漿水一大盞煎七 分呷之 總録 核仁氣味酸平無毒主治明目益氣不饑 呉 普 除煩熱 孟 詵 治代指忽然腫痛搗爛和醋浸之 時珍方 肘後 花氣味微酸濇無毒 發明 時珍曰白梅花古方未見用者近時有梅花湯 用半開花溶蠟封花口投蜜罐中過時以一兩 朶同蜜一匙㸃沸湯服又有蜜漬梅花法用白梅肉 少許浸雪水潤花露一宿蜜浸薦酒又梅花粥法用 落英入熟米粥再煑食之故楊誠齋有蜜㸃梅花帶 露餐及脫蕊收將熬粥喫之句皆取其助雅致清神 思而 已 葉氣味酸平無毒主治休息痢及霍亂煑濃汁飲之 大明藏器曰嵩陽子言清水揉梅葉洗蕉葛衣經夏 不脆有驗時珍曰夏衣生黴㸃梅葉煎湯洗之即去 甚 妙 附方 舊一 新二 中水毒病 初起頭痛惡寒心煩拘急旦醒 暮劇梅葉搗汁三升飲之良 肘 後 下部蟲䘌 梅葉桃葉一斛杵爛蒸極熟内小器中 隔布坐蒸之蟲盡死也 外臺秘要 月水不止 梅葉焙棕櫚皮灰各等分為末 每服二錢酒調下 聖濟總録 根主治風痺 别録殺出 土者 人 初生小兒取根同桃李根煑 湯浴之無瘡熱之患 崔氏 纂要 煎湯飲治霍亂止休息痢 大 明 樃梅 綱 目 集解 時珍曰樃梅出均州太和山相傳真武折梅枝 挿於樃樹誓曰吾道若成開花結果後果如其 言今樹尚在五龍宫北樃木梅實杏形桃核道 士每嵗采而蜜煎以充貢獻焉樃乃榆樹也 實氣味甘酸平無毒主治生津止渴清神下氣消酒 時 珍 桃 本經 下品 校正 木部有拾遺桃 橛今併入此 釋名 時珍曰桃性早花易植而子繁故字從木 兆十億曰兆言其多也或云從兆諧聲也 集解 别録曰桃生太山川谷𢎞景曰今處處有之核 仁入藥當取解核者種之為佳山桃仁不堪用 頌曰汴東陜西者尤大而美大抵佳果肥美者皆圃 人以他木接成殊失本性入藥當用本生者為佳今 市肆賣者多雜接核之仁為不堪也宗奭曰山中一 種桃正合月令桃始華者花多子少不堪㗖惟堪取 仁入藥汴中有油桃小於衆桃光如塗油不益脾胃 太原有金桃色深黄洛中有崑崙桃肉深紅紫色又 有餅子桃狀如香餅子其味皆甘時珍曰桃品甚多 易於栽種且早結實五年宜以刀剥其皮出其脂液 則多延數年其花有紅紫白千葉二色之殊其實有 紅桃緋桃碧桃緗桃白桃烏桃金桃銀桃胭脂桃皆 以色名者也有綿桃油桃御桃方桃匾桃偏核桃皆 以形名者也有五月早桃十月冬桃秋桃霜桃皆以 時名者也並可供食惟山中毛桃即爾雅所謂禠桃 者小而多毛核粘味惡其仁充滿多脂可入藥用盖 外不足者内有餘也冬桃一名西王母桃一名仙人 桃即崑崙桃形如苦蔞表裏微赤得霜始熟方桃形 微方匾桃出南畨形匾肉澀核狀如盒其仁甘美畨 人珍之名波淡樹樹甚髙大偏核桃出波斯形薄而 尖頭偏狀如半月其仁酷似新羅桃子可食性熱又 楊維禎宋濓集中並載元朝御庫蟠桃核大如盌以 為神異按王子年拾遺記載漢明帝時常山獻巨核 桃霜下始花隆暑方熟𤣥中記載積石之桃大如斗 斛器酉陽雜爼載九疑有桃核半扇可容米一升及 蜀後主有桃核盃半扇容水五升良久如酒味可飲 此皆桃之極大者昔人謂桃為仙果殆此類歟生桃 切片瀹過曝乾為脯可充果食又桃酢法取爛熟桃 納甕中盖口七日漉去皮核蜜封二七日酢成香美 可食種樹書云柿接桃則為金桃李接桃則為李桃 梅接桃則脆桃樹生蟲煑豬頭 汁澆之即止皆物性之微妙也 實氣味辛酸甘熱微毒多食令人有熱 詵曰能發丹 石毒生者尤 損人思邈曰黄帝書云食桃飽入水浴令人成淋及 寒熱病時珍曰生桃多食令人膨脹及生癰癤有損 無益五果列桃為下以此忌瑞曰桃 與鼈同食患心痛服术人 食之 主治作脯食益 顔色 大 明 肺之果肺病宜食之 思 邈 冬桃食之解勞熱 時珍註出 爾雅 核仁修治 别録曰七月采取仁隂乾斆日凡使須去 皮用白术烏豆二味同於坩鍋中煑二伏 時漉出劈開心黄如金色乃用時珍曰桃仁行血宜 連皮尖生用潤燥活血宜湯浸去皮尖炒黄用或麥 麩同炒或燒存性各隨本方雙 仁者有毒不可食説見杏仁下 氣味苦甘平無毒 思邈曰苦甘辛平詵曰温𢎞景曰 桃仁作酪性冷 香附為之使 主治瘀血血閉癥瘕邪氣殺小蟲 本 經 止欬逆上氣消 心下堅硬除卒暴擊血通月水止心腹痛 别 録 治血結 血秘血燥通潤大便破畜血 元 素 殺三蟲又每夜嚼一 枚和蜜塗手面良 孟 詵 主血滯風痺骨蒸肝瘧寒熱鬼 注疼痛産後血病 時 珍 發明 杲曰桃仁苦重於甘氣薄味厚沉而降隂中之 陽手足厥隂經血分藥也苦以泄滯血甘以生 新血故破凝血者用之其功有四治熱入血室一也 泄腹中滯血二也除皮膚血熱燥痒三也行皮膚凝 滯之血四也成無已曰肝者血之源血聚則肝氣燥 肝苦急急食甘以緩之桃仁之甘以緩肝散血故張 仲景抵當湯用之以治傷寒八九日内有畜血發熱 如狂小腹滿痛小便自利者又有當汗失汗熱毒深 入吐血及血結胸煩燥讝語者亦以 此湯主之與䖟蟲水蛭大黄同用 附方 舊十九 新十二 延年去風 令人光潤用桃仁五合去皮 用粳米飯漿同研絞汁令盡 温温洗面極 妙 千金翼 偏風不遂 及癖疾用桃仁二千七百枚 去皮尖雙仁以好酒一斗三 升浸二十一日取出晒乾杵細作丸如梧子 大每服二十丸以原酒吞之 外臺秘要 風勞毒 腫 攣痛或牽引小腹及腰痛桃仁一升去皮尖熬令 黑烟出熱研如脂膏以酒三升攪和服煖卧取汗 不過三度瘥 食醫心鏡 瘧疾寒熱 桃仁一百枚去皮尖乳砵内 研成膏不得犯生水入黄丹 三錢丸梧子大每服三丸當發日面北温酒吞下 五月五日午時合之忌雞犬婦人見唐慎微本草 骨 蒸作熱 桃仁一百二十枚留尖去皮及雙仁杵為丸 平旦井花水頻服之令盡量飲酒至醉仍須 任意喫水隔日一劑百日 不得食肉 外臺秘要 上氣喘急 方見 杏仁 上氣欬嗽 胸滿氣喘桃仁三兩去皮尖以水一大 升研汁和粳米一合煑粥食之 心鏡 卒得欬嗽 桃 仁 三升去皮杵着器中密封蒸熟日乾絹袋 盛浸二斗酒中七日可飲日飲四五合 尸疰鬼疰 乃五尸之一又挾鬼邪為祟其病變動有三十六種 至九十九種大畧使人寒熱淋瀝沉沉黙黙不知所 苦而無處不惡累年積月以至於死死後復傅傍人 急以桃仁五十枚研泥水煮取四升服之取吐吐不 盡三四日再 吐 肘後方 傳尸鬼氣 咳嗽痃癖注氣血氣不通日 漸消瘦桃仁一兩去皮尖杵 碎水一升半煑汁入 米作粥空心食之 鬼疰心痛 桃仁一合爛研煎 湯服之 急救方 卒 然心痛 桃仁七枚去皮尖研爛 水一合服之 肘後方 人好魘寐 桃仁熬去 皮尖三七 枚以小便服 之 千金方 下部蟲䘌 病人齒無色舌上白喜睡憒 憒不知痛痒處或下痢乃下 部生蟲食肛也桃仁十五枚苦酒二 升鹽一合煑六合服之 肘後方 崩中漏下 不止 者桃 核燒存性研細酒服 方寸匕日三 千金 婦人難産 數日不出桃仁一個 劈開一片書可字一 片書出字吞之 即生 刪繁方 産後百病 千金桃仁煎治婦人産後 百病諸氣取桃仁一千二 百枚去皮尖雙仁熬擣極細以清酒一斗半研如麥 粥納小瓶中麫封入湯中煑一伏時每服一匙温酒 和服日再 圖經本草 産後身熱 如火皮如粟粒者桃仁研泥同 臘猪脂傅之日日易之千金方 産後血閉 桃仁二十枚去皮尖藕切塊 水煎服之良 唐珤經驗方 産後隂腫 桃 仁 燒研 傅之 婦人隂癢 桃仁杵爛綿褁 塞之 肘後方 男子隂腫 作痒用桃 仁炒香為 末酒服方寸匕日二 仍擣傅之 外臺 小兒卵㿗 方同 上 小兒爛瘡 初起 腫漿 似火瘡桃仁研 爛傳之 秘録 小兒聤耳 桃仁炒研綿褁日 日塞之 千金方 風蟲牙 痛 鍼刺桃仁燈上燒烟出吹滅安痛齒上 咬之不過五六次愈 衛生家寶方 唇乾裂痛 桃仁擣和猪 脂傅 海上 大便不快 裏急後重用桃仁三兩去皮 呉茱茰二兩食鹽一兩同炒 熟去鹽茱每嚼桃 仁五七粒 總録 急勞欬嗽 煩熱用桃仁三兩去皮 尖猪肝一枚童子小便 五升同煑乾於木桕内擣爛入蒸餅和 丸梧子大每温水下三十丸 聖惠方 冷勞减食 漸 至 黒瘦用桃仁五百顆吴茱萸三兩同入鐵鐺中微火炒 一炊久将桃仁去皮微黄色即漸加火待微煙出即乗 熱收入新瓶内厚紙封住勿令洩氣每日空心取桃 仁二十粒去皮嚼之以温酒下至重者服五百粒愈 聖惠 方 預辟瘴癘 桃仁一觔呉茱茰青鹽各四兩同炒 熟以新瓶密封一七取出揀去茱鹽 將桃仁去皮尖每嚼一二十枚 山居尤宜之 余居士選竒方 桃毛 毛桃實上毛 也刮取用之 氣味辛平微毒主治破血閉下血瘕寒熱積聚無子 帶下諸疾 别 録 療崩中破癖氣 大 明 治惡鬼邪氣 孟 詵 桃梟釋名桃奴 别 録 桃景 同 上 神桃 别録曰此桃實經冬 不落正月采之中實 者良時珍曰桃子乾懸如梟首磔木之狀故名奴者 言其不能成實也家寶方謂之神桃言其辟惡也千 葉桃花結子在樹不落者名鬼髑髏雷斆炮炙論有 修治之法而方書未見用者斆曰鬼髑髏十一月采 得以酒拌蒸之從已至未 焙乾以銅刀切焙取肉用 氣味苦微温有小毒主治殺百鬼精物 本 經 殺精魅五 毒不祥療中惡腹痛 别録氣頌曰胡洽治中 惡毒 蠱疰有桃梟湯 治肺氣 腰痛破血療心痛酒磨煖服之 大 明 主吐血諸藥不效 燒存性研末米湯調服有驗 汪 穎 治小兒虚汗婦人妊 娠下血破伏梁結氣止邪瘧燒烟熏痔瘡燒黒油調 傅小兒頭上肥瘡軟癤 時 珍 附方 舊三 新五 伏梁結氣 在心下不散桃奴三兩為末空 心温酒每服二錢 聖惠方 鬼瘧寒熱 樹上自乾桃子二七枚為末滴水丸梧子 大朱砂為衣每服一丸侵晨面東井華水 下良録聖 濟總 五種瘧疾 家寶通神丸用神桃即桃奴十 四枚巴豆七粒黑豆一兩研勻 以冷水和丸梧子大朱砂為衣發日五更念藥玉菩 薩七遍井華水下一丸立瘥不過二次妙不可言 王隠君養 生主論 妊娠下血 不止用桃梟燒存性研 水服取瘥 葛洪方 盜汗不 止 樹上乾桃子一個霜梅二個葱根七箇燈心二莖 陳皮一錢稻根大麥芽各一撮水二鍾煎服 經 驗 方 白秃頭瘡 乾桃一兩黑豆一合為 末臘脂調搽 聖惠方 小兒頭瘡 樹上 乾桃 燒研入膩粉麻 油調搽 聖惠 食桃成病 桃梟燒灰二錢水服取吐 即愈陸光禄説有人食桃 不消化作病時於林間得槁桃燒服登時 吐出即愈此以類相攻也張文仲備急方 花修治 别録曰三月三日采隂乾之斆曰桃花勿用 千葉者令人鼻衂不止目黄收花揀淨以絹 袋盛懸簷 下令乾用 氣味苦平無毒主治殺疰惡鬼令人好顔色 本 經 悦澤 人面除水氣破石淋利大小便下三蟲 别 録 消腫滿下 惡氣 蘇 頌 治下腹痛及秃瘡 孟 詵 利宿水痰飲積滯治風 狂研末傅頭下肥瘡手足瘑瘡 時 珍 發明 𢎞景曰肘後方言服三樹桃花盡則面色紅潤 悦澤如桃花也頌曰太清草木方言酒漬桃花 飲之除百疾益顔色時珍曰按歐陽詢初學記載北 齊崔氏以桃花白雪與兒靧面云令面妍華光悦盖 得本草令人好顔色悦澤人面之義而陶蘇二氏乃 引服桃花法則因本草之言而謬用者也桃花性走 泄下降利大腸甚快用以治氣實人病水飲腫滿積 滯大小便閉塞者則有功無害若久服即耗人隂血 損元氣豈能恱澤顔色耶按張從正儒門事親載一 婦滑泄數年百治不效或言此傷飲有積也桃花落 時以棘鍼刺取數十蕚勿犯人手以麫和作餅煨熟 食之米飲送下不一二時瀉下如傾六七日行至數 百行昏困惟飲涼水而平觀此則桃花之峻利可徴 矣又蘇鶚杜陽編載范純佑女喪夫發狂閉之室中 夜斷窗櫺登桃樹上食桃花㡬盡及旦家人接下自 是遂愈也珍按此亦驚怒傷肝痰夾敗血遂致發狂 偶得桃花利痰飲散滯血之功與張仲景治積熱發 狂用承氣湯畜血發狂用桃仁承氣湯之意相同而 陳藏器乃言桃花 食之患淋何耶 附方 舊三新 十三 大便艱難 桃花為末水服方 寸匕即通 千金 産後秘塞 大小便不通用桃花葵子滑石檳榔等分為 末每空心葱白湯服二錢即利 集驗方 心腹積 痛 三月三日采桃花晒乾杵末以水 服二錢匕良 孟詵食療本草 瘧疾不已 桃花 為末 酒服方寸匕 良 梅師方 痰飲宿水 桃花散收桃花隂乾為末温 酒服一合取利覺虚食少粥 不似轉下藥也 崔行功纂要方 脚氣腫痛 桃花一升隂乾為末每温 酒細呷之一宿即消 外 臺秘 要 腰脊作痛 三月三日取桃花一斗一升井華水 三斗麴六升米六斗炊熟如常釀酒 每服一升日三 服神良 千金 膿瘻不止 桃花為末豬脂和 傅之日二 千金 頭上秃 瘡 三月三日收未開桃花隂乾與桑椹赤者等分作 末以豬脂和先取灰汁洗去痂即塗之 食療 頭上肥瘡 一百五日寒食節收桃花為末食後以水 半盞調服方寸匕日三甚良 崔元亮海 上 方 黄水面瘡 方同 上 足上瘑瘡 桃花食鹽等分杵勻 醋和傅之 肘後方 雀 卵面皰 桃花冬𤓰仁研末等 分蜜調傅之 聖惠 乾糞塞腸 脹痛不通用 毛桃花濕者 一兩和麫三兩作餛飩煑熟空心食之 日午腹鳴如雷當下惡物也 聖惠方 面上粉刺 㿔 子 如米粉用桃花丹砂各三兩為末每服一錢空心井 水下日三服十日知二十日小便當出黒汁面色瑩 白也聖 惠方 令面光華 三月三日收桃花七月七日收雞 血和塗面上三二日後脫下則光 華顔色也 聖濟總録 葉 頌曰采嫩者名 桃心入藥尤勝 氣味苦平無毒主治除尸蟲出瘡中小蟲 别 録 治惡氣 小兒寒熱客忤 大 明 療傷寒時氣風痺無汗治頭風通 大小便止霍亂腹痛 時 珍 發明 頌曰桃葉蒸汗法張文仲備急方治天行病有 支太醫桃葉湯熏法用水二石煑桃葉取七斗 安床簀下厚被盖臥床上乗熱熏之少時當雨汗汗 遍去湯速粉之并灸大推穴則愈又陳廪丘小品方 有阮河南桃葉蒸法云連發汗汗不出者死可蒸之 如中風法燒地令熱去火以少水洒之布乾桃葉於 上厚二三寸安席葉上臥之温覆得大汗被中傅粉 極燥便瘥也凡柏葉麥麩蚕沙皆可如此法用張苗 言曽有人疲極汗出臥簟受冷但苦寒倦四日凡八 發汗汗不出用此法而瘥也時珍曰按許叔微本事 方云傷寒病醫者須顧表裏循次第昔范雲為梁武 帝屬官得時疫熱疾召徐文伯診之是時武帝有九 錫之命期在旦夕雲恐不預求速愈文伯曰此甚易 政恐二年後不坐起爾雲曰朝聞道夕死可矣况二 年乎文伯乃以火煆地布桃柏葉於上令雲臥之少 頃汗出粉之翌日遂愈後二年雲果卒取汗先期尚 能促壽况不顧表裏時日便欲速愈者乎 夫桃葉發汗妙法也猶有此戒可不慎歟 附方 舊十 新一 風襲項強 不得顧視穿地作坑煆赤以水 洒之令冷鋪生桃葉於内臥席 上以項着坑上蒸至汗 出良久即瘥 千金方 小兒傷寒 時氣用桃葉三兩 水五升煑十沸取 汁日五六遍淋之後燒雄鼠 糞二枚服之妙 傷寒類要 二便不通 桃葉杵汁半 升服冬用桃 皮人孫 真 方 霍亂腹痛 桃葉三升切水五升煑 一升分二服 外臺 除三尸蟲 桃葉杵汁服一 升 外臺秘要 腸痔出血 桃葉一斛杵納小口器中 坐蒸之有蟲自出肘後方 女人隂瘡 如蟲咬痒痛者生擣桃葉綿 褁納之日三四易食療本草 足上瘑瘡 桃 葉 搗和苦酒傅 之 肘後方 鼻内生瘡 桃葉嫰心杵爛塞之 無葉用枝 簡便方 身面癬 瘡 日午擣桃葉取 汁搽之 千金 諸蟲入耳 桃葉挼熟塞之或搗汁 滴之或作枕枕一夕自 出方梅 師 莖及白皮修治 時珍曰樹皮根皮皆可用根皮尤良 並取東行者刮去粗皮取白皮入藥 氣味苦平無毒主治除邪鬼中惡腹痛去胃中熱 别 録 治疰忤心腹痛解蠱毒辟疫癘療黄疸身目如金殺 諸瘡蟲 時 珍 附方 舊十四 新五 天行疫癘 常以東行桃枝煎熬 湯浴之佳 類要 黄疸如 金 清明時清晨勿令雞犬婦人見取東引桃根細如 筯若釵股者一握切細以水一大升煎一小升空 腹頓服後三五日其黄離離如薄雲散開百日方平 復也黄散後可時時飲清酒一盃則眼中易散否則 散遅忌食熱麫猪魚等物此是徐 之才家秘方也 初虞世必效方 肺熱喘急 集驗治 肺熱悶 喘急寒熱往來欲死不堪服藥者用桃皮芫花各一 升以水四升煑取一升以故布納汁中取薄胸口温 四肢盈數刻 即止 圗經 喉痺塞痛 桃皮煑汁三升 服 千金翼 心虚健忘 令 耳 目聰明用戊子日取東引桃枝三寸枕之木又方五 月五日日未出時取東引桃枝刻作三寸 人着衣 帶領中佩之 千金翼 卒得心痛 東引桃枝一把切以酒一升 煎半升頓服大效 肘後方 鬼疰心痛 東引桃枝一握去粗皮切水 二升煎半升頻服 崔氏 解中蠱毒 用 東 引桃白皮烘乾大㦸斑蝥去足翅熬三物等分為末 以冷水服半方寸匕即出不出更服或因酒得以酒 服因食得以食服初虞世云此乃李饒 州法也亦可以米泔丸服 蘇頌圗經 卒得惡瘡 人 不 識者取桃皮作屑 納之 孫真人方 卒患瘰癧 不痛者取桃樹白皮貼 瘡上炙二七壯良 孫 真人 方 熱病口瘡 成䘌桃枝煎濃汁含之 部有瘡納入之 類要 下下部䘌瘡 桃白皮煑取濃汁如稀餳入熊膽少 許以綿蘸藥納入下部瘡上 梅師 五痔作痛 桃根 水煎 汁浸洗之 當有蟲出 小兒濕癬 桃樹青皮為末和醋 頻傅之 子母秘録 狂狗咬傷 桃白皮一握水三升 煎一升服 梅師方 水腫尿短 桃皮三觔去内外皮 秫米一斗女麴一升 以水二斗煑桃皮取汁一斗以一半漬麴一半漬秫 飯如常釀成酒每服一合日三次以體有熱為候小 便多是病去忌生冷一 切毒物 聖濟總録 婦人經閉 數年不通面色萎 黄唇口青白腹内 成塊肚上筋起腿脛或腫桃根煎煑之用桃樹根牛 蒡根馬鞭草根牛膝蓬虆各一斤剉以水三斗煎一 斗去滓更以慢火煎如餳狀收 之每以熱酒調服一匙 聖惠 牙疼頰腫 桃白皮栁 白皮槐白 皮等分煎酒熱潄冷 則吐之 聖惠方 小兒白秃 桃皮五兩煎汁入白 麫沭之并服 同上 桃膠修治 時珍曰桃茂盛時以刀割樹皮久則膠溢 出采收以桑灰湯浸過曝乾用如服食當 依本方 修鍊 氣味苦平無毒主治鍊服保中不飢忍風寒 别 録 下石 淋破血治中惡疰忤 蘇 恭 主惡鬼邪氣 孟 詵 和血益氣治 下痢止痛 時 珍 發明 頌曰本草言桃膠鍊服保中不飢按仙方服膠 法取膠二十觔絹袋盛於櫟木灰汁一石中煑 三五沸取掛髙處候乾再煑如此三度曝乾研篩蜜 和丸梧子大每空腹酒服二十丸久服身輕不老時 珍曰按抱朴子云桃膠以桑灰汁漬過服之除百病 數月斷榖久則晦有夜光如月又列仙傳云髙丘公 服桃膠得仙古方以桃膠為仙藥而後人 不復用之豈其功亦未必如是之殊耶 附方 舊二 新三 虚熱作渴 桃膠如彈丸大 含之佳 外臺 石淋作痛 桃木 膠如 棗大夏以冷水三合冬以湯三合和服 日三服當下石石盡即止 古方録驗 血淋作痛 桃 膠 炒木通石膏各一錢水一盞煎 七分食後服 楊氏家藏方 産後下痢 赤白裏 急後重 腹痛用桃膠焙乾沉香蒲黄炒各等分為 末每服二錢食前米飲下 婦人良方 痘黶發搐 黑䧟者用桃膠煎湯飲之或水熬 成膏酒化服之大效 總微論 桃符主治中惡精魅邪氣水煑汁服之 孟 詵 發明 時珍曰典術云桃乃西方之木五木之精仙木 也味辛氣惡故能厭伏邪氣制百鬼今人門上 用桃符以此玉燭寶典云户上着桃板辟邪取山海 經神荼鬱壘居東海蟠桃樹下主領衆鬼之義許慎 云羿死於桃棓棓杖也故鬼畏桃而今人用桃梗作 杙橛以辟鬼也禮記云王弔則巫祝以桃茢前引以 辟不祥茢者桃枝作帚也博物志云桃根為印可以 召鬼甄異傳云鬼但畏東南枝爾據此諸說則本草 桃之枝葉根核桃梟桃橛皆辟鬼祟産忤盖有由來 矣錢乙小兒方疎取積熱及結胸用巴豆硇汞之藥 以桃符煎湯下亦 是厭之之義也 桃橛 拾遺於時珍曰橛音掘即杙也人 多釘 地下以鎮家宅三載者良 主治卒心腹痛鬼疰破血辟邪惡氣脹滿煑汁服之 與桃符同功 藏 器 附方 新 一 風蟲牙痛 門下桃橛燒取汁少少納 孔中以蠟固之 聖惠方 桃寄生 見木 部 桃蠧蟲 移入 蟲部 栗 别録 上品 釋名 時珍曰栗說文作㮚從 音條象 花實下垂之狀也梵書名篤迦 集解 别録曰栗生山隂九月采𢎞景曰今㑹稽諸暨 栗形大皮厚不美剡及始豐栗皮薄而甜乃佳 頌曰栗處處有之而兖州宣州者最勝木髙二三丈 葉極類櫟四月開花青黄色長條似胡桃花實有房 彚大者若拳中子三四小者若桃李中子惟一二將 熟則鏬拆子出栗類亦多按陸璣詩疏云栗五方皆 有之周秦呉揚特饒惟濮陽及范陽栗甜美味長他 方者不及也倭韓國諸島上栗大如雞子味短不美 桂陽有莘栗叢生實大如杏仁皮子形色與栗無異 但小耳又有粤栗皆與栗同子圎而細惟江湖有之 或云即莘也莘音榛詩云樹之榛栗是矣恭曰板栗 錐栗二樹皆大茅栗似板栗而細如橡子其樹雖小 葉亦不殊但春生夏花秋實冬枯為異耳宗奭曰湖 北一種旋栗頂圎末尖即榛栗象榛子形也栗欲乾 收莫如曝之欲生收莫如潤沙藏之至夏初尚如新 也時珍曰栗但可種成不可移栽按事類合璧云栗 木髙二三丈苞生多刺如蝟毛每枝不下四五箇苞 有青黄赤三色中子或單或雙或三或四其殻生黄 熟紫殻内有膜裹仁九月霜降乃熟其苞自裂而子 墜者乃可久藏苞未裂者易腐也其花作條大如筯 頭長三四寸可以㸃燈栗之大者為板栗中心扁子 為栗楔稍小者為山栗山栗之圎而末尖者為錐栗 圎小如橡子者為莘栗小如指頂者為茅栗即爾雅 所謂栭栗也一名栵栗可炒食之劉恂嶺表録云廣 中無栗惟靳州山中有石栗一年方熟圎如彈子 皮厚而味如胡桃得非栗乃木果不宜於炎方耶 實氣味鹹温無毒 銑曰呉栗雖大味短不如北栗凡 栗日中曝乾食即下氣補益不爾 猶有木氣不補益也火煨去汗亦殺木氣生食則發 氣煑蒸炒熱食則壅氣凡患風水人不宜食味鹹生 水也恭曰栗作粉食勝於菱芡但以飼孩兒令齒不 生宗奭曰小兒不可多食生則難化熟則滯氣隔食 生蟲往 往致病 主治益氣厚腸胃補腎氣令人耐飢 别 録 生食 治腰脚不遂 思 邈 療筋骨斷碎腫痛瘀血生嚼塗之有 效 蘇 恭 栗楔 音屑中時珍曰一毬三 顆其 扁者栗楔也 主治筋骨風痛 士 良 活血 尤效 頌曰今衡山合 活血丹用之 每日生食七枚破冷痃癖又生 嚼罯惡刺出箭頭傅瘰癧腫毒痛 大 明 發明 思邈曰栗腎之果也腎病宜食之𢎞景曰相傳 有人患腰脚弱往栗樹下食數升便能起行此 是補腎之義然應生噉若服餌則宜蒸曝之宗奭曰 栗之補腎為其味鹹又滯其氣也時珍曰栗於五果 屬水水潦之年則栗不熟類相應也有人内寒暴洩 如注令食煨栗二三十枚頓愈腎主大便栗能通腎 於此可驗經驗方治腎虚腰脚無力以袋盛生栗懸 乾每旦喫十餘顆次喫豬腎粥助之久必強健盖風 乾之栗勝於日曝而火煨油炒勝於煑蒸仍須細嚼 連液吞嚥則有益若頓食至飽反致傷脾矣按蘇子 由詩云老去自添腰脚病山翁服栗舊傳方客來為 說晨興晚三咽徐收白玉漿此得食栗之訣也王禎 農書云史記載秦飢應侯請發五苑棗栗則本草 栗厚腸胃補腎氣令人耐飢之說殆非虚語矣 附方 舊三 新五 小兒疳瘡 生嚼栗子傅 之 外臺 葦刺入肉 方同 上 馬 汗入肉 成瘡者方同 上 勝金方 馬咬成瘡 獨顆栗子燒研 傅之 醫說 熊虎 爪傷 方同 上 小兒口瘡 大栗煑熟日日與 食之甚效 普濟 衂血不止 宣 州 大栗七枚刺破連皮燒存性出火毒入麝香 少許研勻每服二錢温水下 聖濟總録 金刅斧 傷 用獨殻大栗研傅或倉 卒嚼傅亦可 集簡方 栗荴 音孚恭曰栗 内薄皮也 氣味甘平濇無毒主治擣散和蜜塗面令光急去皺 文 蘇 恭 附方 新 一 骨鯁在咽 栗子内薄皮燒存性研末吹入咽 中即下 聖濟總録用栗子肉上 皮半兩為末鮎魚肝一個乳香二錢半同擣丸梧子 大看鯁逺近以線繫綿褁一丸水潤吞之提線釣出 也 栗殻 栗之黑 殻也 氣味 同 荴 主治反胃消渴煑汁飲之 孟 詵 煑汁飲止瀉血 大 明 附方 新 一 鼻衂不止 累醫不效栗殻燒存性研 末粥飲服二錢 聖惠方 毛毬 栗外刺 包也 主治煑汁洗火丹毒腫 蘇 恭 花主治瘰癧 呉 瑞 樹皮主治煑汁洗沙蝨溪毒 蘇 恭 療瘡毒 蘇 頌 治丹毒五 色無常剥皮有刺者煎水洗之 孟詵方出 肘后 根主治偏腎氣酒煎服之 汪 穎 天師栗 綱 目 集解 時珍曰按宋祁益州方物記云天師栗惟西蜀 青城山中有之他處無有也云張天師學道於 此所遺故名似栗而味美惟獨房若橡為 異耳今武當山所賣娑羅子恐即此物也 氣味甘温無毒主治久食已風攣 時珍記出 益州 棗 本經 上品 釋名 時珍曰按陸佃埤雅云大曰棗小曰棘棘酸棗 也棗性髙故重束棘性低故並束束音次棗棘 皆有刺鍼 㑹意也 集解 别録曰棗生河東平澤𢎞景曰世傳河東猗氏 縣棗特異今青州出者形大而核細多膏甚甜 鬰州𤣥市者亦好小不及耳江東臨沂金城棗形大 而虚少脂好者亦可用之南棗大惡不堪啖頌曰近 北州郡皆出棗惟青州之種特佳晉州綘州者雖大 而不及青州肉厚也江南出者堅燥少脂今園圃種 蒔者其種甚多美者有水菱棗御棗之類皆不堪入 藥盖肌肉輕虚故也南郡人煑而曝乾皮薄而皺味 更甘於他棗謂之天蒸棗亦不入藥按郭璞註爾雅 云壺棗大而銳猶壺瓠也邉腰棗也細腰今謂之轆 轤棗櫅白棗也子白乃熟洗大棗也出河東猗氏縣 大如雞卵遵羊棗也實小紫黑俗名羊矢棗樲酸棗 也木小而實酢還味稔棗也其味短蹶泄苦棗也其 味苦晳無實棗也宗奭曰大棗先青州次晉州皆可 晒曝入藥益脾胃餘者止可充食用耳青州人以棗 去皮核焙乾為棗圈以為竒果有御棗甘美輕脆後 衆棗熟而易生蟲今人所謂撲落酥者是也又有牙 棗先衆棗熟亦甘美微酸而尖長二棗皆可噉不堪 收曝時珍曰棗木赤心有刺四月生小葉尖觥光澤 五月開小花白色微青南北皆有惟青晉所出者肥 大甘美入藥為良其類甚繁爾雅所載之外郭義恭 廣志有狗牙雞心牛頭羊角獼猴細腰赤心三星駢 白之名又有木棗氐棗桂棗夕棗灌棗墟棗蒸棗白 棗丹棗棠棗及安邑信都諸棗穀城紫棗長二寸羊 角棗長三寸宻雲所出小棗脆潤核細味亦甘美皆 可充果食不堪入藥入藥須用青州及晉地晒乾大 棗為良按賈思勰齊民要術云凡棗全赤時日日撼 而收曝則紅皺若半赤收者肉未充滿乾即色黄 赤收者味亦不佳食經作乾棗法須治淨地鋪菰箔 之類承棗日晒夜露擇去胖爛曝乾收之切而晒乾 者為棗脯煑熟榨出者為棗膏亦曰棗瓤蒸熟者為 膠棗加以糖蜜拌蒸則更甜以麻油葉同蒸則色更 潤澤搗棗膠晒乾者為棗油其法取紅軟乾棗入釡 以水僅淹平煑沸漉出砂盆研細生布絞取汁塗盤 上晒乾其形如油以手摩刮為末收之每以一匙投 湯盌中酸甜味足即成美漿用和米麨最止飢渴益 脾胃也盧諶祭法云 春祀用棗油即此 生棗 氣味甘辛熱無毒多食令人寒熱凡羸瘦者不可食 思邈曰多食令人熱渴膨 脹動臟腑損脾元助濕熱 大棗 釋名乾棗 别 録 美棗 别 録 良棗 别録曰八月采曝乾瑞曰 此即晒乾大棗也味最良 美故宜入藥今人亦 有用膠棗之肥大者 氣味甘平無毒 思邈曰甘辛熱滑無毒杲曰温大明 曰有齒病甘病蟲䘌人不宜啖棗小 兒尤不宜食又忌與葱同食令人五臟不和與魚同 食令人腰腹痛時珍曰今人蒸棗多用糖蜜拌過蒸 食最損脾助濕熱也啖棗多令人齒黄生䘌 故嵇康養生論云齒處晉而黄蝨處頭而黑 主治心腹邪氣安中養脾氣平胃氣通九竅助十二 經補少氣少津液身中不足大驚四肢重和百藥久 服輕身延年 本經脾宗奭曰煑取 肉和 胃藥甚佳 補中益氣堅志強 力除煩悶療心下懸除腸澼久服不飢神仙 别 録 潤心 肺止嗽補五臟治虚損除腸胃癖氣和光粉燒治疳 痢 大 明 小兒患秋痢與蛀棗食之良 孟 詵 殺烏頭附子天 雄毒 之 才 和隂陽調榮衛生津液 李 杲 發明 𢎞景曰道家方藥以棗為佳餌其皮利肉補虚 所以合湯皆擘之也杲曰大棗氣味俱厚陽也 温以補不足甘以緩隂血成無已曰邪在榮衛者辛 甘以解之故用薑棗以和榮衛生發脾胃升騰之氣 張仲景治奔豚用大棗滋脾土以平腎氣也治水飲 脇痛有十棗湯益土而勝水也 震亨曰棗屬土而 有火味甘性緩甘先入脾補脾者未常用甘故今人 食甘多者脾必受病也時珍曰素問言棗為脾之果 脾病宜食之謂治病和藥棗為脾經血分藥也若無 故頻食則生蟲損齒貽害多矣按王好古云中滿者 勿食甘甘令人滿故張仲景建中湯心下痞者减餳 棗與甘草同例此得用棗之方矣又按許叔微本事 方云一婦病臟燥悲泣不止祈禱備至予憶古方治 此證用大棗湯遂治與服盡劑而愈古人識病治方 妙絶如此又陳自明婦人良方云程虎卿内人妊娠 四五箇月遇晝則慘戚悲傷淚下數欠如有所慿醫 巫兼治皆無益管伯周說先人曽語此治須大棗湯 乃愈虎卿借方治藥一投而愈方見下條又摘𤣥方 治此證用紅棗燒存性酒 服三錢亦大棗湯變法也 附方 舊七新 十二 調和胃氣 以乾棗去核緩火逼燥為末 量多少入少生薑末白湯㸃 服調和胃氣 甚良 衍義 反胃吐食 大棗一枚去核用斑蝥一枚 去頭翅入在内煨熟去蝥空 心食之白 湯下良 小腸氣痛 大棗一枚去核用斑蝥一枚去 頭翅入棗内紙包煨熟去蝥食 棗以桂心畢澄 茄湯下 直指 傷寒熱病 後口乾咽痛喜唾大棗二 校烏梅十枚搗入蜜丸含 一杏仁嚥汁甚 效 千金方 婦人臟燥 悲傷欲哭象若神靈數欠 者大棗湯主之大棗十枚 少麥一升甘草二兩每服 一兩水煎服之亦補脾氣 妊娠腹痛 大紅棗十四枚 燒焦為末以小 便服之 梅師 大便燥塞 大棗一枚去核入輕粉半錢縳定 煨熟食之仍以棗湯送下 直指 呪棗治瘧 執棗一枚呪曰吾有棗一枚一心歸大道 優他或優降或劈火燒之念七遍吹棗上 與病人食之即 愈 嶁神書 煩悶不眠 大棗十四枚葱白七莖水 三升煑一升頓服 千金 上氣欬嗽 治傷中筋脈急上氣咳嗽者用棗二十枚 去核以酥四兩微火煎入棗肉中泣盡酥 取收之常含一枚微微 嚥之取瘥 聖惠方 肺疽吐血 因啖辛辣熱物致 傷者用紅棗連核 燒存性百藥煎煆過等分為 末每服二錢米飲下 三因 耳聾鼻塞 不聞音聲香 臭者取大棗 十五枚去皮核蓖麻子三百枚去皮和擣綿褁塞耳 鼻日一度三十餘日聞聲及香臭也先治耳後治鼻 不可並塞 孟詵食療 久服香身 用大棗肉和桂心白𤓰仁松樹 皮為丸久服之 食療本草 走馬牙疳 新棗肉一枚同黄蘗燒焦為末油和 傅之若加砒少許更妙 王氏愽濟 諸瘡 久壊 不愈者棗膏三升煎 水頻洗取愈 千金 痔瘡疼痛 大肥棗一枚剥 去皮取水銀掌 中以唾研令極熟傅棗瓤 上納入下部良 外臺 下部蟲癢 蒸大棗取膏以 水銀和捻長三 寸以綿褁夜納下部中 明日蟲皆出也 肘後 卒急心疼 海上方訣云一個 烏梅二個棗七枚 杏仁一處搗男酒女醋送 下之不害心疼直到老 食椒閉氣 京棗食之即解 也 百一選方 三嵗陳棗核中仁 氣味燔之苦平無毒主治腹痛邪氣 别 録 惡氣卒疰忤 孟 詵 核燒研摻脛瘡良 時 珍 發明 時珍曰按劉根别傳云道士陳孜如痴人江夏 袁仲陽敬事之孜曰今春當有疾可服棗核中 仁二十七枚後果大病服之而愈又云常服棗仁百 邪不復干也仲陽服之有效則棗果有治邪之説矣 又道書云常含棗核治氣令口行津液嚥之佳謝承 後漢書亦云孟節能含棗核不食可至十年也此皆 藉棗以生津受氣而嚥之又 能逹黄宫以交離坎之義耳 葉 氣味甘温微毒 别録曰散服使 人瘦久則嘔吐 主治覆麻黄能令出 汗 本 經 和葛粉揩熱疿瘡良 别 録 治小兒壯熱煎湯浴之 大 明 附方 新 二 小兒傷寒 五日以後熱不退用棗葉半握麻 黄半兩葱白豆䜴各一合童子小 便二鍾煎一鍾分 二服取汗 總録 反胃嘔噦 乾棗葉一兩藿香半兩丁香二錢半每 服二錢薑三片水一盞煎服 聖惠方 木心 氣味甘濇温有小毒主治中蠱腹痛面目青黄淋露 骨立剉取一斛水淹三寸煑至二斗澄清煎五升旦 服五合取吐即愈又煎紅棗服之能通經 時珍品 出小 方 根主治小兒赤丹從脚趺起煎湯頻浴之 時珍金 出千 附方 舊 一 令髮易長 取東行棗根三尺横安甑上蒸之 兩頭汗出收取傅髮即易長 聖 惠 方 皮主治同老桑樹皮並取北向者等分燒研每用一 合井水煎澄取清洗目一月三洗昬者復明忌葷酒 房事 時 珍 仲思棗 宋開 寶 釋名仙棗 志曰北齊時有仙人仲思 得此棗種之因以為名 集解 志曰仲思棗形如大棗長二寸正紫色細文小 核味甘今亦少有時珍曰按杜寶大業拾遺記 云隋時信都郡獻仲思棗長四寸圍五寸肉肥核小 有味勝於青州棗亦名仙棗觀此則廣志之西王母 棗穀城紫棗 皆此類也 氣味甘温無毒主治補虚益氣潤五臟去痰嗽冷氣 久服令人肥健好顔色神仙不飢 開 寶 苦棗 食 性 釋名蹶泄 爾雅詳名 義未 集解 士良曰苦棗處處有之色青 而小味苦不堪人多不能食 實 氣味苦大寒無毒主治傷寒熱伏在臟腑狂蕩煩滿 大小便閉澀取肉煑研和蜜丸服 士 良 本草綱目卷二十九
欽定四庫全書 本草綱目卷三十目録 果之二 山果類三十四種 梨 别録 鹿梨 圖經 棠梨 綱目 海紅 綱目 木𤓰 别録 樝子 食療 榠樝 圖經 榅桲 開寶 山樝 唐本查 即山 菴羅果 開寶 柰 别録 林檎 開寶 柹 别録 椑柹 開寶 君遷子 拾遺柹 牛奶 安石榴 别録 橘 本經 柑 開寶 橙 開寶 柚 日華 枸櫞 圖經縁 即香 金橘 綱目 枇杷 别録 楊梅 開寶 櫻桃 别録 山櫻桃 别録 銀杏 日用果 即白 胡桃 開寶 榛子 開寶 阿月渾子 拾遺 櫧子 拾遺 鉤栗 拾遺 橡實 唐本子 即櫟 槲實 唐本若 即槲 右附方舊五十二新一百七十四 本草綱目卷三十目録
欽定四庫全書 本草綱目卷三十 明 李時珍 撰 果之二 山果類三 十四種 梨 别録 下品 釋名快果 果宗 玉乳 蜜父 震亨曰梨者利也 其性下行流利也 𢎞景曰梨種殊多並皆冷利多食 損人故俗人謂之快果不入藥用 集解 頌曰梨處處皆有而種類殊别醫方相承用乳 梨鵞梨乳梨出宣城皮厚而肉實其味極長鵞 梨河之南北州郡皆有之皮薄而漿多味差短其香 則過之其餘水梨消梨紫糜梨赤梨青梨茅梨甘棠 梨禦兒梨之類甚多俱不入藥也一種桑梨惟堪蜜 煑食之止口乾生食不益人冷中又有紫花梨療心 熱唐武宗有此疾百藥不效青城山邢道人以此梨 絞汁進之帝疾遂愈復求之不可得常山郡忽有一 株因緘封以進帝多食之解煩燥殊效嵗久木枯不 復有種今人不得而用之矣時珍曰梨樹髙二三丈 尖葉光膩有細齒二月開白花如雪六出上已無風 則結實必佳故古語云上已有風梨有蠧中秋無月 蚌無胎賈思勰言梨核每顆有十餘子種之惟一二 子生梨餘皆生杜此亦一異也杜即棠梨也梨品甚 多必須棠梨桑樹接過者則結子早而佳梨有青黄 紅紫四色乳梨即雪梨鵞梨即綿梨消梨即香水梨 也俱為上品可以治病禦兒梨即玉乳梨之訛或云 禦兒一作語兒地名也在蘇州嘉興縣見漢書註其 他青皮早穀半斤沙糜諸梨皆粗濇不堪止可蒸煑 及切烘為脯爾一種醋梨易水煑熟則甜美不損人 也昔人言梨皆以常山真定山陽鉅野梁國睢陽齊 國臨淄鉅鹿𢎞農京兆鄴都洛陽為稱盖好梨多産 於北土南方惟宣城者為勝故司馬遷史記云淮北 滎南河濟之間千株梨其人與千户侯等也又魏文 帝詔云真定御梨大如拳甘如蜜脆如菱可以解煩 釋悁辛氏三秦記云含消梨大如五升器墜地則破 須以囊承取之漢武帝嘗種於上苑此又梨之竒品 也物類相感志言梨與蘿蔔相間收藏或削梨蒂種 於蘿蔔上藏之皆可經年不爛今北 人每於樹上包褁過冬乃摘亦妙 實 氣味甘微酸寒無毒多食令人寒中萎困金瘡乳婦 血虚者尤不可食 志曰别本云梨甘寒多食成 令痢桑梨生食冷中不益人 主治熱嗽止渴切片貼湯火傷止痛不爛 蘇 恭 治客熱 中風不語治傷寒熱發解丹石熱氣驚邪利大小便 開 寶 除賊風止心煩氣喘熱狂作漿吐風痰 大 明 卒暗風 不語者生擣汁頻服胸中痞塞熱結者宜多食之 孟 詵 潤肺凉心消痰降火解瘡毒酒毒 時 珍 發明 宗奭曰梨多食動脾少則不及病用梨者當斟 酌之惟病酒煩渴人食之甚佳終不能却疾慎 微曰孫光憲北夢瑣言云有一朝士見奉御梁新診 之曰風疾巳深請速歸去復見鄜州馬醫趙鄂診之 言與梁同但請多喫消梨咀齕不及絞汁而飲到家 旬日惟喫消梨頓爽也時珍曰别録著梨止言其害 不著其功陶隐居言梨不入藥盖古人論病多主風 寒用藥皆是桂附故不知梨有治風熱潤肺凉心消 痰降火解毒之功也今人痰病大病十居六七梨之 有益盖不為少但不宜過食爾按類編云一士人狀 若有疾厭厭無聊往謁楊吉老診之楊曰君熱證已 極氣血消鑠此去三年當以疽死士人不樂而去聞 茅山有道士醫術通神而不欲自鳴乃衣僕衣詣山 拜之願執薪水之役道士留置弟子中久之以實白 道士道士診之笑曰汝便下山但日日喫好梨一顆 如生梨已盡則取乾者泡湯食滓飲汁疾自當平士 人如其言經一嵗復見吉老見其顔貎腴澤 息和 平驚曰君必遇異人不然豈有痊理士人備告吉老 吉老具衣冠望茅山設拜自咎其學之未至此與瑣 言之説彷彿觀夫二條則梨之功豈小補哉然惟乳 梨鵞梨消梨可食餘 梨則亦不能去病也 附方 舊六 新三 消渴飲水 用香水梨或鵞梨或江南雪梨 皆可取汁以蜜湯熬成瓶收無 時以熱水或冷水調 服愈乃止 普濟方 卒得欬𠻳 頌曰崔元亮海上方 用好梨去核搗汁一 椀入椒四十粒煎一沸去滓納黑餳一大兩消訖細 細含嚥立定 詵曰用梨一顆刺五十孔每孔納椒 一粒麫褁灰火煨熟停冷去椒食之又方去核納酥 蜜麫褁燒熟冷食又方切片酥煎食之又方搗汁一 升入酥蜜各一兩地黄汁一升煎成含咽凡治嗽須 喘急定時冷食之若熱食反傷肺令嗽更劇不可救 也若反可作羊肉 湯餅飽食之即佳 痰喘氣急 梨剜空納小黑豆令滿 留盖合住繫定糠火煨 熟搗作餅每日食 之至效 摘𤣥 暗風失音 生梨搗汁一琖飲之 日再服 食療本草 小 兒風熱 昏懵躁悶不能食用消梨三枚切破以水二 升煑取汁一升入粳米一合煑粥食之 聖 惠 方 赤目弩肉 日夜痛者取好梨一顆搗絞汁以綿褁 黄連片一錢浸汁仰臥㸃之 圖經 赤眼腫痛 鵞梨一枚搗汁黄連末半兩膩粉一字 和勻綿褁浸梨汁中日日㸃之 聖惠 反 胃轉食 藥物不下用大雪梨一箇以丁香十五粒刺 入梨内濕紙包四五重煨熟食之 總録 花主治去面黑粉滓 時珍花方 見李 下 葉主治霍亂吐利不止煑汁服作煎治風 蘇 恭 治小兒 寒疝 蘇 頌 搗汁服解中菌毒 呉 瑞 附方 舊三 新一 小兒寒疝 腹痛大汗出用梨葉濃煎七合 分作數服飲之大良此徐王經 驗方也草 圗經本 中水毒病 初起頭痛惡寒拘急心煩用梨 葉一把搗爛以酒一盞攪飲 篋中 方 蠼螋尿瘡 出黄水用梨葉一塗 之乾即易 篋中方 食梨過傷 梨葉 煎汁 解之 黄記 木皮主治解傷寒時氣 時 珍 附方 新 四 傷寒温疫 已發未發用梨木皮大甘草各一 兩黄秫穀一合為末鍋底煤一錢 每服三錢白湯下日二服取愈此 蔡醫博方也 黎居士簡易方 霍亂吐利 梨枝煑 汁飲 聖 惠 氣積鬱冐 人有氣從臍左右起上衝胸滿氣促鬱 冐厥者用梨木灰伏出雞卵殻中白皮 紫苑麻黄去節等分為末糊丸梧子大每服十 丸酒下亦可為末服方寸匕或煑湯服 總録 結氣 欬逆 三十年者服之 亦瘥方同上 鹿梨 圗 經 校正 原附梨下 今分出 釋名䑕梨 詩 疏 山梨 毛 詩 陽檖 爾 雅 羅 時珍曰爾雅云檖羅 也其木有紋如羅故 名詩云隰有樹檖毛萇注云檖一名赤羅一名山梨 一名樹梨今人謂之陽檖陸璣詩疏云檖即鹿梨也 一名 鼠梨 集解 頌曰江寧府信州一種小梨名鹿梨葉如茶根 如小拇指彼人取皮治瘡八月采之近處亦有 但采實作乾不知入藥也時珍曰山梨野梨也處處 有之梨大如杏可食其木文細密赤者文急白者文 緩按陸璣云鹿梨齊郡堯山魯國河内皆 有人亦種之實似梨而酢亦有美脆者 實氣味酸濇寒無毒主治煨食治痢 蘇 頌 根皮氣味 同 實 主治瘡毒煎汁洗之 蘇 頌 附方 新 二 一切瘡 鹿梨膏用鹿梨根蛇床子各半觔真 剪缺四兩硫黄三錢輕粉一錢為末 麻油調傅之小兒塗於絹衣上 着之七日不解自愈 仁存方 一切癬 鹿梨根刮皮 搗爛醋和麻 布包擦之或者為末以 水和搗 唐珤經驗方 棠梨 綱 目 釋名 時珍曰爾雅云杜甘棠也赤者杜白者棠或云 牝曰杜牡曰棠或云澀者杜甘者棠杜者澀也 棠者餹也三説 俱通末説近是 集解 時珍曰棠梨野梨也處處山林有之樹似梨而 小葉似蒼术葉亦有團者三乂者葉邉皆有鋸 齒色頗黲白二月開白花結實如小楝子大霜後可 食其樹接梨甚嘉有甘酢赤白二種按陸璣詩疏云 白棠甘棠也子多酸美而滑赤棠子澀而酢木理亦 赤可作弓材救荒本草云其葉味微苦嫩時 熟水 浸淘淨油鹽調食或蒸晒代茶其花亦可 食或晒 乾磨麫作燒餅食以濟飢又楊慎丹鉛録言尹伯竒 采楟花以濟飢註者言楟即 山梨乃今棠梨也未知是否 實氣味酸甘濇寒無毒主治燒食止滑痢 時 珍 枝葉氣味 同 實 主治霍亂吐瀉不止轉筋腹痛取一握 同木𤓰二兩煎汁細呷之 時珍方 聖惠 附方 新 一 反胃吐食 棠梨葉油炒去刺為末每 旦酒服一錢 山居四要 海紅 綱 目 釋名海棠梨 時珍曰按李徳裕花木記云凡花木名 海者皆從海外來如海棠之類是也又 李白詩註云海紅乃花名出新羅 國甚多則海棠之自海外有據矣 集解 時珍曰飲膳正要果類有海紅不知出處此即 海棠梨之實也狀如木𤓰而小二月開紅花實 至八月乃熟鄭樵通志云海棠子名海紅即爾雅赤 棠也沈立海棠譜云棠有甘棠沙棠棠梨皆非海棠 也海棠盛於蜀中其出江南者名南海棠大抵相類 而花差小棠性多類梨其核生者長慢數十年乃花 以枝接梨及木𤓰者易茂其根色黄而盤勁且木堅 而多節外白中赤其枝柔密而條暢其葉類杜大者 縹緑色小者淺紫色二月開花五出初如臙肢㸃㸃 然開則漸成纈暈落則有若宿妝淡粉其蒂長寸餘 淡紫色或三蕚五蕚成叢其蕋如金栗中有紫鬚其 實狀如梨大如櫻桃至秋可食味甘酸大抵海棠花 以紫綿色者為正餘皆棠梨耳海棠花無香惟蜀之 嘉州者有香而木大有黄海棠花黄貼榦海棠花小 而鮮垂絲海棠花粉紅向 下皆無子非真海棠也 子氣味酸甘平無毒主治洩痢 時珍要 出正 木𤓰 别録 中品 釋名楙 音茂如時珍曰按爾雅云楙木𤓰郭璞註云 木實 小𤓰酢而可食則木𤓰之名取此義 也或云木𤓰味酸得木之正氣 故名亦通楙從林矛諧聲也 集解 𢎞景曰木𤓰山隂蘭亭尤多彼人以為良果又 有榠樝大而黄有樝子小而濇禮云樝梨鑚之 古亦以樝為果今則不也保昇曰其樹枝狀如柰花 作房生子形似栝樓火乾甚香樝子似梨而酢江外 常為果食頌曰木𤓰處處有之而宣城者為佳木狀 如柰春末開花深紅色其實大者如𤓰小者如拳上 黄似着粉宣人種蒔尤謹遍滿山谷始實成則鏃紙 花粘於上夜露日烘漸變紅花色其文如生本州以 充土貢故有宣城花木𤓰之稱榠樝酷類木𤓰但看 蒂間别有重蒂如乳者為木𤓰無者為榠樝也學曰 真木𤓰皮薄色赤黄香而甘酸不澀其向裏子頭尖 一面方食之益人有和圓子色微黄蒂粗其子小圎 味濇微酸能傷人氣有蔓子顆小味絶濇不堪用有 土伏子味絶苦濇不堪子如大樣油麻餌之令人目 色多赤筋痛也宗奭曰西洛大木𤓰其味和美至熟 止青白色入藥絶有功勝宣州者味淡時珍曰木𤓰 可種可接可以枝壓其葉光而厚其實如小𤓰而有 鼻津潤味不木者為木𤓰圎小於木𤓰味大而酢濇 者為木桃似木𤓰而無鼻大於木桃味濇者為木李 亦曰木梨即榠樝及和圎子也鼻乃花脫處非臍蒂 也木𤓰性脆可蜜漬之為果去子蒸爛搗泥入蜜與 薑作煎冬月飲尤佳木桃木李性堅可蜜煎及作糕 食之木𤓰燒灰散池中可以毒魚說出淮南萬畢 術又廣志云木𤓰枝一尺有百二十節可為數號 實修治 斆曰凡使木𤓰勿犯鐵器以銅刀削去硬皮 并子切片晒乾以黄牛乳汁拌蒸從已至未 待如膏煎乃晒用也時珍曰今人但切片晒乾入藥 爾按大明㑹典宣州嵗貢烏爛蟲蛀木𤓰入御藥局 亦取其陳久無木氣如 栗子去木氣之義爾 氣味酸温無毒 思邈曰酸鹹温濇詵曰 不可多食損齒及骨 主治濕痺脚 氣霍亂大吐下轉筋不止 别 録 治脚氣衝心取嫩者一 顆去子煎服佳強筋骨下冷氣止嘔逆心膈痰唾消 食止水利後渴不止作飲服之 藏 器 止吐瀉奔豚及水 腫冷熱痢心腹痛 大 明 調營衛助榖氣 雷 斆 去濕和胃滋 脾益肺治腹脹善噫心下煩痞 好 古 發明 杲曰木𤓰入手足太隂血分氣脫能收氣滯能 和𢎞景曰木𤓰最療轉筋如轉筋時但呼其名 及書上作木𤓰字皆愈此理亦不可解俗人拄木𤓰 杖云利筋脈也宗奭曰木𤓰得木之正酸能入肝故 益筋與血病腰腎脚膝無力皆不可缺也人以鉛霜 或胡粉塗之則失酢味且無渣盖受金之制也時珍 曰木𤓰所主霍亂吐利轉筋脚氣皆脾胃病非肝病 也肝雖主筋而轉筋則由濕熱寒濕之邪襲傷脾胃 所致故筋轉必起於足腓腓及宗筋皆屬陽明木𤓰 治轉筋非益筋也理脾而伐肝也土病則金衰而木 盛故用酸濕以收脾肺之耗散而藉其走筋以平肝 邪乃土中瀉木以助金也水平則土得令而受金䕃 矣素問云酸走筋筋病無多食酸孟詵云多食木𤓰 損齒及骨皆伐肝之明驗而木𤓰入手足太隂為脾 肺藥非肝藥益可徵矣又鍼經云多食酸令人癃酸 入於胃其氣濇以收兩焦之氣不能出入流入胃中 下去膀胱胞薄以軟得酸則縮卷約而不通故水道 不利而癃濇也羅天益寶鑑云太保劉仲海日食蜜 煎木𤓰三五枚同伴數人皆病淋疾以問天益天益 曰此食酸所致也但奪食則已隂之所生本在五味 隂之所營傷在五味五味太過皆能傷人不獨酸也 又陸佃埤雅云俗言梨百損一益楙百益一損故詩 云投我以木𤓰 取其有益也 附方 舊二 新十 項強筋急 不可轉側肝腎二臟受風也用 宣州木𤓰二箇取盖去瓤沒藥 二兩乳香二錢半二味入木𤓰内縛定飯上蒸三四 次爛研成膏每用三錢入生地黄汁半盞無灰酒二 盞煖化温服必許叔微云有人患此自午後發黄昏 時定予謂此 先從足起少隂之筋自足至項筋者 肝之合今日中至黄昏陽中之隂肺也自離至兑隂 旺陽弱之時故靈寶畢法云離至乾腎氣絶而肝氣 弱肝腎二臟受邪故發於此時予 授此及都梁丸服之而愈 本事 脚氣腫急 用木𤓰 切片囊 盛踏之袋廣徳顧安中患脚氣筋急腿腫因附舟以 足閣一 上漸覺不痛乃問舟子袋中何物曰宣州 木𤓰也及歸製木𤓰袋 用之頓愈 名醫録 脚筋攣痛 用木𤓰數枚以酒 水各半煑爛搗膏 乗熱貼於痛處以帛褁之冷 即換日三五度 食療本草 臍下絞痛 木𤓰三片桑 葉七片大棗 三枚水三升煑半升 頓服即愈 食療 小兒洞痢 木𤓰搗汁服 之 千金方 霍亂轉 筋 木𤓰一兩酒一升煎服不飲酒者煑 湯服仍煎湯浸青布褁其足 聖惠 霍亂腹痛 木 𤓰 五錢桑葉三片棗肉一 枚水煎服 聖惠方 四蒸木𤓰圎 治肝腎脾三經 氣虚為風寒暑 濕相搏流注經絡凡遇氣化更變七情不和必至發 動或腫滿或頑痺憎寒壯熱嘔吐自汗霍亂吐痢用 宣州大木𤓰四箇切盖剜空聽用一箇入黄茋續斷 末各半兩於内一箇入蒼术橘皮末各半兩於内一 箇入烏藥黄松節末各半兩於内黄松節即伏神中 心木也一箇入威靈仙苦葶藶末各半兩於内以原 盖簪定用酒浸透入甑内蒸熟晒三浸三蒸三晒搗 末以榆皮末水和糊丸如梧子大每服五十丸温酒 鹽湯任下 御藥院方 腎臟虚冷 氣攻腹脇脹滿疼痛用大木𤓰 三十枚去皮核剜空以甘菊花 末青鹽末各一斤填滿置籠内蒸熟搗成膏入新艾 茸二斤捜和丸如梧子大每米飲下三十丸日二 聖濟 總録 髮稿不澤 木𤓰浸油梳 頭 聖惠方 反花痔瘡 木𤓰為末以 鱓魚身上涎 調貼之以紙䕶 住 醫林集要 辟除壁虱 以木𤓰切片鋪於 席下 臞仙神隠 木𤓰核主治霍亂煩躁氣急每嚼七粒温水嚥之 時 珍 聖出 惠 枝葉皮根氣味並酸濇温無毒主治煑汁飲並止霍 亂吐下轉筋療脚氣 别 録 枝作杖利筋 根葉煑湯淋 足可以已蹷木材作桶濯足甚益人 蘇 頌 枝葉煑汁飲 治熱痢 時珍金 出千 花主治面黑粉滓 方見 李花 樝子 音渣 食療 校正 原附木𤓰 下今分出 釋名木桃 埤 雅 和圎子 時珍曰木𤓰酸香而性脆木桃 酢澀而多渣故謂之樝雷公炮 炙論和圎 子即此也 集解 藏器曰樝子生中都似榅桲而小江外常為果 食北土無之頌曰處處有之孟州特多𢎞景曰 禮云樝梨鑚之謂鑚去核也鄭𤣥不識以為梨之不 臧者郭璞以為似梨而酢澀古以為果今不入例矣 時珍曰樝子乃木𤓰之酢澀者小於木𤓰色微黄蒂 核皆粗核中之子小圎也按王禎農書云樝似小梨 西川唐鄧間多種之味劣於梨與木𤓰而入蜜煑湯 則香美過之莊子云樝梨橘柚皆可於口淮南子云 樹樝梨橘食之則美 嗅之則香皆指此也 氣味酸濇平無毒 詵曰多食傷 氣損齒及筋 主治斷痢 𢎞 景 去惡心 咽酸止酒痰黄水 藏 器 煑汁飲治霍亂轉筋功與木𤓰 相近 孟 詵 榠樝 音㝠渣 宋圗經 校正 原附木𤓰 下今分出 釋名蠻樝 通 志 瘙樝 拾 遺 木李 詩 經 木梨 埤雅於時珍曰木 李生 呉越故鄭 樵通志謂之蠻樝云俗呼為 木梨則榠樝盖蠻樝之訛也 集解 頌曰榠樝木葉花實酷類木𤓰但比木𤓰大而 黄色辨之惟看蒂間别有重蒂如乳者為木𤓰 無此則榠樝也可以進酒去痰道家生壓取汁和甘 松𤣥參末作濕香云甚爽神也詵曰榠樝氣辛香致 衣箱中殺蠧蟲時珍曰榠樝乃木𤓰之大而黄色無 重蒂者也樝子乃木𤓰之短小而味酢濇者也榅桲 則樝類之生於北上者也三物與木𤓰皆是一類各 種故其形狀功用不甚相逺但木𤓰得木之正氣為 可貴 耳 氣味酸平無毒主治解酒去痰 𢎞 景 食之去惡心止心 中酸水 藏 器 煨食止痢浸油梳頭治髮白髮赤 大 明 煑汁 服治霍亂轉筋 呉 瑞 榅桲 音温孛 宋開寶 釋名 時珍曰榅桲性温而氣 馞故名馞音孛香氣也 集解 志曰榅桲生北土似樝子而小頌曰今闗陜有 之沙苑出者更佳其實大抵類樝但膚慢而多 毛味尤甘其氣芬馥置衣笥中亦香藏器曰樹如林 檎花白緑色宗奭曰食之須淨去浮毛不爾損人肺 花白色亦香最多生蟲少有不蛀者時珍曰榅桲盖 榠樝之類生於北土者故其形狀功用皆相彷彿李 珣南海藥録言闗中謂林檎為榅桲按述征記云林 檎佳美榅桲微大而狀醜有毛其味香闗輔乃有江 南甚希觀此則林檎榅桲盖 相似而二物也李氏誤矣 氣味酸甘微温無毒 士良曰發毒熱秘大小腸聚胸 中痰壅澀血 不宜多食瑞曰 同車螯食 發疝氣 主治温中下氣消食除心間酸水去臭辟 衣魚 開 寶 去胸膈積食止渴除煩將臥時噉一兩枚生 熟皆宜 蘇頌多宗奭曰臥時噉 此太 亦痞塞胃脘也 主水瀉腸虚煩熱散 酒氣並宜生食 李 珣 木皮主治搗末傅瘡 蘇 頌 山樝 音渣草 唐本 校正 唐本草木部赤𤓰木宋圗經外類棠 毬子丹溪補遺山樝皆一物也今併 於一但以 山樝標題 釋名赤𤓰子 側巧切 唐本 䑕樝 唐 本 猴樝 危 氏 茅樝 日 用 朹子 音 求 檕梅 音計雅 並爾 羊梂 唐 本 棠梂子 圗 經 山裏果 食鑑樝時珍 曰山 味似 樝子故亦名樝世俗皆作查字誤矣查音槎乃水中 浮木與樝何闗郭璞註爾雅云朹音求樹如梅其子 大如指頭赤色似小柰可食此即山樝也世俗作梂 字亦誤矣梂乃櫟實於朹何闗樝朹之名見於爾雅 自晉宋以來不知其原但用查梂耳此物生於山原 茅林中猴䑕喜食之故又有諸名也唐本草赤爪木 當作赤棗盖棗爪音訛也樝狀似赤棗故爾范成大 虞衡志有赤棗子王璆百一選方云山裏紅果俗名 酸棗又名鼻涕 團正合此義矣 集解 恭曰赤𤓰木赤樝也出山南申安隨諸州小樹 髙五六尺葉似香葇子似虎掌大如小林檎赤 色藏器曰赤𤓰草即䑕樝梂也生髙原梂似小樝而 赤人食之頌曰棠梂子生滁州二月開白花隨便結 實采無時彼人用治下痢及腰疼有效他處亦有不 入藥用時珍曰赤𤓰棠梂山樝一物也古方罕用故 唐本雖有赤𤓰後人不知即此也自丹溪朱氏始著 山樝之功而後遂為要藥其類有二種皆生山中一 種小者山人呼為棠朹子茅樝猴樝可入藥用樹髙 數尺葉有五尖椏間有刺三月開五出小白花實有 赤黄二色肥者如小林檎小者如指頭九月乃熟小 兒采而賣之閩人取熟者去皮核搗和糖蜜作為樝 糕以充果物其核狀如牽牛子黑色甚堅一種大者 山人呼為羊朹子樹髙丈餘花葉皆同但實稍大而 色黄緑皮澀肉虚為異爾初甚酸澀經 霜乃可食功應相同而采藥者不收 實修治 時珍曰九月霜後取帶熟者去核曝 乾或蒸熟去皮核搗作餅子日乾用 氣味酸冷無毒 時珍曰酸甘微温生食多令人嘈 煩易飢損齒齒齲人尤不宜也 主治煑汁服止水痢沐頭洗身治瘡癢 唐 本 煑汁洗漆 瘡多瘥 𢎞 景 治腰痛有效 蘇 頌 消食積補脾治小腸疝氣 發小兒瘡疹 呉 瑞 健胃行結氣治婦人産後兒枕痛惡 露不盡煎汁入砂糖服之立效 震 亨 化飲食消肉積癥 瘕痰飲痞滿吞酸滯血痛脹 時 珍 化血塊氣塊活血 寗 原 發明 震亨曰山樝大能尅化飲食若胃中無食積脾 虚不能運化不思食者多服之則反尅伐脾胃 生發之氣也時珍曰凡脾弱食物不尅化胸腹酸刺 脹悶者於每食後嚼二三枚絶佳但不可多用恐反 尅伐也按物類相感志言煑老雞硬肉入山樝數顆 即易爛則其消肉積之功盖可推矣珍隣家一小兒 因食積黄腫腹脹如鼓偶往羊朹樹下取食之至飽 歸而大吐痰水其病遂愈羊朹乃山樝同類醫家不 用而有此效則 其功應相同矣 附方 新 六 偏墜疝氣 山棠梂肉囘香炒各一兩為末糊 丸梧子大每服一百丸空心白湯 下簡衛生 易 方 老人腰痛 及腿痛用棠梂子鹿茸炙等分 為末蜜丸梧子大每服百丸日 二 服 腸風下血 用寒藥熱藥及脾弱藥俱不效者獨用 山裏果俗名酸棗又名鼻涕團乾者為 末艾湯調下應手 即愈 百一選方 痘疹不快 乾山樝為末湯㸃服之 立出紅活 又法猴樝 五箇酒煎入水温服 即出 危氏得效方 痘疹乾黑 危困者用棠梂子為 末紫草煎酒調服一 錢心全 㓜 鑑 食肉不消 山樝肉四兩水煑食 之并飲其汁簡便方 核主治吞之化食磨積治㿗疝 時 珍 附方 新 二 難産 山樝核七七粒百草霜 為衣酒吞下 海上方 隂腎㿗腫 方見 橄欖 赤𤓰木氣味苦寒無毒主治水痢頭風身痒 唐 本 根主治消積治反胃 時 珍 莖葉主治煑汁洗漆瘡 時珍後 出肘 菴羅果 宋開 寶 釋名菴摩羅迦果 出佛 書 香盖 時珍曰菴羅梵音二合 者也菴摩羅梵音三合 者也華言 清淨是也 集解 志曰菴羅果樹生若林檎而極大宗奭曰西洛 甚多梨之類也其狀似梨先諸梨熟七夕前後 已堪噉色黄如鵞梨纔熟便鬆軟入藥亦希時珍曰 按一統志云菴羅果俗名香盖乃果中極品種出西 域亦柰類也葉似茶葉實似北梨五六 月熟多食亦無害今安南諸畨亦有之 氣味甘温無毒 士良曰酸微寒志曰動風疾凡天行 病及食飽後俱不可食同大蒜辛物 食令人 患黄病 主治食之止渴 開 寶 主婦人經 不通丈夫營 衛中血 不行久食令人不飢 士 良 葉主治渴疾煎湯飲 士 良 柰 别録 下品 釋名頻婆 音波言時珍曰篆文柰字象子綴於木之 形梵 謂之頻婆今北人亦呼之猶云端 好 也 集解 𢎞景曰柰江南雖有而北國最豐作脯食之不 宜人林檎相似而小俱不益人士良曰此有三 種大而長者為柰圎者為林檎皆夏熟小者味澀為 梣秋熟一名楸子時珍曰柰與林檎一類二種也樹 實皆似林檎而大西土最多可栽可壓有白赤青三 色白者為素柰赤者為丹柰亦曰朱柰青者為緑柰 皆夏熟凉州有冬柰冬熟子帶碧色孔氏六帖言凉 州白柰大如兎頭西京雜記言上林苑紫柰大如升 核紫花青其汁如漆著衣不可浣名脂衣柰此皆異 種也郭義恭廣志云西方例多柰家家收切暴乾為 脯數十百斛以為蓄積謂之頻婆粮亦取柰汁為䜴 用其法取熟柰納瓮中勿令蠅入六七日待爛以酒 醃痛拌令如粥狀下水更拌濾去皮子良久去清汁 傾布上以灰在下引汁盡劃開日乾為末調物甘酸 得所也劉熈釋名載柰油以柰擣汁塗繒上暴燥取 下色如油也今闗西人以赤柰楸子取汁塗器中暴 乾名果單是矣味甘酸可以饋逺杜恕篤論云日給 之花似柰柰實而日給零落虚偽與真實相似也則 日給乃柰之不實者而王羲之帖云來禽日給皆囊 盛為佳果則又似指柰為日給矣木槿花亦名日及 或同 名耳 實氣味苦寒有小毒多食令人肺壅臚脹有病人尤 甚 别録曰思邈曰酸苦寒濇無毒 時珍 案正要云頻婆甘無毒 主治補中焦諸不 足氣和脾治卒食飽氣壅不通者擣汁服 孟 詵 益心氣 耐飢 千 金 生津止渴 正 要 林檎 宋開 寶 校正 併入拾遺 文林郎果 釋名來禽 法 帖 文林郎果 藏器曰文林郎生渤海間云 其樹從河中浮來有文林郎 拾得種之因以為名珣曰文林郎南人呼為榅桲是 矣時珍曰案洪玉父云此果味甘能來衆禽於林故 有林禽來禽之名又唐髙宗時紀王李謹得五色林 檎似朱柰以貢帝大恱賜謹為文林郎人因呼林檎 為文林郎果又述征記云林檎實佳美其榅桲微大 而狀醜有毛而香闗輔乃有江南甚希據此則林檎 是文林郎 非榅桲矣 集解 志曰林檎在處有之樹似柰皆二月開粉紅花 子亦如柰而差圎六月七月熟頌曰亦有甘酢 二種白者早熟而味脆美酢者差晚須爛熟乃堪噉 今醫家乾之入治傷寒藥謂之林檎散時珍曰林檎 即柰之小而圎者其味酢者即楸子也其類有金林 檎紅林檎水林檎蜜林檎黑林檎皆以色味立名黑 者色似紫柰有冬月再實者林檎熟時晒乾研末㸃 湯服甚美謂之林檎麨僧賛寧物類相感志云林檎 樹生毛蟲埋蠶蛾於下或以洗 魚水澆之即止皆物性之妙也 氣味酸甘温無毒 思邈曰酸苦平濇無毒多食令人 百 弱志曰多食發熱及冷痰澀 氣令人好唾或生瘡癤閉 百 其子食之令人煩心 主治下氣消痰治霍亂肚 痛 大 明 消渴者宜食之 蘇 頌 療水糓痢洩精 孟 詵 小兒閃癖 時 珍 附方 舊 三 水痢不止 林檎半熟者十枚水二升煎一 升并林檎食之 食醫心鏡 小 兒下痢 林檎構子同杵汁任 意服之 子母秘録 小兒閃癖 頭髮豎黄瘰 㾧瘦弱者乾 林檎脯研末和 醋傅之 同上 東行根主治白蟲蚘蟲消渴好唾 孟 詵 柹 音士品别 録中 釋名 時珍曰柹從 音滓諧聲也俗作柿 非矣柿音肺削木片也胡名鎮頭迦 集解 頌曰柹南北皆有之其種亦多紅柹所在皆有 黄柹生汴洛諸州朱柹出華山似紅柹而圎小 皮薄可愛味更甘珍椑柹色青可生啖諸柹食之皆 美而益人又有一種小柹謂之軟棗俗呼為牛奶柹 世傳柹有七絶一多壽二多隂三無鳥巢四無蟲蠧 五霜葉可玩六嘉實七落葉肥滑可以臨書也宗奭 曰柹有數種著益柹於蒂下别有一重又有牛心柹 狀如牛心蒸餅柹狀如市賣蒸餅華州朱柹小而深 紅塔柹大於諸柹去皮挂木上風日乾之佳火乾者 味不甚佳其生者可以温水養去澀味也時珍曰柹 髙樹大葉圎而光澤四月開小花黄白色結實青緑 色八九月乃熟生柹置器中自紅者謂之烘柿日乾 者謂之白柹火乾者謂之烏柹水浸藏者謂之醂柹 其核形扁狀如木鼈子仁而硬堅其根甚固謂之柹 盤案事類合璧云柹朱果也大者如楪八棱梢扁其 次如拳小或如雞子鴨子牛心鹿心之狀一種小而 如折二錢者謂之猴 棗皆以核少者為佳 烘柹 時珍曰烘柹非謂火烘也即青緑之柹收置器 中自然紅熟如烘成澀味盡去其甘如蜜歐陽 修歸田録言襄鄧人以榠樝或 榅桲或橘葉於中則熟亦不必 氣味甘寒澀無毒 𢎞景曰生柹性冷鹿心柹尤不可 食令人腹痛宗奭曰凡柹皆凉不 至大寒食之引痰為其味甘也日乾者食多動風凡 柹同蟹食令人腹痛作瀉二物俱寒也時珍曰按王 璆百一選方云一人食蟹多食紅柹至夜大吐繼之 以血昏不省人一道者云惟木香可解乃磨汁灌之 即漸甦醒 而愈也 主治通耳鼻氣治腸胃不足解酒毒壓胃 間熱止口乾 别 録 續經 氣 詵 發明 藏器曰飲酒食紅柹令人易醉或 心痛欲死别録言解酒毒失之矣 白柹 柹霜修治 時珍曰白柹即乾柹生霜者其法 用大柹去皮捻扁日晒夜露至乾 内瓮中待生白霜乃取出今人謂 之柹餅亦曰柹花其霜謂之柹霜 氣味甘平濇無毒 𢎞景曰日乾者性冷生 柹彌冷火熏者性熱 主治補虚 勞不足消腹中宿血濇中厚腸健脾胃氣 詵 開胃澀 腸消痰止渴治吐血潤心肺療肺痿心熱欬嗽潤聲 喉殺蟲 大 明 温補多食去面䵟 藏 器 治反胃咯血血淋腸 澼痔漏下血 時 珍 霜清上焦心肺熱生津止渴化痰寧 嗽治咽喉口舌瘡痛 時 珍 發明 震亨曰乾柹屬金而有土屬隂而有收意故止 血治欬亦可為助也時珍曰柹乃脾肺血分之 果也其味甘而氣平性濇而能收故有健脾澀腸治 嗽止血之功盖大腸者肺之合而胃之子也真正柹 霜乃其精液入肺病上焦藥尤佳按方勺泊宅編云 外兄劉掾云病臟毒下血凡半月自分必死得一方 只以乾柹燒灰飲服二錢遂愈又王璆百一方云曽 通判子病下血十年亦用此方一服而愈為散為丸 皆可與本草治腸澼消宿血解熱毒之義相合則柹 為太隂血分之藥益可徴矣又經驗方云有人三世 死於反胃病至孫得一方用乾柹餅同乾飯日日食 之絶不用水飲如法食之其病遂愈此又一徴也 附方 舊四 新十 腸風臟毒 方說 見上 小便血淋 葉氏用乾柹三 枚燒存性研末 陳米飲服煎經驗方用白柹 烏豆鹽花 湯入墨汁服之 熱淋澀痛 乾柹燈心等 分水煎日飲 氏朱 方 小兒秋痢 以粳米煑粥熟時入乾柹末再煑 三兩沸食之奶母亦食之 食療 反 胃吐食 乾柹三枚連蒂擣爛酒服 甚效切勿以它藥雜之 腹薄食減 凡男女 脾虚腹 薄食不消化面上黑㸃者用乾柹三斤酥一斤蜜半 斤以酥蜜煎匀下柹煑十餘沸用不津器貯之每日 空腹食三五枚甚 良 孟詵食療 痰嗽帶血 青州大柹餅飯上蒸熟 批開每用一枚摻真青 黛一錢卧時食薄荷 湯下 丹溪纂要 産後欬逆 氣亂心煩用乾柹切 碎水煑汁呷 産寶 婦人蒜髮 乾柹五枚以茅香煑熟枸杞子酒浸焙研 各等分擣丸梧子大每服五十丸茅香湯 下日三 普濟 面生䵟 乾柹日日食 之 普濟方 鼻窒不通 乾柹同粳 米煑粥日 食濟 聖 耳聾鼻塞 乾柹三枚細切以粳米三合豆䜴 少許煑粥日日空心食之 聖惠 痘瘡入目 白柹日日 食之良 臁脛爛瘡 用柹霜柹蒂等分燒 研傅之甚效 筆峯 雜 興 解桐油毒 乾柹餅食 之 普濟 烏柹 火熏 乾者 氣味甘温無毒主治殺蟲療金瘡火瘡生 肉止痛 别 録 治狗齧瘡斷下痢 𢎞 景 服藥口苦及嘔逆者 食少許即止 藏 器 醂柹 音 覽 修治 瑞曰水藏者性冷鹽藏者有毒時珍曰 醂藏柹也水收鹽浸之外又有以熟柹 用灰汁澡三四度令汁盡着器 中經十餘日即可食治病非宜 主治濇下焦健脾胃 消宿血 詵 柹餻修治 時珍曰按李氏食經云用糯米洗淨一斗 大乾柹五十箇同擣粉蒸食如乾入煑棗 泥和 拌之 主治作餅及餻與小兒食治秋痢 詵 黄柹和米 粉作糗蒸與小兒食止下痢下血有效 藏 器 柹蒂氣味濇平無毒主治欬逆噦氣煑汁服 詵 發明 震亨曰人之隂氣依胃為養上傷則木挾相火 直冲清道而上作欬逆古人以為胃寒既用丁 香柹蒂不知其孰為補虚孰為降火不能清氣利痰 惟有助火而已時珍曰欬逆者氣自臍下冲 直上 至咽膈作呃忒蹇逆之聲也朱肱南陽書以噦為欬 逆王履 洄集以欬嗽為欬逆皆誤矣噦者乾嘔有 聲也欬逆有傷寒吐下后及久病産後老人虚人隂 氣大虧陽氣暴逆自下焦逆至上焦而不能出者有 傷寒失下及平人痰氣抑遏而然者當視其虚實隂 陽或温或補或泄熱或降氣或吐或下可也古方單 用柹蒂煑汁飲之取其苦温能降逆氣也濟生柹蒂 散加以丁香生薑之辛熱以開痰散鬱盖從治之法 而昔人亦常用之收効矣至易水張氏又益以人參 治病後虚人欬逆亦有功績丹溪朱氏但執以寒治 熱之理而不及從治之法矯枉之過矣若陳氏三因 又加以良薑之類是真以為胃寒而助其邪火者也 附方 新 一 欬逆不止 濟生柹蒂散治欬逆胸滿用柹蒂 丁香各二錢生薑五片水煎服或 為末白湯㸃服草潔古加人參一錢治虚人欬逆 三因加良薑甘 等分 衛生寶鑑加青皮陳皮 王氏易簡加 半夏生薑 木皮主治下血晒焙研末米飲服二錢兩服可止 頌 湯火瘡燒灰油調傅 時 珍 根主治血崩血痢下血 時 珍 椑柹 音卑士 宋開寶 釋名漆柹 日 華 緑柹 日 用 青椑 廣 志 烏椑 開 寳 花椑 日 用 赤棠椑 時珍曰椑乃柹之小而卑者故謂之椑他柹至熟則 黄赤惟此雖熟亦青黒色擣碎浸汁謂之柹漆可以 染罾扇諸物故 有漆柹之名 集解 志曰椑柹生江淮以南似柹而青黄潘岳閒居 賦所謂梁侯烏椑之柹是也頌曰椑柹出宣歙 荆襄閩廣諸州柹大如杏 惟堪生啖不可為乾也 氣味甘寒濇無毒 𢎞景曰椑生啖性冷服石家宜 之不入藥用不可與蟹同食 主治壓丹石藥發熱利水解酒毒去胃中熱久食令人 寒中 開 寶 止煩渴潤心肺除腹臟冷熱 日 華 君遷子 拾 遺 釋名㮕棗 千金作 軟棗 梬棗 廣志 音逞 牛奶柹 名 苑 丁香柹 日 用 紅 藍棗 齊民要術其時珍曰君遷子名始見於左思呉 都賦而著 狀於劉欣期交州記名義莫詳㮕 棗其形似棗而軟也司馬光名苑云君遷子似馬奶 即今牛奶柹也以形得名崔豹古今注云牛奶柹即 㮕棗葉如柹子亦如柹而小唐宋諸家不 知君遷㮕棗牛奶柹皆一物故詳證之 集解 藏器曰君遷子生海南樹髙丈餘子中有汁如 乳汁甜美呉都賦平仲君遷是也時珍曰君遷 即㮕棗其木類柹而葉長但結實小而長狀如牛奶 乾熟則紫黑色一種小圎如指頂大者名丁香柹味 尤美救荒本草以為羊矢棗誤矣其樹接大柹最佳 廣志云㮕棗小柹也肌細而厚少核可以供御即此 氣味甘濇平無毒主治止消渴去煩熱令人潤澤 藏 器 鎮心久服悦人顔色令人輕健 珣 安石榴 别録 下品 釋名若榴 廣 雅 丹若 古今 注 金罌 時珍曰榴者瘤也丹實 垂垂如贅瘤也博物志 云漢張騫出使西域得塗林安石國榴種以歸故名 安石榴又按齊民要術云凡植榴者須安僵石枯骨 於根下即花實繁茂則安石之名義或取此也若木 乃扶桑之名榴花丹頳似之故亦有丹若之稱傅𤣥 榴賦所謂灼若旭日栖扶桑者是矣筆衡云五代呉 越王錢鏐改榴為金罌酉陽雜爼言榴甜者名天漿 道家書謂榴為三尸酒言三尸蟲得此果則醉 也故范成大詩云玉池咽清肥三彭跡如埽 集解 𢎞景曰石榴花赤可愛故人多植之尤為外國 所重有甜酢二種醫家惟用酢者之根壳榴子 乃服食者所忌頌曰安石榴本生西域今處處有之 木不甚髙大枝柯附榦自地便生作叢種極易息折 其條盤土中便生也花有黄赤二色實有甘酢二種 甘者可食酢者入藥又一種山石榴形頗相類而絶 小不作房生青齊間甚多不入藥但蜜漬以當果甚 美宗奭曰石榴有酸淡二種旋開單葉花旋結實實 中紅孫枝甚多秋後經霜則自坼裂一種子白瑩澈 如水晶者味亦甘謂之水晶石榴惟酸石榴入藥須 老木所結收留陳久者乃佳時珍曰榴五月開花有 紅黄白三色單葉者結實千葉者不結實或結亦無 子也實有甜酸苦三種抱朴子言苦者出積石山或 云即山石榴也酉陽雜爼言南詔石榴皮薄如紙瑣 碎録言河隂石榴名三十八者其中只有三十八子 也又南中有四季榴四時開花秋月結實實方綻隨 復開花有火石榴赤色如火海石榴髙一二尺即結 實皆異種也案事類合璧云榴大如盃赤色有黑斑 㸃皮中如蜂窠有黄膜隔之子形如人齒淡紅色亦 有潔白如雪者潘岳賦云榴者天下之竒樹九州之 名果千房同膜千子如 一禦飢療渴解醒止醉 甘石榴氣味甘酸温濇無毒多食損人肺 别録食詵 曰多 損 齒令黑凡服食藥物人忌食之震亨 曰榴者留也其汁酸性滯戀成痰 主治咽喉燥渴 别 録 能理乳石毒 孟 詵 制三尸蟲 時 珍 酸石榴氣味酸温濇無毒主治赤白痢腹痛連子搗 汁頓服一枚 孟 詵 止瀉痢崩中帶下 時 珍 發明 時珍曰榴受少陽之氣而榮於四月盛於五月 實於盛夏熟於深秋丹花赤實其味甘酸其氣 温濇具木火之象故多食損肺齒而生痰涎酸者則 兼收歛之氣故入斷下崩中之藥或云白榴皮治白 痢紅榴皮治 紅痢亦通 附方 新 五 腸滑久痢 黑神散用酸石榴一箇煆烟盡出 火毒一夜研末仍以酸榴一塊煎 湯服神 效無比 久瀉不止 方同上方 並普濟 痢血五色 或膿或水冷 熱不調酸石 榴五枚連子搗汁二升 每服五合神妙 聖濟 小便不禁 酸石榴燒存性無 則用枝燒灰代之 每服二錢用柏白皮切焙四錢煎湯一盞入 榴灰再煎至八分空心温服晚再服 聖惠 撚鬚令 黑 酸石榴結成時就東南枝上揀大者一箇頂上開 一孔内水銀半兩於中原皮封之麻札定牛屎封 䕶待經霜摘下傾出壳内水以魚鰾 籠指蘸水撚鬚久久自黒也 普濟 酸榴皮修治 效曰凡使榴皮葉根勿犯鐵並不計乾 濕皆以漿水浸一夜取出用其水如墨 汁 也 氣味 同 實 主治止下痢漏精 别 録 治筋骨風腰脚不遂行 歩攣急疼痛澀腸取汁㸃目止泪下 權 煎服下蚘蟲 藏 器 止瀉痢下血脫肛崩中帶下 時 珍 附方 舊六 新四 赤白痢下 腹痛食不消化者食療本草用 酸榴皮炙黄為末棗肉或粟米 飯和丸梧子大每空腹米飲服三十丸日三服以止 為度如寒滑加附子赤石脂各一倍 肘后方用皮 燒存性為末每米飲服 方寸匕日三服效乃止 糞前有血 令人面黄用酢石 榴皮炙研末每服 二錢用茄子枝煎 湯服 孫真人方 腸滑久痢 神妙無比方也用石榴 一箇劈破炭火簇燒存 性出火毒為末每服一錢别以酸石 榴一瓣水一盞煎湯調服 經驗方 久痢久瀉 陳石 榴皮 酢者焙研細末每服二錢米飲下患二三年或二三 月百方不效者服之便止不可輕忽之也 普濟方 小兒風癎 大生石榴一枚割去頂剜空入全蠍五枚 黄泥固濟煆存性為末每服半錢乳汁調 下或防風湯下 亦可 聖濟録 卒病耳聾 八九月間取石榴一箇上 作孔如毬子大内米醋令 滿以原皮盖之水和麫褁煨熟取起去盖入少黑李 子仙沼子末取水滴耳中勿動腦中若動勿驚如此 三夜再作必通不按唐慎微本草收采此方云出孫 真人而黑李子 知為何物也其仙沼子即預知子 食榴損齒 石榴黑皮炙黄研末棗肉和丸梧子大 每日空腹三丸白湯下日二服 普濟 丁 腫惡毒 以針刺四畔用榴皮着瘡上以麫圍四畔炙 之以痛為度仍内榴末傅上急褁經宿連根 自出也肘 後百一方 脚肚生瘡 初起如粟搔之漸開黄水浸滛 痒痛潰爛遂致遶脛而成痼疾 用酸榴皮煎湯冷定日日 埽之取愈乃止醫學正宗 酸榴東行根氣味 同 皮 主治蚘蟲寸白 别 録 青者入染鬚 用 權 治口齒病 頌 止澀瀉痢帶下功與皮同 時 珍 附方 舊三 新二 金蠶蠱毒 吮白礬味甘嚼黑豆不腥者即 是中蠱也石榴根皮煎濃汁服 即吐出活蠱無不愈 者 丹溪摘𤣥方 寸白蚘蟲 酢石榴東行根一握 洗剉用水三升煎取 半盌五更温服盡至明取下蟲一大團永絶根本食 粥補之 崔元亮海上方用榴皮煎水煑米作粥食 之亦 良 女子經閉 不通用酢榴根東生者一握炙乾水 二大盞濃煎一盞空心服之未通再 服門 斗 赤白下痢 方同 上 榴花主治隂乾為末和鐵丹服一年變白髮如漆 藏 器 也鐵丹飛鐵為丹 亦鐵粉之屬 千葉者治心熱吐血又研末吹鼻 止衂血立效亦傅金瘡出血 蘇 頌 附方 舊一 新二 金瘡出血 榴花半斤石灰一升搗和隂乾 每用少許傅之立止 崔元亮 方 鼻出衂血 酢榴花二錢半黄蜀葵花一錢為末每 服一錢水一盞煎服效乃止 聖濟録 九竅出血 石榴花揉塞之 取效葉亦可 橘 本經 上品 校正 志曰自木 部移入此 釋名 時珍曰橘從矞音鷸諧聲也又雲五色為慶二 色為矞矞雲外赤内黃非烟非霧郁郁紛紛之 象橘實外赤内黃剖之香霧紛郁有 似乎矞雲橘之從矞又取此意也 集解 時珍曰橘柚生江南及山南山谷十月采恭曰 柚之皮厚味甘不似橘皮味辛苦其肉亦如橘 有甘有酸酸者名胡柑今俗謂橙為柚非矣案郭璞 云柚似橙而實酢大於橘孔安國云小曰橘大曰柚 皆為柑也頌曰橘柚今江浙荆襄湖嶺皆有之木髙 一二丈與枳無辨刺出莖間夏初生白花六七月成 實至冬黃熟舊說小為橘大為柚今醫家乃用黃橘 青橘不言柚豈青橘是柚之類乎宗奭曰橘柚自是 兩種本草云一名橘皮後人誤加柚字妄生分别且 青橘黃橘治療尚殊况柚為别種乎惟郭璞所言乃 真識橘柚者若不如此分别誤以柚皮為橘皮是貽 無窮之患矣時珍曰橘柚蘇恭所說甚是蘇頌不知 青橘即橘之未黃者乃以為柚誤矣夫橘柚柑三者 相類而不同橘實小其瓣味微酢其皮薄而紅味辛 而苦柑大於橘其瓣味甘其皮稍厚而黃味辛而甘 柚大小皆如橙其瓣味酢其皮最厚而黃味甘而不 甚辛如此分之即不誤矣按事類合璧云橘樹髙丈 許枝多生刺其葉兩頭尖緑色光面大寸餘長二寸 許四月著小白花甚香結實至冬黄熟大者如盃色 中有瓣瓣中有核也宋韓彦直著橘譜三巻甚詳其 畧云柑橘出蘇州台州西出荆州南出閩廣撫州皆 不如温州者為上也柑品有八橘品十有四多是接 成惟種成者氣味尤勝黄橘扁小而多香霧乃橘之 上品也朱橘小而色赤如火緑橘紺碧可愛不待霜 後色味已佳隆冬采之生意如新乳橘狀似乳柑皮 堅瓤多味絶酸芳塌橘狀大而扁外緑心紅瓣巨多 液經春乃甘美包橘外薄内盈其胍瓣隔皮可數綿 橘微小極軟美可愛而不多結沙橘細小甘美油橘 皮似油飾中堅外黒乃橘之下品也早黄橘秋半已 丹凍橘八月開花冬結春采穿心橘實大皮光而心 虚可穿荔枝橘出横陽膚理皺密如荔子也俗傳橘 下埋鼠則結實加倍故物類相感志云橘見尸而實 繁湼槃經云如橘見䑕其果實多周禮言 橘踰淮而自變為枳地氣然也餘見柑下 橘實氣味甘酸温無毒 𢎞景曰食之多痰恐非益也 原曰食多戀膈生痰滯肺氣 食瑞曰同螃蟹 令人患軟癰 主治甘者潤肺酸者聚痰 藏 器 止消渴 開胃除胸中膈氣 大 明 發明 時珍曰橘皮下氣消痰其肉生痰聚飲表裏之 異如此凡物皆然今人以蜜煎橘充果食甚佳 亦可醬 葅也 黃橘皮釋名紅皮 湯 液 陳皮 食療以𢎞景曰橘皮療氣 大勝 東橘為好西江者 不如須陳久者為良好古曰橘皮以色紅日 久者為佳故曰紅皮陳皮去白者曰橘紅也 修治 斆曰凡使勿用桔皮皺子皮二件用不得凡修 事須去白膜一重剉細以鯉魚皮褁一宿至明 取用宗奭曰本草橘柚作一條盖傳誤也後世不知 以柚皮為橘皮是貽無窮之患矣此乃六陳之一天 下日用所須今人又多以乳柑皮亂之不可不擇也 柑皮不甚苦橘皮極苦至熟亦苦或以皮之𦂳慢分 别又因方土不同亦互有𦂳慢也時珍曰橘皮紋細 色紅而薄内多筋胍其味苦辛柑皮紋粗色黄而厚 内多白膜其味辛甘柚皮最厚而虚紋更粗色黃内 多膜無筋其味甘多辛少但以此别之即不差矣橘 皮性温柑柚皮性冷不可不知今天下多以廣中來 音為勝江西者次之然亦多以柑皮雜之柑皮猶可 用柚皮則懸絶矣凡橘皮入和中理胃藥則留白入 下氣消痰藥則去白其說出於聖濟經去白者以白 湯入鹽洗潤透刮去筋膜晒 乾用亦有煑焙者各隨本方 氣味苦辛温無毒主治胸中瘕熱逆氣利水穀久服 去臭下氣通神 本 經 下氣止嘔欬治氣衝胸中吐逆霍 亂療脾不能消穀止洩除膀胱留熱停水起淋利小 便去寸白蟲 别 録 清痰涎治上氣欬嗽開胃主氣痢破 癥瘕痃癖 甄 權 療嘔噦反胃嘈雜時吐清水痰痞痎瘧 大腸閟塞婦人乳癰入食料解魚腥毒 時 珍 發明 杲曰橘皮氣薄味厚陽中之隂也可升可降為 脾肺二經氣分藥留白則補脾胃去白則理肺 氣同白术則補脾胃同甘草則補肺獨用則瀉肺損 脾其體輕浮一能導胸中寒邪二破滯氣三益脾胃 加青皮减半用之去滯氣推陳致新但多用久服能 損元氣也原曰橘皮能散能瀉能温能補能和化痰 治嗽順氣理中調脾快膈通五淋療酒病其功當在 諸藥之上時珍曰橘皮苦能泄能燥辛能散温能和 其治百病總是取其理氣燥濕之功同補藥則補同 瀉藥則瀉同升藥則升同降藥則降脾乃元氣之母 肺乃攝氣之籥故橘皮為二經氣分之藥但隨所配 而補瀉升降也潔古張氏云陳皮枳殻利其氣而痰 自下盖此義也同杏仁治大腸氣閟同桃仁治大腸 血閟皆取其通滯也詳見杏仁下按方勺泊宅編云 橘皮寛膈降氣消痰飲極有殊功他藥貴新惟此貴 陳外舅莫強中令豐城時得疾凡食已輒胸滿不下 百方不效偶家人合橘紅湯因取嘗之似相宜連日 飲之一日忽覺胸中有物墜下大驚目瞪自汗如雨 須㬰腹痛下數塊如鐵彈子臭不可聞自此胸次廓 然其疾頓愈盖脾之冷積也其方用橘皮去穰一斤 甘草鹽花各四兩水五椀慢火煑乾焙研為末白湯星 㸃服名二賢散治一切痰氣持驗世醫徒知半夏南 之屬何足以語此哉珍按二賢散丹溪變之為潤下 丸用治痰氣有效惟氣實人服之相宜氣不足者不 宜用 之也 附方 舊七新 二十一 潤下丸 治濕痰因火泛上停滯胸膈欬 唾稠粘陳橘皮半斤入砂鍋内 下鹽五錢化水淹過煑乾粉甘草二兩去皮蜜炙各 取淨末蒸餅和丸梧桐子大每服百丸白湯下 丹 溪 方 寛中丸 治脾氣不和冷氣客於中壅遏不通是為 脹滿用橘皮四兩白术二兩為末酒糊丸 梧子大每食前木香湯下三 十丸日三服 是齊指迷方 橘皮湯 治男女傷寒并 一切雜病嘔噦 手足逆冷者用橘皮四兩生薑一兩水 二升煎一升徐徐呷之即止 仲景方 嘈雜吐水 真 橘 皮去白為末五更安五分於掌心䑛之即 睡三日必效皮不真則不驗 怪證竒方 霍亂吐瀉 不拘男女但有一㸃胃氣存者服之再生廣陳皮去 白五錢真霍香五錢水二盞煎一盞時時温服出百 一選方仍聖惠用陳橘皮末二錢湯㸃服不省 者灌之 燒磚沃醋布褁磚安心下熨之便活 反胃 吐食 真橘皮以日照西壁土炒香為末每服二錢生 薑三片棗肉一枚水二鍾煎一鍾温服 直指 方 卒然食噎 橘皮一兩湯浸去瓤焙為末以水 一大盞煎半盞熱服 食醫心鏡 諸氣 呃噫 橘皮二兩去瓤水一升煎五合頓 服或加枳殻尤良 孫尚藥方 痰膈氣脹 陳 皮 三錢水煎熱服 楊氏簡便方 卒然失聲 橘皮半兩水煎 徐呷 肘後方 經年氣嗽 橘皮神麴生薑焙乾等分為末蒸餅和丸梧子大每 服三五十丸食後夜臥各一服有人患此服之兼舊 患膀胱氣皆愈 也 冦氏衍義 化食消痰 胸中熱氣用橘皮半兩微 熬為末水煎代茶細呷 心 鏡 下焦冷氣 乾陳橘皮一斤為末蜜丸梧子大每 食前温酒下三十丸 食療本草 脚 氣衝心 或心下結硬腹中虚冷陳皮一斤和杏仁五 兩去皮尖熬少加蜜搗和丸如梧桐子大每 日食前米飲下 三十丸 食療 老人氣閟 方同上 濟生 大腸閟塞 陳皮連 白酒煑 焙研末每温酒服二 錢米飲下 普濟方 途中心痛 橘皮去白煎湯飲之 甚良 談埜翁方 食魚蟹毒 方同上 肘後 風痰麻木 凡手及十指麻木大風 麻木皆是濕痰死血用 橘紅一斤逆流水五椀煑爛去渣再煑至一盌頓 服取吐乃吐痰聖藥也不吐加𤓰蒂末 摘𤣥方 脾 寒諸瘧 不拘老少孕婦只兩服便止真橘皮取白切 生薑自然汁浸過一指銀器内重湯煑乾焙 研末每服三錢用隔年青州棗十箇水一 盞煎半盞發前服以棗下之 適用方 小兒疳瘦 久服消食和氣長肌肉用陳橘皮一兩黃連以米泔 水浸一日一兩半研末入麝三分用猪膽盛藥以漿 水煑熟取出用粟米飯和丸緑豆大每 服一二十丸米飲下 錢氏小兒方 産後尿閟 不 通 者陳皮一兩去白為末每空心温酒服二 錢一服即通此張不愚方也 婦人良方 産後吹奶 陳皮一兩甘草一 錢水煎服即散 婦人乳癰 未成者即散已成者即 潰痛不可忍者即不疼 神驗不可云喻也用真陳橘皮湯浸去白晒麫炒微 黄為末每服二錢麝香調酒下初發者一服見效名 橘香散 張氏方 聤耳出汁 陳皮燒研一錢射香少 許為末日摻名立效散 魚骨鯁咽 橘皮常含咽汁 即下 聖惠方 嵌甲作痛 不能行履者濃煎陳皮湯 浸良久甲肉自離輕手剪 去以虎骨末傅之 即安 醫林集要 青橘皮修治 時珍曰青橘皮乃橘之未黄而青色者 薄而光其氣芳烈今人多以小柑小柚 小橙偽為之不可不慎辨之入藥 以湯浸去瓤切片醋拌瓦炒過用 氣味苦辛温無毒主治氣殢下食破積結及膈氣 頌 破堅癖散滯氣去下焦諸濕治左脇肝經積氣 元 素 治 胸膈氣逆脇痛小腹疝氣消乳腫疏肝膽瀉肺氣 時 珍 發明 元素曰青橘皮氣味俱厚沉而降隂也入厥隂 少陽經治肝膽之病杲曰青皮乃足厥隂引經 之藥能引食入太隂之倉破滯削堅皆治在下之病 有滯氣則破滯氣無滯氣則損真氣好古曰陳皮治 髙青皮治低與枳壳治胸膈枳實治心下同意震亨 曰青皮乃肝膽二經氣分藥故人多怒有滯氣脇下 有鬱積或小腹疝疼用之以疏通二經行其氣也若 二經實者當先補而後用之又云疏肝氣加青皮炒 黑則入血分也時珍曰青橘皮古無用者至宋時醫 家始用之其色青氣烈味苦而辛治之以醋所謂肝 欲散急食辛以散之以酸泄之以苦降之也陳皮浮 而升入脾肺氣分青皮沉而降入肝膽氣分一體二 用物理自然也小兒消積多用青皮最能發汗有汗 者不可用說出楊仁齋直指方人罕知之嘉謨曰久 瘧熱甚必結癖塊宜多服清脾湯内 有青皮疏利肝邪則癖自不結也 附方 舊二 新七 快膈湯 治冷膈氣及酒食後飽滿用青橘 皮一斤作四分四兩用鹽湯浸四 兩用白沸湯浸四兩用醋浸四兩用酒浸各三日取 出去白切絲以鹽一兩炒微焦研末每用二錢以茶 末五分水煎温 服亦可㸃服 理脾快氣 青橘皮一斤日乾焙研末 甘草末一兩檀香末半兩 和勻收之每用一二錢 入鹽少許白湯㸃服 法製青皮 常服安神調氣消 食解酒益胃不拘 老人小兒宋仁宗每食後咀數片乃邢和璞真人所 獻名萬年草劉跂改名延年草仁宗以賜吕丞相用 青皮一斤浸去苦味去瓤煉淨白鹽花五兩炙甘草 六兩舶茴香四兩甜水一斗煑之不住攪勿令著底 候水盡慢火焙乾勿令焦去甘草茴 香只取青皮密收用 王氏易簡方 瘧疾寒熱 青皮 一兩 燒存性研末發前温酒服 一錢臨時再服 聖惠方 傷寒呃逆 聲聞四隣四花 青皮全者研末 每服二錢白湯 下 醫林集要 産後氣逆 青橘皮為末葱白童子小 便煎二錢服 經驗後方 婦人乳嵓 因久積憂鬱乳房内有核如指頭不痛不 痒五七年成癰名乳嵓不可治也用青皮 四錢水一盞半煎一盞徐徐服 之日一服或用酒服 丹溪方 聤耳出汁 青皮燒研 末綿包塞 之 唇燥生瘡 青皮燒研 猪脂調塗 橘瓤上筋膜主治口渴吐酒炒熟煎湯飲甚效 大 明 橘核修治 時珍曰凡用須以新瓦焙 香去殻取仁研碎入藥 氣味苦平無毒主治腎疰腰痛膀胱氣痛腎冷炒研 每温酒服一錢或酒煎服之 大 明 治酒 風鼻赤炒研 每服一錢胡桃肉一箇擂酒服以知為度 宗 奭 小腸疝 氣及隂核腫痛炒研五錢老酒煎服或酒糊丸服甚 效 時 珍 發明 時珍曰橘核入足厥隂與青皮同功故治腰痛 㿉疝在下之病不獨取象於核也和劑局方治 諸疝痛及内㿉卵腫偏墜或硬如石或腫至 潰有橘核丸用之有效品味頗多詳見本方 附方 新 一 腰痛 橘核杜仲各二兩炒研末每 服二錢鹽酒下 簡便方 葉氣味苦平無毒主治導胸膈逆氣入厥隂行肝氣 消腫散毒乳癰脇痛用之行經 震 亨 附方 新 一 肺癰 緑橘葉洗擣絞汁一盞服之 吐出膿血即愈 經驗良方 柑 宋開 寶 釋名木奴 志曰柑未經霜時猶酸霜後甚甜故名柑 子時珍曰漢李衡種柑於武陵洲上號為 木奴 焉 集解 頌曰乳柑出西戎者佳志曰柑生嶺南及江南 樹似橘實亦似橘而圎大皮色生青熟黄惟乳 柑皮入藥山柑皮療咽痛餘皆不堪用又有沙柑青 柑體性相類藏器曰柑有朱柑黄柑乳柑石柑沙柑 橘有朱橘乳橘塌橘山橘黄淡子此輩皮皆去氣調也 中實俱堪食就中以乳柑為上也時珍曰柑南方果 而閩廣温台蘇撫荆州為盛川蜀雖有不及之其樹 無異於橘但刺少耳柑皮比橘色黄而稍厚理稍粗 而味不苦橘可久留柑易腐敗柑樹畏氷雪橘樹畧 可此柑橘之異也柑橘皮今人多混用不可不辨詳 見橘下案韓彦直橘譜云乳柑出温州諸邑惟泥山 者為最以其味似乳酪故名彼人呼為真柑似以佗 柑為假矣其木婆娑其葉纎長其花香韻其實圎正 膚理如澤蠟其大六七寸其皮薄而味珍胍不粘瓣 食不留滓一顆僅二三核亦有全無者擘之香霧噀 人為柑中絶品也生枝柑形不圎色青膚粗味帶微 酸留之枝間可耐久也俟味變甘乃帶葉折故名海 紅柑樹小而顆極大有圍及尺者皮厚色紅可久藏 今獅頭柑亦是其類也洞庭柑種出洞庭山皮細味 美其熟最早也甜柑類洞庭而大每顆必八瓣不待 霜而黄也木柑類洞庭膚粗頑瓣大而少液故謂之 木也朱柑類洞庭而大色絶嫣紅其味酸人不重之 饅頭柑近蒂起如 饅頭尖味香美也 氣味甘大寒無毒 頌曰冷志曰多食令人肺冷生痰 脾冷發痼癖大腸瀉利發隂汗 主治利腸胃中熱毒解丹石止暴渴利小便 開 寶 附方 新 一 難産 柑橘瓤隂乾燒存性研 末温酒服二錢 集效 皮氣味辛甘寒無毒 時珍曰橘皮苦辛温柑皮辛甘 寒外形雖似而氣味不同詵曰 多食令 肺燥 主治下氣調中 藏 器 解酒毒及酒渴去白焙研 末㸃湯入鹽飲之 大 明 治産後肌浮為末酒服 雷 斆 傷寒 飲食勞復者濃煎汁服 時 珍 山柑皮治咽喉痛效 開 寶 核主治作塗面藥 蘇 頌 葉主治聤耳流水或膿血取嫩頭七箇入水數滴杵 取汁滴之即愈 藺 氏 橙 宋開 寶 釋名金毬 鵠殻 時珍曰案陸佃埤雅云橙柚屬也 可登而成之故字從登又諧聲也 集解 志曰橙樹似橘而葉大其形圎大於橘而香皮 厚而皺八月熟時珍曰橙産南土其實似柚而 香葉有兩刻缺如兩叚亦有一種氣臭者柚乃柑屬 之大者早黄難留橙乃橘屬之大者晚熟耐久皆有 大小二種案事類合璧云橙樹髙枝葉不甚類橘亦 有刺其實大者如盌頗似朱欒經霜早熟色黄皮厚 蹙衂如沸香氣馥郁其皮可以熏衣可以芼鮮可以 和葅醢可以為醬虀可以蜜煎可以糖製為橙丁可 以蜜制為橙膏嗅之則香食之則美誠隹果也宗奭 曰橙皮今比以為果或合湯待賓未見入藥宿酒未 解者食 之速醒 氣味酸寒無毒 士良曰暖多食傷肝氣發虚熱與獱 肉同食發頭旋惡心時珍曰獱乃水 獺之屬也諸家本 草皆作檳榔誤矣 主治洗去酸汁切和鹽蜜煎成貯 食止惡心能去胃中浮風惡氣 開 寶 行風氣療癭氣發 瘰癧殺魚蟹毒 士 良 皮氣味苦辛温無毒主治作醬醋香美散腸胃惡氣 消食下氣去胃中浮風氣 開 寶 和鹽貯食止惡心解酒 病 孟 詵 糖作橙丁甘美消痰下氣利膈寛中解酒 時 珍 附方 新 二 香橙湯 寛中快氣消酒用橙皮二斤切片生 薑五兩切焙擂爛入炙甘草末一兩 檀香末半兩和作小餅每嚼一 餅沸湯入鹽送下 竒效良方 痔瘡腫痛 隔年風乾 橙子桶内 燒煙熏之神效 醫方摘要 核主治面䵟粉刺濕研夜夜塗之 時 珍 附方 新 一 閃挫腰痛 橙子核炒研酒服三 錢即愈 攝生方 柚 音又 日華 釋名櫾 與柚 同 條 爾 雅 壺柑 唐 本 臭橙 食 性 朱欒 時珍曰柚色 油然其狀如 卣故名壺亦象形今人呼其黄而小者為蜜筩正此 意也其大者謂之朱欒亦取團欒之象最大者謂之 香欒爾雅謂之櫠音廢又曰椵音賈廣雅謂之鐳柚 鐳亦壺也桂海志謂之臭柚皆一物但以大小古今 方言稱呼 不同耳 集解 恭曰柚皮厚味甘不似橘皮薄味辛而苦其肉 亦如橘有甘有酸酸者名壺柑今俗人謂橙為 柚非矣案吕氏春秋云果之美者江浦之橘雲夢之 柚郭璞云柚出江南似橙而實酢大如橘禹貢云揚 州厥包橘柚孔安國云小曰橘大曰柚皆為柑也頌 曰閩中嶺外江南皆有柚比橘黄白色而大襄唐間 柚色青黄而實小其味皆酢皮厚不堪入藥時珍曰 柚樹葉皆似橙其實有大小二種小者如柑如橙大 者如𤓰如升有圍及尺餘者亦橙之類也今人呼為 朱欒形色圎正都類柑橙但皮厚而粗其味甘其氣 臭其瓣堅而酸惡不可食其花甚香南人種其核長 成以接柑橘云甚良也盖橙乃橘屬故其皮皺厚而 香味苦而辛柚乃柑屬故其皮粗厚而臭味甘而辛 如此分柚與橙橘自明矣郭璞云櫠大柚也實大如 盞皮厚二三寸子似枳食之少味范成大云廣南臭 柚大如𤓰可食其皮甚厚染墨打碑可代氊刷且不 損紙也列子云呉越之間有木焉其名為櫾碧樹而 冬青實丹而味酸食其皮汁已憤厥之疾渡淮而北 化而為枳此言地 氣之不同如此 氣味酸寒無毒主治消食解酒毒治飲酒人口氣去 腸胃中惡氣療妊婦不思食口淡 大 明 皮氣味甘辛平無毒正誤 時珍曰案沈括筆談云本 草言橘皮苦柚皮甘誤矣 柚皮極苦不可入口甘者乃橙也此說似 與今柚不同乃沈氏自誤也不可為據 主治下氣 宜食不入藥 𢎞 景 消食快膈散憤懣之氣化痰 時 珍 附方 新 一 痰氣欬嗽 用香欒去核切砂缾内浸酒封 固一夜煑爛蜜拌勻時時含咽 葉主治頭風痛同葱白擣貼太陽穴 時 珍 花主治蒸麻油作香澤面脂長髮潤燥 時 珍 枸櫞 音矩員 宋圗經 校正 原附荳蔲 下今分出 釋名香櫞 一作 圓 佛手柑 時珍曰義未詳 佛手取象也 集解 藏器曰枸櫞生嶺南柑橘之屬也其葉大其實 大如盞味辛酸頌曰今閩廣江南皆有之彼人 呼為香櫞子形長如小𤓰狀其皮若橙而光澤可愛 肉甚厚白如蘿蔔而鬆虚雖味短而香芬大勝置衣 笥中則數日香不歇寄至北方人甚貴重古作五和 糝用之時珍曰枸櫞産閩廣間木似朱欒而葉尖長 枝間有刺植之近水乃生其實狀如人手有指俗呼 為佛手柑有長一尺四五寸者皮如橙柚而厚皺而 光澤其色如𤓰生緑熟黄其核細其味不甚佳而清 香襲人南人雕鏤花鳥作蜜煎果食置之几案可供 玩賞若安芋片於蒂而以濕紙圍䕶經久不癟或擣 蒜罨其蒂上則香更充溢異物志云浸汁浣葛紵勝 似酸 漿也 皮瓤氣味辛酸無毒 𢎞景曰性温恭曰性冷陶 說誤矣藏器曰性温不冷 主治 下氣除心頭痰水 藏 器 煑酒飲治痰氣欬嗽煎湯治心 下氣痛 時 珍 根葉主治同皮 橘 譜 金橘 綱 目 釋名金柑 橘 譜 盧橘 漢 書 夏橘 廣州 志 山橘 北户 録 給客橙 魏 王 花木志盧時珍曰此橘生時青盧色黄熟則如金故 有金橘 橘之名盧黑色也或云盧酒器之名其形 肖之故也註文選者以枇杷為盧橘誤矣案司馬相 如上林賦云盧橘夏熟枇杷橪柿以二物並列則非 一物明矣此橘夏冬相繼故云夏熟而裴淵廣州 志謂之夏橘給客橙者其芳香如橙可供給客也 集解 時珍曰金橘生呉粤江浙川廣間或言出營道 者為冠而江浙者皮甘肉酸次之其樹似橘不 甚髙大五月開白花結實秋冬黄熟大者徑寸小者 如指頭形長而皮堅肌理細瑩生則深緑色熟乃黄 如金其味酸甘而芳香可愛糖造蜜煎者佳案魏王 花木志云蜀之成都臨卭江源諸處有給客橙一名 盧橘似橘而非若柚而香夏冬花實常相繼或如彈 丸或如櫻桃通嵗食之又劉恂嶺表録云山橘子大 如土𤓰次如彈丸小樹緑葉夏結冬熟金色薄皮而 味酸偏能破氣容廣人連枝藏之入膾醋尤加香美 韓彦直橘譜云金柑出江西北人不識景祐中始至 汴都因温成皇后嗜之價遂貴重藏緑豆中可經時 不變盖橘性熱豆性凉也又有山金柑一名山金橘 俗名金豆木髙尺許實如櫻桃内止一核俱可蜜漬 香味清美已上諸說皆指今之 金橘但有一類數種之異耳 氣味酸甘温無毒主治下氣快膈止渴解酲辟臭皮 尤佳 時 珍 枇杷 别録 中品 釋名 宗奭曰其葉形 似琵琶故名 集解 頌曰枇杷舊不著所出州土今襄漢呉蜀閩嶺 江西南湖南北皆有之木髙丈餘肥枝長葉大 如驢耳背有黄毛隂宻婆娑可愛四時不凋盛冬開 白花至三四月成實作捄生大如彈丸熟時色如黄 杏微有毛皮肉甚薄核大如芧栗黄褐色四月采葉 曝乾用時珍曰案郭義恭廣志云枇杷易種葉微似 栗冬花春實其子簇結有毛四月熟大者如雞子小 者如龍眼白者為上黄者次之無核者名焦子出廣 州又楊萬里詩云大葉聳長耳一枝堪滿盤荔支分 與核金橘却無酸頗盡其狀註丈選者以枇杷為盧 橘誤矣 詳金橘 實氣味甘酸平無毒 志曰寒詵曰温多食發痰熱傷 脾同炙肉及熱麫食令人患熱 黃 疾 主治止渴下氣利肺氣止吐逆主上焦熱潤五臟 大 明 葉修治 恭曰凡用須火炙以布拭去毛不爾射人肺 令欬不已或以粟秆作刷刷之尤易潔凈斆 曰凡采得秤溼葉重一兩乾者三葉重一兩乃為氣 足堪用粗布拭去毛以甘草湯洗一遍用綿再拭乾 每一兩以酥二錢半塗上炙過用時珍曰治 胃病以薑汁塗炙治肺病以蜜水塗炙乃良 氣味苦平無毒 權曰甘微辛𢎞景曰 煑汁飲之則小冷 主治卒啘不止 下氣煑汁服 别録但𢎞景曰若不 暇煑 嚼汁咽亦瘥 治嘔噦不止婦人 産後口乾 大 明 煑汁飲主渴疾治肺氣熱嗽及肺風瘡 胸面上瘡 詵 和胃降氣清熱解暑毒療脚氣 時 珍 發明 時珍曰枇杷葉氣薄味厚陽中之隂治肺胃之 病大都取其下氣之功耳氣下則火降痰順而 逆者不逆嘔者不嘔渴者不渴欬者不欬矣宗奭曰 治肺熱嗽甚有功一婦人患肺熱久嗽身如火炙肌 瘦將成勞以枇杷葉木通欵冬花紫菀杏仁桑白皮 各等分大黄减半如常治訖為末蜜丸櫻桃大食後 夜臥各含化一丸 未終劑而愈矣 附方 新 七 温病發噦 因飲水多者枇杷葉去毛炙香茅 根各半斤水四升煎二升稍稍飲 之常龎 安 方 反胃嘔噦 枇杷葉去毛炙丁香各一兩人參 二兩每服三錢水一盞薑三片煎 服惠 聖 衂血不止 枇杷葉去毛焙研末茶 服一二錢日二 同上 酒 赤鼻 枇 杷 葉巵子仁等分為末每服二 錢温酒調下日三服 本事 面上風瘡 方同 上 痔瘡腫 痛 枇杷葉蜜炙烏梅肉焙為末 先以烏梅湯洗貼之 集要 痘瘡潰爛 枇杷葉煎 湯洗之 摘 𤣥 花主治頭風鼻流清涕辛夷等分研末酒服二錢日 二服 時 珍 木白皮主治生嚼咽汁止吐逆不下食煑汁冷服尤 佳 思 邈 楊梅 宋開 寶 釋名朹子 音求叚時珍曰其形如水楊子而味似梅 故名 氏北户録名朹子揚州人呼白楊 梅為 聖僧 集解 志曰楊梅生江南嶺南山谷樹若荔枝樹而葉 細隂青子形似水楊子而生青熟紅肉在核上 無皮殻四月五月采之南人醃藏為果寄至北方時 珍曰楊梅樹葉如龍眼及紫瑞香冬月不凋二月開 花結實形如楮實子五月熟有紅白紫三種紅勝於 白紫勝於紅顆大而核細鹽藏蜜漬餹收皆佳東方 朔林邑記云邑有楊梅其大如盃盌青時極酸熟則 如蜜用以釀酒號為梅香酎甚珍重之賛寧物類相 感志云桑上接楊梅則不酸楊梅樹生癩以甘草釘 釘之則無皆物理之妙也藏器曰張華博物志言地 瘴處多生楊 梅驗之信然 實氣味酸甘温無毒 詵曰熱微毒久食令人發熱損 齒及筋忌生葱同食瑞曰發瘡 致 痰 主治鹽藏食去痰止嘔噦消食下酒乾作屑臨飲 酒時服方寸匕止吐酒 開 寶 止渴和五臟能滌腸胃除 煩憒惡氣燒灰服斷下痢甚驗鹽者常含一枚咽汁 利五臟下氣 詵 附方 舊一 新三 下痢不止 楊梅燒研每米飲服 二錢日二服 普濟 頭痛不止 楊梅為末以少 許㗜鼻取嚏妙 頭風作痛 楊梅為末每食後薄荷茶 服二錢或以消風散同煎 服或同擣末以白梅肉和丸彈子大 每食後葱茶嚼下一丸 宋氏集驗 一切損傷 止血 生肌 令無瘢痕用鹽藏楊梅和核搗如泥做成挺子以 竹筒收之凡遇破傷研末傅之神聖絶妙經驗方 核仁主治脚氣 時珍曰案王性之揮塵録云㑹稽楊 梅為天下冠童貫苦脚氣或云楊梅 仁可治之郡守王嶷餽五十石貫用之而 愈取仁法以柹漆拌核暴之則自裂出也 樹皮及根主治煎湯洗惡瘡疥癬 大 明 煎水漱牙痛服 之解砒毒燒灰油調塗湯火傷 時 珍 附方 新 二 中砒毒 心腹絞痛欲吐不吐面青肢冷用楊 梅樹皮煎湯二三盌服之即愈 王 碩易 簡方 風蟲牙痛 普濟方用楊梅根皮厚者焙一兩川 芎藭五錢麝香少許研末每用半錢 鼻内㗜之口中含水涎出痛止勻摘要方用楊梅根 皮韭菜根厨案上油泥等分擣 貼於兩腮上半時 辰其蟲從眼角出 也屢用有效之方 櫻桃 别録 上品 釋名鸎桃 禮 註 含桃 月 令 荆桃 宗奭曰孟詵本草言此乃 櫻非桃也雖非桃類以其 形肖桃故曰櫻桃又何疑焉如沐猴梨胡桃之類皆 取其形相似耳禮記仲春天子以含桃薦宗廟即此 故王維詩云纔是寢園春薦後非關御苑鳥御殘藥 中不堪用時珍曰其顆如瓔珠故謂之櫻而許慎作 鸎桃云鸎所含食故又曰含桃亦通案爾雅云楔音 戛荆桃也孫炎註云即今櫻桃最大而甘者謂之崖 蜜 集解 頌曰櫻桃處處有之而洛中者最勝其木多隂 先百果熟故古人多貴之其實熟時深紅色者 謂之朱櫻紫色皮裏有細黄㸃者謂之紫櫻味最珍 重又有正黄明者謂之蠟櫻小而紅者謂之櫻珠味 皆不及極大者有若彈丸細核而肉厚尤難得時珍 曰櫻桃樹不甚髙春初開白花繁英如雪葉團有尖 及細齒結子一枝數十顆三月熟時須守䕶否則鳥 食無遺也鹽藏蜜煎皆可或同蜜擣作餻食唐人以 酪薦食之林洪山家清供云櫻桃經雨則蟲自内生 人莫之見用水浸良久則蟲皆出乃可食也試之果 然 氣味甘熱濇無毒 大明曰平微毒多食令人吐詵曰 食多無損但發虚熱耳有暗風人 不可食食之立發李廷飛曰傷筋 骨敗血氣有寒熱病人不可食 主治調中益脾氣 令人好顔色美志 别 録 止洩精水榖痢 孟 詵 發明 宗奭曰小兒食之過多無不作熱此果三月末 四月初熟得正陽之氣先諸果熟故性熱也震 亨曰櫻桃屬火性大熱而發濕舊有熱病及喘𠻳者 得之立病且有死者也時珍曰案張子和儒門事親 云舞水一富家有二子好食紫櫻每日啖一二升半 月後長者發肺痿㓜者發肺癰相繼而死嗚呼百果 之生所以養人非欲害人富貴之家縱其嗜欲取死 是何天耶命耶邵堯夫詩云爽口物多終作疾真格 言哉觀此則冦朱二氏之言益可證矣王維詩云飽 食不須愁内熱大官還有蔗漿寒蓋謂寒物同食猶 可解其 熱也 葉氣味甘平無毒 煑老鵞 易軟熟 主治蛇咬擣汁飲并傅之 頌 東行根主治煑汁服立下寸白蚘蟲 大 明 枝主治雀卵斑䵟同紫萍牙皂白梅肉研和日用洗 面 時 珍 花主治面黑粉滓 方見 李花 山嬰桃 别録 上品 校正 唐本退入有名 未用今移入此 釋名朱桃 别 録 麥櫻 呉 普 英豆 别 録 李桃 詵曰此嬰桃俗名 李桃又名柰桃前 櫻桃名櫻 非桃也 集解 别録曰嬰桃實大如麥多毛四月采隂乾𢎞景 曰櫻桃即今朱櫻可煑食者櫻桃形相似而實 乖異山間時有之方藥不同時珍曰樹如朱嬰但葉 長尖不團子小而尖生青熟黄赤亦不光澤而味惡 不堪 食 實氣味辛平無毒主治止洩腸澼除熱調中益脾氣 令人好顔色美志 别 録 止洩精 孟 詵 銀杏 日 用 釋名白果 日 用 鴨脚子 時珍曰原生江南葉似鴨掌因 名鴨脚宋初始入貢改呼銀杏 因其形似小杏而核色白也今名白果梅堯臣詩鴨 脚類緑李其名因葉髙歐陽修詩絳囊初入貢銀杏 貴中州 是矣 集解 時珍曰銀杏生江南以宣城者為勝樹髙二三 丈葉薄縱理儼如鴨掌形有刻缺面緑背淡二 月開花成簇青白色二更開花隨即卸落人罕見之 一枝結子百十狀如楝子經霜乃熟爛去肉取核為 果其核兩頭尖三稜為雄二稜為雌其仁嫩時緑色 久則黄須雌雄同種其樹相望乃結實或雌樹臨水 亦可或鑿一孔内雄本一塊泥之亦結隂陽相感之 妙如此其樹耐久肌理白膩術家取刻符印云能召 使也文選呉都賦註平仲果 其實如銀未知即此果否 核仁氣味甘苦平濇無毒 時珍曰熟食小苦微甘性 温有小毒多食令人臚脹 瑞曰多食壅氣動風小兒多食昏 霍發驚引疳同鰻鱺魚食患軟風 主治生食引疳解 酒熟食益人 李廷 飛 熟食温肺益氣定喘嗽縮小便止 白濁生食降痰消毒殺蟲嚼漿塗鼻面手足去皶皰 發明 時珍曰銀杏宋初始著名而修本草者不收近 時方藥亦時用之其氣薄味厚性濇而收色白 屬金故能入肺經益肺氣定喘嗽縮小便生擣能浣 油膩則其去痰濁之功可類推矣其花夜開人不得 見盖隂毒之物故又能殺蟲消毒然食多則收令太 過令人氣壅臚脹昏頓故物類相感志言銀杏能醉 人而三元延壽書言白果食滿千箇者死又云 昔有飢者同以白果代飯食飽次日皆死也 附方 新十 七 寒嗽痰喘 白果七箇煨熟以熟艾作七丸 每箇入艾一丸紙包再煨香去 艾喫方 秘韞 哮喘痰嗽 鴨掌散用銀杏五箇麻黄二錢半 甘草炙二錢水一鍾半煎八分臥 時服其又金陵一鋪治哮喘白果定喘湯服之無不 效者 人以此起家其方用白果二十一箇炒黄麻 黄三錢蘇子二錢欵冬花法制半夏桑白皮蜜炙各 二錢杏仁去皮尖黄岑微炒各一錢半甘草一錢水 三鍾煎二鍾隨時分作二 服不用薑 並攝生方 欬嗽失聲 白果仁四兩白 伏苓桑白皮二 兩烏豆半升沙蜜半斤煑熟日乾為末以乳汁半盌 拌濕九蒸九晒丸如緑豆大每服三五十丸白湯下 神效方余 居士 小便頻數 白果十四枚七生 七煨食之取效止 小便白濁 生 白 果仁十枚擂水飲 日一服取效止 赤白帶下 下元虚憊白果蓮肉江 米各五錢胡椒一錢半 為末用烏骨鷄一隻去腸盛藥 瓦器煑爛空心食之 集簡方 腸風下血 銀杏煨熟 出火氣食 之米 飲下 腸風臟毒 銀杏四十九枚去壳生研入百藥煎 末和丸彈子大每服二三丸空心細 嚼米飲送下訣戴 原禮證治要 牙齒蟲䘌 生銀杏每食後嚼一 二個良 永類鈐方 手 足皴裂 生白果嚼爛 夜夜塗之 鼻面酒皶 銀杏酒酻糟同嚼爛 夜塗旦洗 醫林集 要 頭面癬瘡 生白果仁切斷頻擦 取效 邵氏經驗方 下部疳瘡 生白果 杵塗之 趙原 陽 隂虱作痒 隂毛際肉中生蟲如虱或紅或白痒 不可忍者白果仁嚼細頻擦之取效 劉長 春方 狗咬成瘡 白果仁嚼 細塗之 乳癰潰爛 銀杏半斤以四 兩研酒服之以 四兩研傅之 救急易方 水疔暗疔 水疔色黄麻木不痛暗疔瘡 凸色紅使人昏狂並先刺四 畔後用銀杏去壳浸油中 年久者擣 之 普濟方 胡桃 宋開 寶 釋名羗桃 名物 志 核桃 頌曰此果本出羗胡漢時張騫 使西域始得種還植之秦中漸 及東土故名之時珍曰此果外有青皮肉包之其形 如桃胡桃乃其核也羗音呼核如胡名或以此或作 𣑽書名 播羅師 集解 頌曰胡桃生北土今陜洛間甚多大株厚葉多 隂實亦有房秋冬熟時采之出陳倉者薄皮多 肌出隂平者大而皮肥急捉則碎汴州雖有而實不 佳江表亦時有之南方則無時珍曰胡桃樹髙丈許 春初生葉長四五寸微似大青葉兩兩相對頗作惡 氣三月開花如栗花穗蒼黄色結實至秋如青桃狀 熟時漚爛皮肉取核為果人多以櫸栁接之案劉恂 嶺表録云南方有山胡桃底平如檳榔皮厚而大堅 多肉少穰其殻甚厚須椎之方 破然則南方亦有但不佳耳 核仁氣味甘平温無毒 頌曰性熱不可多食思邈曰 甘冷滑多食動痰飲令人惡 心吐水吐食物志曰多食動風脫人眉同 酒食令人咯血穎曰多食生痰動腎火 發明 震亨曰胡桃屬土而有火性熱本草云甘平是 無熱矣然又云動風脫人眉非熱何以傷肺耶 時珍曰胡桃仁味甘氣熱皮濇肉潤孫真人言其冷 滑誤矣近世醫方用治痰氣喘嗽醋心及癘風諸病 而酒家往往醉後嗜之則食多吐水吐食脫眉及酒 同食咯血之說亦未必盡然也但胡桃性熱能入腎 肺惟虚寒者宜之而痰 火積熱者不宜多食耳 主治食之令人肥健潤肌黑鬚髮多食利小便去五 痔擣和胡粉拔白鬚髮内孔中則生黑毛燒存性和 松脂研傅瘰癧瘡 開 寶 食之令人能食通潤血胍骨肉 細膩 詵下方 見 治損傷石淋同破故紙蜜丸服補下焦 頌 補氣養血潤燥化痰益命門利三焦温肺潤腸治 虚寒喘嗽腰脚重痛心腹疝痛血痢腸風散腫毒發 痘瘡制銅毒 時 珍 油胡桃氣味辛熱有毒主治殺蟲攻毒治癰腫癘風 疥癬楊梅白秃諸瘡潤鬚髮 時 珍 發明 韓 曰破故紙屬火能使心包與命門之火相 通胡桃屬水主潤血養血血屬隂隂惡燥故油 以潤之佐破故紙有水火相生之妙故古有云黄檗 無知母破故紙無胡桃猶水母之無鰕也時珍曰三 焦者元氣之别使命門者三焦之本原盖一原一委 也命門指所居之府而名為藏精係胞之物三焦指 分治之部而名為出納腐熟之司盖一以體名一以 用名其體非脂非肉白膜裹之在七節之旁兩腎之 間二系著脊下通二腎上通心肺貫屬於腦為生命 之原相火之主精氣之府人物皆有之生人生物皆 由此出靈樞本臟論已著其厚薄緩結之狀而扁鵲 難經不知原委體用之分以右腎為命門謂三焦有 名無狀而髙陽生偽譔 訣承其謬說以誤後人至 朱肱南陽活人書陳言三因方論戴起宗 訣刋誤 始著說闢之而知之者尚尠胡桃仁頗類其狀而外 皮水汁皆青黑故能入北方通命門利三焦益氣養 血與破故紙同為補下焦腎命之藥夫命門氣與腎 通藏精血而惡燥若腎命不燥精氣内充則飲食自 健肌膚光澤腸腑潤而血 通此胡桃佐補藥有令 人肥健能食潤肌黑髮固精治燥調血之功也命門 既通則三焦利故上通於肺而虚寒喘嗽者宜之下 通於腎而腰脚虚痛者宜之内而心腹諸痛可止外 而瘡腫之毒可散矣洪氏夷堅志止言胡桃治痰嗽 能歛肺盖不知其為命門三焦之藥也油胡桃有毒 傷人咽肺而瘡科取之用其毒也胡桃制銅此又物 理之不可曉者洪邁云邁有痰疾因晚對上遣使諭 令以胡桃肉三顆生薑三片臥時嚼服即飲湯兩三 呷又再嚼桃薑如前數即静臥必愈邁還玉堂如㫖 服之及旦而痰消嗽止又溧陽洪輯㓜子病痰喘凡 五晝夜不乳食醫以危告其妻夜夢觀音授方令服 人參胡桃湯輯急取新羅人參寸許胡桃肉一枚煎 湯一蜆殻許灌之喘即定明日以湯剥去胡桃皮用 之喘復作仍連皮用信宿而瘳此方不載 書册盖人參定喘胡桃連皮能歛肺故也 附方 舊五新 二十八 服胡桃法 詵曰凡服胡桃不得併食須 漸漸食之初日服一顆每五 日加一箇至二十箇止周而復始常服令人能食 骨肉細膩光潤鬚髮黑澤血 通潤養一切老痔 青 娥丸 方見草部 補骨脂 胡桃丸 益血補髓強筋壯骨延年明 目恱心潤肌能除百病用胡 桃仁四兩擣膏入破故紙杜仲萆薢末各四兩杵勻 丸梧子大每空心温酒鹽湯任下五十丸御藥院方 消腎溢精 胡桃丸治消腎病因房慾無節及服丹石 或失志傷腎遂致水弱火強口舌乾精自 溢出或小便赤黄大便燥實或小便大利而不甚渴 用胡桃肉白茯苓各四兩附子一枚去皮切片薑汁 蛤粉同焙為末蜜丸梧子大每 服三十丸米飲下 普濟方 小便頻數 胡桃煨熟 臥時嚼之 温酒 下 石淋痛楚 便中有石子者胡桃肉一升細米煑 漿粥一升相和頓服即瘥 崔元亮 海上 方 風寒無汗 發熱頭痛核桃肉葱白細茶生薑等 分擣爛水一鍾煎七分熱服覆衣取 汗翁談 埜 方 痰喘欬嗽 方見 發明 老人喘嗽 氣促睡臥不得服 此立定胡桃肉去 皮杏仁去皮尖生薑各一兩研膏入煉蜜少許 和丸彈子大每臥時嚼一丸薑湯下 普濟方 産後 氣喘 胡桃肉人參各一錢 水一盞煎七分頓服 久嗽不止 核桃仁五十箇 煑熟去皮人參 五兩杏仁三百五十箇麩炒湯浸去皮研勻入煉蜜 丸梧子大每空心細嚼一丸人參湯下臨臥再服 蕭大 尹方 食物醋心 胡桃爛嚼以生薑湯下 立止 傳信適用方 食酸齒齼 細 嚼 胡桃即解草 日華子本 誤吞銅錢 多食胡桃自化出也胡桃與 銅錢共食即成粉可證矣 李樓 方 揩齒烏鬚 胡桃仁燒過貝母各等 分為散日用之 聖惠 眼目暗昏 四 月 内取風落小胡桃每日午時食飽以無根水吞下 偃臥覺鼻孔中有泥腥氣為度 衛生易簡方 赤 痢不止 胡桃仁枳壳各七箇皂角不蛀者一挺新瓦 上燒存性研作細末分作八服每臨臥時一 服二更茶服五更一 服荆芥 下 總録 血崩不止 胡桃肉五十枚燈上 燒存性研作一服空 心温酒調 下神效 急心氣痛 核桃一箇棗子一枚去核夾桃 紙裏煨熟以生薑湯一鍾細嚼 送下永久不發名 盞落湯趙氏經驗 小腸氣痛 胡桃一枚燒灰研末熱 酒服之 竒效良方 便毒初起 子和儒門事親用胡桃七箇燒研酒服不 過三服見效 楊氏經驗用胡桃三枚夾 銅錢一箇 食之即愈 魚口毒瘡 端午日午時取樹上青胡桃筐 内隂乾臨時全燒為末黄酒服 少行一二次有膿自大便出無 膿即消二三服平 楊試經驗 一切癰腫 背癰附骨 疽未成膿 者胡桃十箇煨熟去壳槐花一兩 研末杵勻熱酒調服 古今録驗 疔瘡惡腫 胡桃一 箇平破 取仁嚼爛安壳内合在 瘡上頻換甚效 普濟 痘瘡倒䧟 胡桃肉一枚燒存 性乾胭脂半錢研 勻胡荽煎酒調 服 儒門事親 小兒頭瘡 久不愈胡桃和皮燈上燒 存性盌盖出火毒入輕粉 少許生油調塗一二 次愈 保㓜大全 酒皶鼻赤 方見 橘核 聤耳出汁 胡桃 仁燒 研狗膽汁和作梃子 綿褁塞之 普濟方 傷耳成瘡 出汁者用胡桃杵 取油納入 同上 火 燒成瘡 胡桃仁燒 黑研傅 壓撲傷損 胡桃仁擣和温酒頓 服便瘥 圗經本草 疥 瘡瘙痒 油核桃一箇雄黄一錢艾葉杵熟一錢擣 勻綿褁夜臥褁隂囊立效勿洗 集簡方 胡桃青皮氣味苦濇無毒主治染髭及帛皆黑 志曰 仙方 取青皮壓油和詹糖 香塗毛髪色如漆也 附方 新 四 烏髭髮 胡桃皮科蚪等分擣泥塗之一染即 黑 總録用青胡桃三枚和皮擣細 入乳汁三盞於銀石器内調勻搽鬚 髮三五次每日用胡桃油潤之良 癧瘍風 青胡桃 皮擣泥 入醬清少許硇砂少許合勻 先以泔洗後傅之 外臺 白癜風 青胡桃皮一箇 硫黄一皂子大 研勻日日 摻之取效 嵌甲 胡桃皮 燒灰貼 皮主治止水痢春月斫皮汁沐頭至黑煎水可染褐 開 寶 附方 新 一 染鬚髮 胡桃根皮一秤蓮子草十斤切以瓮 盛之入水五斗浸一月去滓熬至五 斤入芸薹子油一斗漫火煎取五升收之凡用先以 炭灰汁洗用油塗之外以牛柹葉包住絹褁一夜洗 去用七日即 黑也 總録 殻主治燒存性入下血崩中藥 時 珍 榛 宋開 寶 釋名亲 古榛字時珍曰案羅氏爾雅翼云禮記鄭𤣥 註言闗中甚多此果闗中秦地也榛之從秦 盖取此意左傳云女贄不過榛栗棗修以告䖍也則 榛有臻至之義以其名告已之䖍也古作亲從辛從 木俗作莘誤 矣莘音詵 集解 志曰榛生遼東山谷樹髙丈許子如小栗軍行 食之當糧中土亦有鄭𤣥云闗中鄜坊甚多頌 曰桂陽有亲栗叢生實大如杏子中仁皮子形色與 栗無異但小耳大明曰新羅榛子肥白最良時珍曰 榛樹低小如荆叢生冬末開花如櫟花成條下垂長 二三寸二月生葉如初生櫻桃葉多皺文而有細齒 及尖其實作苞三五相粘一苞一實實如櫟實下壯 上銳生青熟褐其殻厚而堅其仁白而圎大如杏仁 亦有皮尖然多空者故諺云十榛九空案陸璣詩疏 云榛有兩種一種大小枝葉皮樹皆如栗而子小形 如橡子味亦如栗枝莖可以為燭詩所謂樹之榛栗 者也一種髙丈餘枝葉如水蓼子作胡桃味遼代上 黨甚多久留亦 易油壊者也 仁氣味甘平無毒主治益氣力實腸胃令人不飢健 行 開 寶 止飢調中開胃甚驗 大 明 阿月渾子 拾 遺 校正 自木部移入此併 入海藥無名木皮 釋名胡榛子 拾 遺 無名子 海 藥 集解 藏器曰阿月渾子生西國諸畨與胡榛子同樹 一嵗胡榛子二嵗阿月渾子也珣曰案徐表南 州記云無名木生嶺南山谷其實狀若榛 子號無名子波斯家呼為阿月渾子也 仁氣味辛温濇無毒主治諸痢去冷氣令人肥健 藏 器 治腰冷隂腎虚痿弱房中術多用之得木香山茱茰 良 李 珣 無名木皮 海 藥 氣味辛大温無毒主治隂腎萎弱囊下 濕痒並蘸汁小浴極妙 珣 櫧子 拾 遺 校正 原附鈎栗 今析出 集解 藏器曰櫧子生江南皮樹如栗冬月不凋子小 於橡子穎曰櫧子有苦甜二種治作粉食餻食 褐色甚佳時珍曰櫧子處處山谷有之其木大者數 抱髙二三丈葉長大如栗葉稍尖而厚堅光澤鋸齒 峭利凌冬不凋三四月開白花成穗如栗花結實大 如槲子外有小苞霜後苞裂子墜子圎褐而有尖大 如菩提子内仁如杏仁生食苦澀煑炒乃帶甘亦可 磨粉甜櫧子粒小木文細白俗名麫櫧苦櫧子粒大 木文粗赤俗名血櫧其色黑者名鐵櫧案山海經云 前山有木其名曰櫧郭璞註曰櫧子似柞子可食冬 月采之木作屋 柱棺材難腐也 仁氣味苦澀平無毒 時珍曰案正要云酸 甘微寒不可多食 主治食之 不飢令人健行止洩痢破惡血止渴 藏 器 皮葉主治煑汁飲止産婦血 藏 器 嫩葉貼臁瘡一日三 換良 呉 瑞 鉤栗 拾 遺 釋名巢鉤子 拾 遺 甜櫧子 瑞曰鉤栗即甜櫧子時珍曰 鉤櫧二字方音相近其狀如 櫟當作 鉤櫟 集解 藏器曰鉤栗生江南山谷木大數圍冬月不凋 其子似栗而圎小又有雀子相似而圎黑久食 不飢詳 櫧子下 仁氣味甘平無毒主治食之不飢厚腸胃令人肥健 藏 器 橡實 唐本 草 校正 自木部 移入 釋名橡斗 說 文 皂斗 同 櫟梂 音歴 求 柞子 音 作 芧 杼同序 暑二音 栩 音許云禹錫曰案爾雅云栩杼也又曰櫟其實梂孫 炎註 栩一名杼也櫟似樗之木也梂盛實之房也 其實名橡有梂彚自裹之詩唐風云集於苞栩秦風 云山有苞櫟陸璣疏云即柞櫟也秦人謂之櫟徐人 謂之杼或謂之栩其子謂之皂亦曰皂斗其殻煑汁 可染皂也今京洛河内亦謂之杼盖五方通語皆一 物也時珍曰櫟柞木也實名橡斗皂斗謂其斗刓 剜象斗可以染皂也南人呼皂如柞音相近也 集解 頌曰橡實櫟木子也所在山谷皆有木髙二三 丈三四月開花黄色八九月結實其實為皂斗 槲櫟皆有斗而以櫟為勝宗奭曰櫟葉如栗葉所在 有之木堅而不堪充材亦木之性也為炭則他木皆 不及其殻雖可染皂若曽經雨水者其色淡槲亦有 殻但小而不及櫟也時珍曰櫟有二種一種不結實 者其名曰棫其木心赤詩云瑟彼柞棫是也一種結 實者其名曰栩其實為橡二者樹小則聳枝大則偃 蹇其葉如櫧葉而文理皆斜句四五月開花如栗花 黄色結實如荔枝核而有尖其蒂有斗包其半截其 仁如老蓮肉山人儉嵗采以為飯或擣浸取粉食豐 年可以肥猪北人亦種之其木髙二三丈堅實而重 有斑文㸃㸃大者可作柱棟小者可為薪炭周禮職 方氏山林宜皂物柞栗之屬即此也其嫩葉可煎飲 代 茶 實修治 雷曰霜後收采去殻蒸之從已至未剉作五 片日乾用周憲王曰取子換水浸十五次淘 去澀味蒸極熟 食之可以濟飢 氣味苦微温無毒主治下痢厚腸胃肥健人 蘇 恭 澀腸 止瀉煑食止飢禦歉嵗 大 明 發明 思邈曰橡子非果非穀而最益人服食未能斷 榖啖之尤佳無氣而受氣無味而受味消食止 痢令人強健不飢時珍曰木實為果橡盖果也儉嵗 人皆取以禦飢昔摯虞入南山飢甚拾橡實而食唐 杜甫客秦州采 橡栗自給是矣 附方 新 五 水榖下利 日夜百餘行者橡實二兩楮葉炙 一兩為末每服一錢食前烏梅湯 調下方 聖惠 血痢不止 上方加縮 砂仁半兩 下痢脫肛 橡斗子燒存 性研末猪脂 和傅方 直指 痔瘡出血 橡子粉糯米粉各一升炒黄滚水 調作果子飯上蒸熟食之不過四 五次效方 李樓竒 石癰堅硬 如石不作膿用橡子一枚以醋 於青石上磨汁塗之乾則易不 過十度即平 千金方 斗殻修治 大明曰入藥並宜擣細 炒焦或燒存性研用 氣味澀温無毒主治為散及煑汁服止下痢并可染 皂 恭 止腸風崩中帶下冷熱瀉痢并染鬚髮 大 明 附方 新 四 下痢脫肛 橡斗殻燒存性研末猪脂和 搽并煎汁洗之 直指方 腸風 下血 橡斗子殻用白梅肉填滿兩箇合成鐵線扎住 煆存性研末每服二錢米飲下一方用硫黄填 滿煆研酒服方 余居士選竒 走馬牙疳 橡斗殻入鹽填滿合定燒 透出火毒研末入麝香少 許先以米泔潄過 搽之 全㓜心鑑 風蟲牙痛 橡斗五箇入鹽在内皂 莢一條入鹽在内同煆 過研末日擦三五次荆芥 湯潄之良 經驗良方 木皮根皮 拾 遺 氣味苦平無毒主治惡瘡因風犯露致 腫者煎汁日洗令膿血盡乃止亦治痢 藏 器 止水痢消 瘰癧 大 明 附方 新 一 蝕爛癰腫 及疣贅瘤痣柞櫟木灰四斗桑柴 灰四斗石灰一斗五升以沸湯調 濕甑中蒸一日取釡中沸湯七斗合甑灰淋之取汁 再熬至一升投亂頭髪一雞子大消盡又剪五色綵 投入消盡缾盛密收每以少許挑破㸃之 煎時勿令鷄犬婦人小兒見 普濟方 槲實 音斛草 唐本 校正 自木部 移附此 釋名槲樕 音 速 樸樕 並爾 雅 大葉櫟 俗 櫟橿子 時珍曰槲 樕即觳 也栗子綻縣有顫慄之象故謂之栗槲葉揺動有觳 之態故曰槲樕也樸樕者婆娑蓬然之貌其樹偃 蹇其葉芄芄故也俗稱衣物不整者為樸樕本此其 實木強故俗謂之櫟橿子史言武帝挂赦書於槲樹 人遂呼為 金雞樹云 集解 頌曰槲處處山林有之木髙丈餘與櫟相似亦 有斗但小不中用耳不拘時采其皮葉入藥宗 奭曰槲亦有斗木雖堅而不堪充材止宜作柴為炭 不及櫟木時珍曰槲有二種一種叢生小者名枹音 孚見爾雅一種髙者名大葉櫟樹葉俱似粟長大粗 厚冬月凋落三四月開花亦如栗八九月結實似橡 子而稍短小其蒂亦有斗其實僵澀味惡荒嵗人亦 食之其木理粗不及橡木所謂樗櫟之材者指此 仁氣味苦澀平無毒主治蒸煑作粉澀腸止痢功同 橡子 時 珍 槲若修治 頌曰若即葉之名也 入藥須微炙令焦 氣味甘苦平無毒主治療痔止血及血痢止渴 恭 活 血利小便除面上皻赤 時 珍 附方 舊五 新三 卒然吐血 槲葉為末每服二錢水一盞 煎七分和滓服 簡要濟衆 鼻 衂不止 槲葉擣汁一小盞頓 服即止 聖惠方 腸風血痔 熱多者尤佳 槲葉微炙研 末一錢槐花炒研末一錢米飲 調服未止再服 冦氏衍義 冷淋莖痛 槲葉研末 每服三錢 水一盞䓤白七寸煎六 分去滓食前温服日二 孩子淋疾 槲葉三片煎湯服 一雞子殻小便即 時下也方 孫真人 螻蛄漏疾 槲葉燒存性研以米泔别浸槲 葉取汁洗瘡後乃納灰少許於 瘡中方 聖惠 鼻上皻 出膿血者以泔水煑槲葉取汁洗 之拭乾納槲葉灰少許於中良 聖 惠 腋下胡臭 槲葉三升切水煑濃汁洗畢即以日苦 瓠殻煙熏之後用辛夷細辛杜衡末醋 浸一夜傅之 千金方 木皮 俗名赤 龍皮 氣味苦澀無毒主治煎服除蟲及漏甚 効 恭 煎湯洗惡瘡良 權 能吐瘰癧澀五臟 大 明 止赤白 痢腸風下血 時 珍 附方 舊四 新五 赤龍皮湯 治諸散爛瘡乳瘡用槲皮切三 升水一斗煑五升春夏冷用秋 冬温用洗之洗畢 乃傅諸膏 肘後 肘骨疽瘡 槲皮燒研米飲每服 方寸匕 千金方 下 部生瘡 槲皮櫸皮煑汁熬如飴 餹以導下部 肘后方 一切瘻疾 千金用槲 樹北隂白 皮三十斤剉以水一石煑一斗去滓煎如飴又取通 都厠上雄鼠屎雌鼠屎各十四枚燒汁盡研和之納 温酒一升和勻瘦人食五合當有蟲出也滓崔氏纂 要用槲白皮切五升水八升煑令泣盡去 再煎成 膏日服棗許并塗瘡上宜食 苜蓿鹽飰以助之以瘥為度 小兒瘰癧 槲樹皮去粗 皮切煎湯頻 洗之方 聖恵 蠱毒下血 槲木北隂白皮一大握長五寸以 水三升煑取一升空腹分服即吐 毒出 也 赤白久痢 不拘大人小兒用新槲皮一斤去黑 皮切以水一斗煎取五升去滓煎膏 和酒 服 久痢不止 槲白皮薑汁炙五度一兩乾薑炮半 兩為末每服二錢米飲酒下 聖濟 總 録 久瘡不已 槲木皮一尺濶六寸切以水一斗煑取 五升入白沙餹十挺煎取一升分三服 即吐而愈 肘後方 本草綱目卷三十
欽定四庫全書 本草綱目卷三十一目録 果之三 夷果類三十一種 内附 四種 荔枝 開寳 龍眼 别録 龍荔 綱目 橄欖 開寳 木威子 拾遺 菴摩勒 唐本 毗梨勒 唐本 没離梨 拾遺 五斂子 綱目桃 即陽 五子實 綱目 榧實 别録 海松子 開寳 㯽榔 别録 大腹子 開寳 椰子 開寳 無漏子 拾遺棗即 波斯 桄榔子 開寳 䔋木麪 海藥 波羅蜜 綱目 無花果 食物仙文光 果天 果附 阿勃勒 拾遺 沙棠果 綱目 棎子 拾遺 麂目 拾遺 都桷子 拾遺 都念子 拾遺 都咸子 拾遺 摩厨子 拾遺慶齊墩 果徳 果附 韶子 拾遺 馬㯽榔 㑹編 枳椇 唐本 右附方舊二十一新四十一 本草綱目巻三十一目録
欽定四庫全書 本草綱目卷三十一 明 李時珍 撰 果之三 夷果類三十一 種 内附四種 荔枝 宋開 寳 釋名離枝 綱 目 丹荔 頌曰按朱應扶南記云此木結實 時枝弱而蔕牢不可摘取必以刀 斧劙取其枝故以為名劙音利與劦同時珍曰司馬 相如上林賦作離支按白居易云若離本枝一日色 變三日味變則離支 之名又或取此義也 集解 頌曰荔枝生嶺南及巴中今閩之泉福漳州興 化軍蜀之嘉蜀渝涪州及二廣州郡皆有之其 品以閩中為第一蜀州次之嶺南為下其本高二三 丈自徑尺至於合抱類桂木冬青之屬緑葉蓬蓬然 四時榮茂不彫其木性至堅勁土人取其根作阮咸 槽及彈碁局其花青白狀若冠之𬎼綏其子喜雙實 狀如初生松毬殻有皺紋如羅初青漸紅肉色淡白 如肪玉味甘而多汁夏至將中則子翕然俱赤乃可 食也大樹下子至百斛五六月盛熟時彼方皆燕㑹 其下以賞之極量取啖雖多亦不傷人少過則飲蜜 漿便解荔枝始傳於漢世初惟出嶺南後出蜀中故 左思蜀都賦云旁梃龍目側生荔枝唐白居易圖序 論之詳矣今閩中四郡所出特竒蔡㐮譜其種類至 三十餘品肌肉甚厚甘香瑩白非廣蜀之比也福建 嵗貢白曝荔枝蜜煎荔枝肉俱為上方珍果白曝須 嘉實乃堪其市貨者多用襍色荔枝入鹽梅曝成皮 色深紅味亦少酸殊失本真經曝則可經嵗商販流 布遍及華夏味猶不歇百果之盛皆不及此又有焦 核荔枝核如鷄舌香味更甜美或云是木生背陽結 實不完就者又有緑色蠟色皆其品之竒者本土亦 自難得其蜀嶺荔枝初生小酢肉薄核大不堪白曝 花及根亦入藥藏器曰顧㣲廣州記云荔枝冬夏常 青其實大如鷄卵殻朱肉白核黄黒色似半熟蓮子 精者核如鷄舌香甘美多汁極益人也時珍曰荔枝 炎方之果性最畏寒易種而根浮其木甚耐久有經 數百年猶結實者其實生時肉白乾時肉紅日晒火 烘鹵浸蜜煎皆可致逺成朶晒乾者謂之荔錦按白 居易荔枝圖序云荔枝生巴峽間樹形圑團如帷葢 葉如冬青花如橘而春榮實如丹而夏熟朶如蒲桃 核如枇杷殻如紅繒膜如紫綃瓤肉潔白如氷雪漿 液甘酸如醴酪大畧如彼其實過之若離本枝一日 而色變二日而香變三日而味變四五日外色香味 盡去矣又蔡㐮荔枝譜云廣蜀所出早熟而肉薄味 甘酸不及閩中下等者閩中惟四郡有之福州最多 興化最竒泉漳次之福州延亘原野一家甚至萬株 興化上品大徑寸餘香氣清逺色紫殻薄瓤厚膜紅 核如丁香母剥之如水精食之如絳雪荔枝以甘為 味雖百干樹莫有同者過甘與淡皆失於中若夫厚 皮尖斜肌理黄色附核而赤食之有渣食已而澀雖 無酢味亦自下等矣最忌麝香觸之花實盡落也又 洪邁夷堅志云 田荔枝名品皆出天成雖以其核 種之亦失本體形狀百出不可以理求也沈括筆談 謂焦核荔子乃土人去其大根燔焦種成者大不然 也珣曰荔枝樹似青木香熟時人未采則百蟲不敢 近人纔采之烏鳥蝙蝠之類無不傷殘之也故采荔 枝者必日中而衆采之一日色變二日味變三日色 味俱變故古詩云色 味不踰三日變也 實氣味甘平無毒 珣曰甘酸熱多食令人發虚熱李 廷飛曰生荔枝多食發熱煩渴口 乾衂血頌曰多食不傷人如少過度飲蜜漿一盃便 解也時珍曰荔枝氣味純陽其性畏熱鮮者食多即 齦腫口痛或衂血也病齒 及火病人尤忌之開寳 本草言其性平蘇氏謂多食無傷皆謬說也按物類 相感志云食荔枝多則醉以殻浸水飲之即 解此即食物不消還以本物消之之義也 主治止 渴益人顔色 開 寳 食之止煩渴頭重心躁背膊勞悶 李 珣 通神益智健氣 孟 詵 治瘰 瘤贅赤腫疔腫發小兒痘 瘡 時 珍 發明 震亨曰荔枝屬陽主散無形質之滯氣故 瘤贅赤腫者用之茍不明此雖用之無應 附方 新 六 痘瘡不發 荔枝肉浸酒飲并食之忌 生冷 聞人規痘疹論 疔瘡惡 腫 普濟方用荔枝五箇或三箇不用雙數以狗糞中 米淘浄為末與糯米粥同研成膏攤紙上貼之留 一孔出毒氣餅濟生秘覽用荔枝肉白梅 各三箇搗作 子貼于瘡上根即出也 風牙疼痛 普濟用荔枝連殻燒存性研末擦牙即止乃治諸藥 不效仙方也 孫氏集効方用大荔枝一箇剔開填 鹽滿殻煆研 搽之即愈 阨逆不止 荔枝七箇連皮核燒存性為 末白湯調下立止 楊拱醫 方摘 要 核氣味甘温濇無毒主治心痛小腸氣痛以一枚煨 存性研末新酒調服 宗 奭 治㿗疝氣痛婦人血氣刺痛 時 珍 發明 時珍曰荔枝核入厥隂行散滯氣其實雙結而 核肖睪丸故其治㿗疝卵腫有述類象形之義 附方 新 方 脾痛不止 荔枝核為末醋服二錢數 服即愈 衛生易簡方 婦人血 氣 刺痛用荔枝核燒存性半兩香附子炒一兩為末 毎服二錢鹽湯米飲任下名蠲痛散 婦人良方 疝氣㿗腫 孫氏用荔枝核炒黒色大茴香炒等分為 末毎服一錢温酒下 皆効方玉環來笑 丹用荔枝核四十九箇陳皮連白九錢硫黄四錢為 末鹽水打麪糊丸緑豆大遇痛時空心酒服九丸良 久再服不過三服其 効如神亦治諸氣痛 隂腎腫痛 荔枝核燒碾 酒服二錢 腎腫如 斗 荔枝核青橘皮茴香等分 各炒碾酒服二錢日三 殻主治痘瘡出時不爽快煎湯飲之又解荔枝熱浸 水飲 時 珍 附方 新 一 赤白痢 荔枝殻橡斗殻炒石榴皮炒甘草炙 各等分毎以半兩水一盞半煎七分 温服日二服 普濟方 花及皮根主治喉痺腫痛用水煮汁細細含嚥取瘥 止 蘇頌海出崔 元亮 上方 龍眼 别録 中品 校正 自木部移入此宗奭曰龍眼専為 果未見入藥本草編入木部非矣 釋名龍目 吴 普 圓眼 俗 名 益智 别 録 亞荔枝 開 寳 荔枝奴 驪 珠 燕卵 蜜脾 鮫淚 川彈子 南方草木狀龍 時珍曰龍眼 目象形也呉普本草謂之龍目又曰比目曹憲博雅 謂之益智𢎞景曰廣州有龍眼非益智也恐彼人别 名耳志曰甘味歸脾能益人智故名益智非今之益 智子也頌曰荔枝纔過龍眼即熟故南人目為荔枝 奴又名木彈晒乾寄逺北 人以為佳果目為亞荔枝 集解 别録曰龍眼生南海山谷一名益智其大者似 㯽榔恭曰龍眼樹似荔枝葉若林檎花白色子 如㯽榔有鱗甲大如雀卵頌曰今閩廣蜀道出荔枝 處皆有之嵇含南方草木狀云木高一二丈似荔枝 而枝葉㣲小凌冬不凋春末夏初開細白花七月實 熟殻青黄色文作鱗甲形圓大如彈丸核若木梡子 而不堅肉薄于荔枝白而有漿其甘如蜜實極繁毎 枝二三十顆作穗如蒲桃漢時南海常貢之大為民 害臨武長唐羌上書言狀和帝感其言詔止之時珍 曰龍眼正圓别録蘇恭比之㯽榔殊不類也其木性 畏寒白露後方可采摘晒焙令乾成朶乾者名龍眼 錦按范成大桂海志有山龍眼出廣中色青肉如龍 眼夏月實熟可噉此 亦龍眼之野生者歟 實氣味甘平無毒 恭曰甘酸温李廷飛曰生 者沸湯瀹過食不動脾 主治五 臟邪氣安志厭食除蠱毒去三蟲久服強魂聰明身 輕不老通神明 别 録 開胃益脾補虚長智 時 珍 發明 時珍曰食品以荔枝為貴而資益則龍眼為良 葢荔枝性熱而龍眼性和平也嚴用和濟生方 治思慮勞傷心脾有歸脾湯 取甘味歸脾能益人智之義 附方 新 一 歸脾湯 治思慮過度勞傷心脾健忘怔忡虚 煩不眠自汗驚悸用龍眼肉酸棗仁 炒黄茋炙白术焙伏神各一兩木香半兩炙甘草二 錢半㕮咀毎服五錢薑三片棗一枚水二鍾煎一鍾 温服方 濟生 核主治胡臭六枚同胡椒二七枚碾遇汗出即擦之 時 珍 龍荔 綱 目 釋名 見 下 集解 時珍曰按范成大桂海志云龍荔出嶺南狀如 小荔枝而肉咮如龍眼其木之身葉亦似二果 故名曰龍荔三月開小白花與荔 枝同時熟不可生噉但可蒸食 實主治甘熱有小毒生食令人發癎或見鬼物 時珍 出 桂海 志 橄欖 宋開 寳 釋名青果 梅聖 俞集 忠果 記事 珠 諫果 出農書未時珍曰橄 欖名義 詳此果雖 熟其色亦青故俗呼青果其有色黄者不堪病物也 王禎云其味苦澀久之方囬廿味王元之作詩比之 忠言逆耳亂乃思 之故人名為諫果 集解 志曰橄欖生嶺南樹似木槵子樹而高端直可 愛結子形如生訶子無稜瓣八月九月采之乂 有一種波斯橄欖生邕州色類相似但核作兩瓣蜜 漬食之詵曰其樹大數圍實長寸許先生者向下後 生者漸高熟時生食味酢蜜漬極甜珣曰按南州異 物志云閩廣諸郡及縁海浦嶼間皆有之樹高丈餘 葉似櫸柳二月開花八月成實狀如長棗兩頭尖青 色核亦兩頭尖而有稜核内有三竅竅中有仁可食 頌曰按劉恂嶺表録異云橄欖樹枝皆高聳其子深 秋方熟南人重之生咀嚼之味雖苦澀而芬香勝於 含鷄舌香也有野生者子繁而樹峻不可梯縁但刻 根下方寸許納鹽入内一夕子皆自落木亦無損其 枝節間有脂膏如桃膠南人采取和皮葉煎汁熬如 黒錫謂之欖糖用泥船隙牢如膠漆着水益乾也時 珍曰橄欖樹高將熟時以木釘釘之或納鹽少許于 皮内其實一夕自落亦物理之妙也其子生食甚佳 蜜漬鹽藏皆可致逺其木脂狀如黒膠者土人采取 爇之清烈謂之欖香雜以牛皮膠者即不佳矣又有 緑欖色緑烏欖色青黒肉爛而甘取肉搥碎乾放自 有霜如白鹽謂之欖醬青欖核内仁乾小惟烏欖仁 最肥大有文層疊如海螵蛸狀而味甘美謂之欖仁 又有一種方欖出廣西兩江峒中似橄欖而有三角 或四角即是波 斯橄欖之類也 實氣味酸甘温無毒 宗奭曰味澀良久乃甘震亨曰 味澀而甘醉飽宜之然性熱多 食能致上壅時珍曰橄欖鹽過則不苦澀同栗子食 甚香按延壽書云凡食橄欖必去兩頭其性熱也過 白露摘食 庶不病痁 主治生食煮飲並消酒毒解鯸鮐魚毒 開 寳 嚼汁嚥之治魚鯁 宗 奭 生啖煮汁能解諸毒 蘇 頌 開胃下 氣止瀉 大 明 生津液止煩渇治咽喉痛咀嚼嚥汁能解 一切魚鼈毒 時 珍 發明 志曰鯸鮐魚即河豚也人誤食其肝及子必迷 悶至死惟橄欖及木煮汁能解之其木作舟檝 撥着魚皆浮出故知物有相畏如此者時珍曰按名 醫録云吴江一富人食鱖魚被鯁横在胷中不上不 下痛聲動鄰里半月餘幾死忽遇漁人張九令取橄 欖與食時無此果以核碾末急流水調服骨遂下而 愈張九云我父老相𫝊橄欖木作取魚棹箆魚觸着 即浮出所以知魚畏橄欖也今人煮河豚團魚皆用 橄欖乃知橄欖能治 一切魚鼈之毒也 附方 新 四 初生胎毒 小兒落地時用橄欖一箇燒研硃 砂末五分和勻嚼生脂麻一口吐 唾和藥絹包如棗核大安兒口中待咂一箇時頃方 可與乳此藥取下腸胃穢毒令兒少疾及出痘稀少 也効孫氏 集 方 唇裂生瘡 橄欖炒研猪 脂和塗之 牙齒風疳 膿血有 蟲用橄 欖燒研入麝香少 許貼之 聖惠方 下部疳瘡 橄欖燒存性研末油調 敷之或加孩兒茶等分 生乾坤 意 欖仁氣味甘平無毒主治唇吻燥痛研爛傅之 開 寳 核氣味甘濇温無毒主治磨汁服治諸魚骨鯁及食 鱠成積又治小兒痘瘡倒黶燒研服之治下血 時 珍 附方 新 三 腸風下血 橄欖核燈上燒存性研末毎服二 錢陳末飲調下 仁齋宜指方 隂腎㿗腫 橄欖核荔枝核山樝核等分燒存性 研末毎服二錢空心茴香湯調下 耳足 凍瘡 橄欖核燒研油調 塗之 乾坤生意 木威子 拾 遺 釋名 未 詳 集解 藏器曰木威生嶺南山谷樹高丈餘葉似楝葉 子如橄欖而堅亦似棗削去皮可以為粽食時 珍曰木威子橄欖之類也陳氏說出顧㣲廣州記中 而梁元帝金樓子云橄欖樹之南向者為橄欖東向 者為木威此亦 傳聞謬說也 實氣味酸辛無毒 時珍曰按廣 州記云苦澀 主治心中惡水水氣 藏 器 菴摩勒 唐 附 校正 自木部 移入此 釋名餘甘子 唐 本 菴摩落迦果 藏器曰梵書名菴摩勒 又名摩勒落迦果其味 初食苦澀良久 更甘故曰餘甘 集解 恭曰菴摩勒生嶺南交廣愛等州樹葉細似合 昏其花黄實似李柰青黄色核圓有稜或六或 七其中仁亦入藥用珣曰生西國者大小如枳橘子 狀頌曰餘甘子今二廣諸郡及西川戎瀘蠻界山谷 皆有之木高一二丈枝條甚軟葉青細密朝開暮斂 如夜合而葉㣲小春生冬彫三月有花着條而生如 粟粒㣲黄隨即結實作莛毎條三兩子至冬而熟如 李子狀青白色連核作五六瓣乾即並核皆裂俗作 果子噉之時珍曰餘甘泉州山中亦有之狀如川楝 子味類橄欖亦可蜜漬鹽藏其木可製器物按陳祈 暢異物志云餘甘樹葉如夜合及槐葉其枝如柘其 花黄其子圓大如彈丸色㣲黄有文理如定陶𤓰核 有五六稜初入口苦澀良久飲水更甘鹽而蒸之尤 美其說與兩蘇所言相合而臨海異物志云餘甘子 如梭形大如梅子其核兩頭銳與橄欖一物異名也 然橄欖形長尖餘甘形圓稍有不同葉形亦異葢二 物也又蘇恭言其仁可入藥而未 見主治何病豈亦與果同功耶 實氣味甘寒無毒 珣曰苦酸 甘㣲寒濇 主治風虚熱氣 唐 本 補益 強氣合鐡粉一斤用變白不老取子壓汁和油塗頭 生髪去風痒令髪生如黒漆也 藏 器 主丹石傷肺上氣 欬嗽久服輕身延年長生服乳石人宜常食之 李 珣 為 末㸃湯服解金石毒 宗 奭 解硫黄毒 時珍物出益 部方 圖 發明 宗奭曰黄金得餘甘則體柔亦物類 相感相伏也故能解金石之毒也 仁 缺 毗梨勒 唐本 草 校正 自木部 移入此 釋名三果 珣曰木似訶梨勒而子亦相似 但圎而毗故以名之毗即臍也 集解 恭曰毗梨勒出西域及南海諸國嶺南交愛等 州戎人謂之三果樹似胡桃子形亦似胡桃核 似訶梨勒而圓短無稜用亦 同法畨人以此作漿甚熱 實氣味苦寒無毒 珣曰味苦帶澀微 温無毒作漿性熱 主治風虚熱氣 功同菴摩勒 唐 本 暖膓腹去一切冷氣作漿染鬚髪變 黒色 甄 權 下氣止瀉痢 大 明 燒灰乾血有効 李 珣 發明 時珍曰毗梨勒古方罕用惟千金方補腎鹿角 丸用三果漿吞之云無則以酒代之則此果亦 餘甘之類而 性稍温濇也 附方 新 一 大風髪脫 毗梨勒燒灰頻擦 有効 聖惠方 五斂子 綱 目 釋名五稜子 桂海 志 陽桃 時珍曰按嵇含草木狀云南 人呼稜為斂故以為名也 集解 時珍曰五斂子出嶺南及閩中閩人呼為陽桃 其大如拳其色青黄潤緑形甚詭異狀如田家 碌碡上有五稜如刻起作劍脊形皮肉脆軟其味初 酸久甘其核如柰五月熟一樹可得數石十月再熟 以蜜漬之甘酢而美俗亦晒乾以充果食又有三亷 子葢亦此類也陳祈暢異物志云三亷出熙安諸郡 南人呼稜為亷雖名三亷或有五六稜者 食之多汁味甘且酸尤宜與衆果叅食 實氣味酸甘濇平無毒主治風熱生津止渴 時 珍 五子實 綱 目 集解 時珍曰五子樹今潮州有之按裴淵廣州 記云五子實大如梨而内有五核故名 實氣味甘温無毒主治霍亂金瘡宜食 時珍志 潮州 榧實 别録 下品 校正 時珍曰别録木部有 實又有棑華 神農本草魚蟲部有柀子宋開寳本 草退柀子入有名未用今 據蘇恭之說合併於下 釋名柀子 音彼 神農 赤果 日 用 玉榧 日 用 玉山果 時珍曰柀亦 作棑其木名 文木斐然章采故謂之榧信州玉山縣者為佳故蘇 東坡詩云彼美玉山果粲為金盤實柀子見下瑞曰 土人呼為赤 果亦曰玉榧 集解 别録曰榧實生永昌彼子生永昌山谷𢎞景曰 彼子亦名羆子從來無用者古今諸醫不復識 之榧實出東陽諸郡恭曰彼子當從木作柀子誤入 虫部也爾雅彼亦名煔其葉似杉木如栢而微軟子 名榧子宜入果部又註榧實云即虫部彼子也其木 大連抱高數仞其葉似杉其木似栢其理似松肌細 軟堪為器用宗奭曰榧實大如橄欖殻色紫褐而脆 其中子有一重黑粗衣其仁黄白色嚼久漸甘美也 藏器曰棑華即榧子之華也棑與榧同榧樹似杉子 如長㯽榔食之肥美本經虫部有彼子陶氏復於木 部出榧實棑華皆一物也頴曰榧有一種粗榧具木 與榧相似但理粗色赤耳其子稍肥大僅圎不尖神 農本草彼子即粗榧也時珍曰榧生深山中人呼為 野杉按羅願爾雅翼云柀似杉而異于杉彼有美實 而木有文采其木似桐而葉似杉絶難長木有牝牡 牡者華而牝者實冬月開黄圎花結實大小如棗其 核長如橄欖核有尖者不尖者無稜而殻薄黄白色 其仁可生啖亦可焙收以小而心實者為佳一樹不 下數十斛陶氏不識柀子 惟蘇恭能辨為一物也 榧實 别 録 氣味甘平濇無毒 瑞曰性熱同鵞肉食生斷 節風又上壅人忌火氣時 珍曰按物類相感志云榧煮素羮味更甜美猪脂炒 榧黒皮自脫榧子同甘蔗食其渣自軟又云榧子皮 及菉豆能 殺人也 主治常食治五痔去三蟲蠱毒鬼疰惡毒 别 録 食之療寸白蟲 𢎞 景 消糓助筋骨行營衛明目輕身 令人能食多食一二升亦不發病 孟 詵 多食滑腸五痔 人宜之 宗 奭 治欬嗽白濁助陽道 生生 編 柀子 本經彼 舊作 氣味甘温有毒主治腹中邪氣去三蟲 蛇螫蠱毒鬼疰伏尸 本 經 發明 震亨曰榧子肺家果也火炒食之香酥甘美但 多食則引火入肺大腸受傷耳原曰榧子殺腹 間大小虫小兒黄瘦有虫積者宜食之蘇東坡詩云 驅除三彭虫已我心腹疾是矣時珍曰榧實柀子治 療相同當為一物無疑但本經柀子有毒似有不同 亦因其能殺虫蠱耳汪頴以粗榧為柀子終是一類 不甚相 逺也 附方 舊一 新四 寸白蟲 詵曰日食榧子七顆滿七日蟲皆 化為水也 外臺秘要用榧子一 百枚去皮火燃啖之經宿蟲 消下也胃弱者啖五十枚 好食茶葉 面黄者毎日 食榧子七枚 以愈為度方 楊起簡便 令髪不落 榧子三箇胡桃二箇側栢葉 一兩搗浸雪水梳頭髪永不 落且潤也 聖惠方 卒吐出血 先食蒸餅兩三箇以榧子為末 白湯服三錢日三服 聖濟總 録 尸咽痛痒 語言不出榧實半兩蕪荑一兩杏仁桂 各半兩為末蜜丸彈子大含咽 聖濟 總 録 棑華 别録曰春月生采之 藏器 即榧子華也 氣味苦主治水氣去赤蟲 令人好色不可久服 别 録 海松子 宋開 寳 釋名新羅松子 集解 志曰海松子狀如小栗三角其中仁香美東夷 當果食之亦代麻腐食之與中國松子不同炳 曰五粒松一叢五葉如釵道家服食絶粒子如巴豆 大新羅往往進之頌曰五粒字當作五鬛音傳訛也 五鬛為一叢或有兩鬛七鬛者松嵗久則實繁中原 雖有小而不及塞上者佳好也瑞曰松子有南松北 松華隂松形小殻薄有斑極香新羅者肉甚香美時 珍曰海松子出遼東及雲南其樹與中國松樹同惟 五葉一叢者毬内結子大如巴豆而有三稜一頭尖 耳久收亦油馬志謂如小栗殊失本體中國松子大 如栢子亦可入藥不堪果食詳見木部松下按段成 式酉陽雜俎云予種五鬛松二株根大如碗結實與 新羅南詔者無别其三鬛者俗呼孔雀松亦有七 鬛者或云三鍼者為栝子松五鍼者為松子松 仁氣味甘小温無毒 珣曰新羅松子甘美大温去皮 食之甚香與雲南松子不同雲 南松子似巴豆其味不及與卑古國偏桃仁相似多 食發熱毒時珍曰按醫說云食胡羊肉不可食松子 而物類相感志云几雜色羊肉 入松子則無毒其說不同何哉 主治骨節風頭眩去 死肌變白散水氣潤五臟不饑 開 寳 逐風痺寒氣虚羸 少氣補不足潤皮膚肥五臟 别 録 主諸風温腸胃久服 輕身延年不老 李 珣 潤肺治燥結欬嗽 時 珍 同栢子仁治 虚秘 宗 奭 發明 時珍曰服食家用松子皆海松子白中國松子 肌細力薄只可入藥耳按列仙𫝊云偓佺好食 松實體毛數寸走及奔馬又犢子少在黒山食松子 茯苓夀數百嵗又赤松子好食松實天門冬石脂齒 落更生髪落更出莫知 所終皆指此松子也 附方 舊一 新三 服松子法 七月取松實過時即落難收也 去木皮擣如膏收之毎服鷄子 大酒調下日三服百日身輕三百日行五百里絶穀 久服神仙渴即飲水亦可以煉過松脂同服之 聖 惠 方 肺燥欬嗽 蘇遊鳳髓湯用松子仁一兩胡桃仁二 兩研膏和熟蜜半兩收之毎服二錢食 後沸湯㸃服 外臺秘要 小兒寒嗽 或作壅喘用松子仁五箇百 部炒麻黄各三分杏仁四十 箇去皮尖以少水畧煮三五沸化白砂糖丸芡 子大毎食後含化十丸大妙 錢乙小兒方 大便 虚秘 松子仁栢子仁麻子仁等分研泥溶白蠟和 九梧子大毎服五十丸黄芪湯下 冦宗奭 㯽榔 别録 中品 校正 自木部 移入此 釋名賔門 李當之 藥對 仁頻 音 賔 洗瘴丹 時珍曰賔與郎皆 貴客之稱嵇含南 方草木狀言交廣人凡貴勝族客必先呈此果若邂 逅不設用相嫌恨則㯽榔名義葢取于此雷斆炮炙 論謂尖者為㯽圓者為榔亦似強說又顔師古註 上林賦云仁頻即㯽榔也詵曰閩中呼為橄欖子 集解 别録曰㯽榔生南海𢎞景曰此有三四種出交 州者形小味甘廣州以南者形大味澀又有大 者名猪㯽榔皆可作藥小者名蒳子俗呼為㯽榔孫 亦可食恭曰生交州愛州及崑崙頌曰今嶺外州郡 皆有之木大如桄榔而高五七丈正直無枝皮似青 桐節似桂枝葉生木顛大如楯頭又似芭蕉葉其實 作房從葉中出旁有刺若棘鍼重叠其下一房數百 實如鷄子狀皆有皮殻其實春生至夏乃熟肉滿殻 中色正白蘇恭言其肉極易爛不經數日今入北者 皆先以灰煮熟焙熏令乾始可留久也小而味甘者 名山㯽榔大而味澀核亦大者名豬㯽榔最小者名 蒳子雷氏言尖長而有紫文者名㯽圎大而矮者名 榔榔力大而㯽力小今醫家亦不細分但以作鷄心 狀正穩心不虚破之作錦文者為佳爾嶺南人噉之 以當果食言南方地濕不食此無以祛瘴癘也生食 其味苦澀得扶留藤與瓦屋子灰同咀嚼之則柔滑 甘美也劉恂嶺表録云真㯽榔來自船上今交廣生 者皆大腹子也彼中悉呼為㯽榔或云㯽榔難得真 者今賈人所貨者皆是大腹㯽榔也與㯽榔相似但 莖葉榦小異耳連皮收之時珍曰㯽榔樹初生若筍 竿積硬引莖直上莖幹頗似桄榔椰子而有節旁無 枝柯條從心生端頂有葉如甘蕉條派開破風至則 如羽扇掃天之狀三月葉中腫起一房因自拆裂出 穗凡數百顆大如桃李又生刺重累于下以䕶衛其 實五月成熟剥去其皮煮其肉而乾之皮皆筋絲與 大腹皮同也按漢俞益期與韓康伯牋云㯽榔子既 非常木亦特異大者三圍高者九丈葉叢樹端房棲 葉下華秀房中子結房外其擢穗似黍其綴實似糓 其皮似桐而厚其節似竹而概其内空其外勁其屈 如伏虹其申如縋繩本不大末不小上不傾下不斜 調直亭亭千百如一步其林則寥朗芘其隂則蕭條 信可長吟逺想但性不奈霜不得比植必當遐樹海 南遼然萬里弗遇長者之目令人深恨也又竺法真 羅山疏云山㯽榔一名蒳子生日南樹似栟櫚而小 與㯽榔同狀一叢十餘幹一幹十餘房一房數百子 子長寸餘五月采之味近苦甘觀此則山㯽榔即蒳 子豬㯽榔即大腹子也蘇頌以味甘者 為山㯽榔澀者為豬㯽榔似欠分明 㯽榔子修治 斆曰頭圓矮毗者為榔形尖紫文者為 㯽㯽力小榔力大凡使用白㯽及存坐 穩正心堅有錦文者為妙半白半黒并心虚者不入 藥用以刀刮去底細切之勿令經火恐無力若熟使 不如不用時珍曰近時方藥亦有以火煨焙用者然 初生白㯽榔須本境可得若他處者必經煮熏安得 生者耶又㯽榔生食必以扶留藤古賁灰為使相合 嚼之吐去紅水一口乃滑美不澀下氣消食此三物 相去甚逺為物各異而相成相合如此亦為異矣俗 謂㯽榔為命賴扶留以此古賁灰即蠣蚌灰也賁乃 蚌字之訛瓦屋 子灰亦可用 氣味苦辛温澀無毒 甄權曰味甘大 寒大明曰味澀 𢎞景曰交州者味甘廣州者味澀珣曰白者味甘赤 者味苦元素曰味辛而苦純陽也無毒詵曰多食亦 發 熱 主治消穀逐水除痰澼殺三蟲伏尸寸白 别 録 治腹 脹生搗末服利水穀道傅瘡生肌肉止痛燒灰傅口 吻白瘡 蘇 恭 宣利五臟六腑壅滯破胷中氣下水腫治 心痛積聚 甄 權 除一切風下一切氣通關節利九竅補 五勞七傷健脾調中除煩破癥結 大 明 主賁豚膀胱諸 氣五膈氣風冷氣脚氣宿食不消 李 珣 治衝脉為病氣 逆裏急 好 古 治㵼痢後重心腹諸痛大小便氣秘痰氣 喘急療諸瘧禦瘴癘 時 珍 發明 元素曰㯽榔味厚氣輕沉而降隂中陽也苦以 破滯辛以散邪泄胸中至髙之氣使之下行性 如鐵石之沉重能墜諸藥至於下極故治諸氣後重 如神也時珍曰按羅大經鶴林玉露云嶺南人以㯽 榔代茶禦瘴其功有四一曰醒能使之醉葢食之久 則熏然頰赤若飲酒然蘇東坡所謂紅潮登頰醉㯽 榔也二曰醉能使之醒葢酒後嚼之則寛氣下痰餘 酲頓解朱晦菴所謂㯽榔收得為袪痰也三曰飢能 使之飽四曰飽能使之飢葢空腹食之則充然氣盛 如飽飽後食之則飲食快然易消又且賦性疏通而 不洩氣禀味嚴正而更有餘甘有是徳故有是功也 又按呉興章傑瘴説云嶺表之俗多食㯽榔日至十 數夫瘴癘之作率因飲食過度氣痞積結而㯽榔最 能下氣消食去痰故人紐于近利而闇於逺患也夫 嶠南地熱四時出汗人多黄瘠食之則臟器疏洩一 旦病瘴不敢發散攻下豈盡氣候所致㯽榔葢亦為 患殆未思耳又東陽盧和云閩廣人常服㯽榔云能 袪瘴有瘴服之可也無瘴而服之寜不損正氣而有 開門延寇之禍乎南人喜食此果故備考諸説以見 其功過焉又朱晦菴㯽榔詩云憶昔南遊日初嘗面 發紅藥嚢知有用茗盌詎能同蠲疾收殊效修真録 異功三彭如不避糜爛七非中亦與其治疾殺蟲之 功而不滿其 代茶之俗也 附方 舊十三 新十四 痰涎為害 㯽榔為末白湯毎服 一錢 御藥院方 嘔吐痰 水 白㯽榔一顆煨熱橘皮二錢半炙 為末水一盞煎半盞温服 千金 醋心吐水 㯽榔 四兩 橘皮一兩為末毎服方寸匕 空心生蜜湯調下 梅師方 傷寒痞滿 隂病下早成 痞按之虚軟 而不痛㯽榔枳實等分為末毎 服二錢黄連煎湯下 宣明方 傷寒結胸 已經汗下 後者㯽榔 二兩酒二盞煎一盞分 二服 龎安時傷寒論 蚘厥腹痛 方同 上 心脾作痛 鷄 心 㯽榔高良薑各一錢半陳米 百粒同以水煎服之 直指 膀胱諸氣 㯽榔十二枚 一生一熟為 末酒煎服之良此太醫秦 鳴鶴方也 海藥本草 本臟氣痛 鷄心㯽榔以小 便磨半箇服或 用熱酒調末一錢 服之 斗門方 腰重作痛 㯽榔為末酒服 一錢 斗門方 脚氣壅 痛 以沙牛尿一盞磨㯽榔一枚 空心暖服 梅師脚氣論 脚氣衝心 悶亂不識 人用白㯽 榔十二枚為末分二服空心暖小便五合 調下日二服或入薑汁温酒同服 廣利 脚氣脹滿 非冷非熱或老人弱人病此用㯽榔仁為末以㯽榔 殻煎汁或茶飲蘇湯或豉汁調服二錢甚利 外臺 秘 要 乾霍亂病 心腹脹痛不吐不利煩悶欲死用㯽榔 末五錢童子小便半盞水一盞煎服 聖濟 總録 大腸濕悶 腸胃有濕大便秘塞大㯽榔一枚麥 門冬煎湯磨汁温服或以蜜湯調末 二錢服亦 可 普濟 大小便閟 㯽榔為末蜜湯調服二錢或以 童子小便葱白同煎服之亦良 濟普 方 小便淋痛 麪煨㯽榔赤芍藥各半兩為末毎服 三錢入燈心水煎空心服日二服 千便 良方 血淋作痛 㯽榔一枚以麥門冬煎湯細磨 濃汁一盞頓熱空心服日二服 蟲痔 裏急 㯽榔為末毎日空心 以白湯調服二錢 寸白蟲病 㯽榔二七枚為 末先以水二升 半煮㯽榔皮取一升空心調末方寸匕服之 經日蟲盡出未盡再服以盡為度 千金方 諸蟲在 臟 久不瘥者㯽榔半兩炮為末毎服二 錢以䓤蜜煎湯調服一錢 聖惠方 金瘡惡心 白 㯽 榔四兩橘皮一兩為末空心 生蜜湯服二錢 聖惠方 丹從臍起 㯽榔末醋調 傅之 本事 方 小兒頭瘡 水磨㯽榔晒取粉和 生油塗之 聖惠方 口吻生瘡 㯽榔燒 研入輕 粉末傅 之良 聤耳出膿 㯽榔末吹之 鮑氏方 大腹子 宋開 寳 校正 自木部 移入此 釋名大腹㯽榔 圖 經 豬㯽榔 時珍曰大腹以形名 所以别鷄心㯽榔也 集解 志曰大腹生南海諸國所出與㯽榔相似莖葉 根幹小異耳𢎞景曰向陽者為㯽榔向隂者為 大腹時珍曰大腹子出嶺表滇南即㯽榔中一種腹 大形扁而味澀者不似㯽榔尖長味良耳所謂豬㯽 榔者是矣葢亦土産之異今人不甚分别陶氏分隂 陽之說亦是臆見按劉珣嶺表録云交廣生者非舶 上㯽榔皆大腹子也彼中悉呼為㯽榔自嫩及老采 實啖之以扶留藤瓦屋灰同食之以袪瘴癘收其皮 入藥皮外黒色皮内皆筋絲如椰子皮又雲南記云 大腹㯽榔毎枝有二三百顆青時剖之以一片蔞葉 及蛤粉卷和食之即減澀味觀此二說則大 腹子與㯽榔皆可通用但力比㯽榔稍劣耳 大腹子氣味辛澀温無毒主治與㯽榔同功 時 珍 大腹皮修治 思邈曰鴆鳥多集㯽榔樹上凡用㯽榔 皮宜先以酒洗後以大豆汁再洗過晒 乾入灰火 燒煨切用 氣味辛微温無毒主治冷熱氣攻心腹大 腸蠱毒痰膈醋心並以薑鹽同煎入疏氣藥用之良 開 寳 下一切氣止霍亂通大小腸徤脾開胃調中 大 明 降 逆氣消肌膚中水氣浮腫脚氣壅逆瘴瘧痞滿胎氣 惡阻脹悶 時 珍 附方 新 二 漏瘡惡穢 大腹皮煎湯 洗之 直指 烏癩風瘡 大腹子生 者或乾者 連全皮勿傷動以酒一升浸之慢火 熬乾為末臘猪脂和傅 聖濟總録 椰子 宋開 寳 校正 自木部 移入此 釋名越王頭 綱 目 胥餘 時珍曰按嵇含南方草木狀云 相傳林邑王與越王有怨使刺 客乗其醉取其首懸於樹化為椰子其核猶有兩眼 故俗謂之越王頭而其漿猶如酒也此說雖謬而俗 傳以為口實南人稱其君長為爺則椰名葢 取於爺義也相如上林賦作胥餘或作胥耶 集解 志曰椰子生安南樹如棕櫚子中有漿飲之得 醉頌曰椰子嶺南州郡皆有之郭義恭廣志云 木似桄榔無枝條高丈餘葉在木末如束蒲其實大 如瓠垂於枝間如掛物然實外有粗皮如㯶包皮内 有堅殻圓而㣲長殻内有膚白如猪膚厚半寸許味 如胡桃膚内褁漿四五合如乳飲之冷而動氣醺人 殻可為器肉可糖煎寄逺作果甚佳珣曰按劉欣期 交州記云椰樹狀若海㯶實大如椀外有粗皮如大 腹子荳蔲之類内有漿似酒飲之不醉生雲南者亦 好宗奭曰椰子開之有汁白色如乳如酒極香别是 一種氣味强名為酒中有白瓠形圎如栝樓上起細 壠亦白色而㣲虚其紋若婦人裙褶味亦如汁與着 殻一重白肉皆可糖煎為果其殻可為酒器如酒中 有毒則酒沸起或裂破今人漆其裏即失用椰子之 意時珍曰椰子乃果中之大者其樹初栽時用鹽置 根下則易發木至斗大方結實大者三四圍高五六 丈木似桄榔㯽榔之屬通身無枝其葉在木頂長四 五尺直聳指天狀如棕櫚勢如鳳尾二月開花成穗 出於葉間長二三尺大如五斗器仍連着實一穗數 枚小者如栝樓大者如寒𤓰長七八寸徑四五寸懸 着樹端六七月熟有粗皮包之皮内有核圎而黒潤 甚堅硬厚二三分殻内有白肉瓤如凝雪味甘美如 牛乳瓤肉空處有漿數合鑽蔕傾出清美如酒若久 者則混濁不佳矣其殻磨光有斑纈㸃紋横破之可 作壺爵縱破之可作瓢杓也又唐史言番人以其花 造酒飲之亦醉也類書有青田核樹頭酒嚴樹酒皆 椰酒椰花之 類並附于左 附録青田核 崔豹古今注云烏孫國有青田核狀如 核桃不知其樹核大如數斗剖之盛水 則變酒味甚醇美飲盡隨即注水隨盡隨成但不可 久久則苦澀耳謂之青田酒漢末蜀王劉璋會得之 樹頭酒 寰宇志云緬甸在滇南有樹頭椶高五六丈 結實如椰子上人以鑵盛麴懸于實下劃其 實汁流于鑵中以成酒名樹頭酒或不用麴惟取 汁熬為白糖其樹即貝樹也緬人取其葉寫書 嚴 樹酒 一統志云瓊州有嚴樹搗其皮葉浸以清水和 以粳釀或入石榴花葉數日成酒能醉人又梁 書云頓遜國有酒樹似安石榴取花汁貯盃中 數日成酒葢此類也又有文章草可以成酒 椰子瓤氣味甘平無毒主治益氣 開 寳 治風 汪 頴 食之不 饑令人面澤 時珍志出 異物 椰子漿氣味甘温無毒 珣曰多食冷而動氣時珍曰 其性熱故飲之者多昏如醉 狀異物志云食其肉則 不饑飲其漿則増渴 主治止消渴塗頭益髪令黒 開 寳 治吐血水腫去風熱 李 珣 發明 震亨曰椰子生海南極熱之地土人賴 此解夏月毒渴天之生物各因其材也 椰子皮修治 頌曰不拘時月采其根皮入 藥炙用一云其實皮亦可用 氣味苦平 無毒主治止血療鼻衂吐逆霍亂煮汁飲之 開 寳 治卒 心痛燒存性研以新汲水服一錢極驗 時珍方出 龔氏 殻主治楊梅瘡筋骨痛燒存性臨時炒熱以滚酒泡 服二三錢暖覆取汗其痛即止神驗 時 珍 無漏子 拾 遺 釋名千年棗 開 寳 萬歲棗 一統 志 海棗 草木 狀 波斯棗 拾 遺 畨 棗 嶺表 録異 金果 輟耕 録 木名海㯶 嶺表 録 鳳尾蕉 時珍曰無 漏名義未 詳千年萬嵗言其樹性耐久也曰海曰波斯曰畨言 其種自外國來也金果貴之也曰㯶曰蕉象其幹葉 之形也畨人名其木曰窟莽名其實曰 苦魯麻棗苦麻窟莽皆畨音相近也 集解 藏器曰無漏子即波斯棗生波斯國狀如棗珣 曰樹若栗木其實若橡子有三角頌曰按劉恂 嶺表録云廣州有一種波斯棗木無旁枝直聳三四 丈至巔四向共生十餘枝葉如㯶櫚彼土人呼為海 㯶木三五年一着子毎朶約三二十顆都類北方青 棗但小爾舶商亦有擕本國者至中國色類沙糖皮 肉軟爛味極甘似北地天蒸棗而其核全别兩頭不 尖雙卷而圎如小塊紫礦種之不生葢蒸熟者也時 珍曰千年棗雖有棗名别是一物南畨諸國皆有之 即杜甫所賦海㯶也按段成式酉陽雜俎云波斯棗 生波斯國彼人呼為窟莽樹長三四丈圍五六尺葉 似上藤不凋二月生花狀如蕉花有兩脚漸漸開罅 中有十餘房子長二寸黄白色狀如楝子有核六七 月熟則子黒狀類乾棗食之味甘如飴也又陶九成 輟耕録云四川成都有金果樹六株相傳漢時物也 高五六十丈圍三四尋挺直如矢木無枝柯頂上有 葉如椶櫚皮如龍鱗葉如鳳尾實如棗而大毎嵗仲 冬有司具祭收采令醫工以刀剥去青皮石灰湯瀹 過入冷熟蜜浸換四次缾封進獻不如此法則生澀 不可食畨人名為苦魯麻棗葢鳳尾蕉也一名萬嵗 棗泉州有萬年棗即此物也又嵇含草木狀云海棗 大如杯椀以比安期海上如𤓰之棗似未得其詳也 巴旦杏亦名忽鹿 麻另是一物也 實氣味甘温無毒主治補中益氣除痰嗽補虚損好 顔色令人肥健 藏 器 消食止欬治虚羸悅人久服無損 李 珣 桄榔子 宋開 寳 校正 自木部 移入此 釋名木名姑榔木 臨海異 物志 麪木 伽藍 記 董㯶 楊慎 巵言 鐡木 時珍曰其木似㯽榔而光利故名桄榔姑 榔其音訛也麫言其粉也鐡言其堅也 集解 頌曰桄榔木嶺南二廣州郡皆有之人家亦植 之庭院間其木似栟櫚而堅硬斫其内取麪大 者至數石食之不飢其皮至柔堅韌可以作綆其子 作穗生木端不拘時月采之按劉恂嶺表録云桄榔 木枝葉並著茂與㯽榔小異然葉下有鬚如粗馬尾 廣人采之以織巾子得鹹水浸即粗脹而韌彼人以 縳海舶不用釘線木性如竹紫黒色有文理而堅工 人解之以製博奕局其樹皮中有屑如麪可作餅食 藏器曰按臨海異物志云姑榔木生牂牁山谷外皮 有毛如棕櫚而散生其木剛利如鐡可作釤鋤中濕 更利惟中焦則易敗耳物之相伏如此皮中有白粉 以稻米 及麥麪可作餅餌食名桄榔麪彼土少穀 常以牛酪食之時珍曰桄榔二廣交蜀皆有之按郭 義恭廣志云木大者四五圍高五六丈拱直無旁枝 巔頂生葉數十破似棕葉其木肌堅斫入數寸得粉 赤黄色可食又顧玠海槎録云桄榔木身直如杉又 如棕櫚椰子㯽榔波斯棗古散諸樹而稍異有節似 大竹樹杪挺出數枝開花成穗緑色結子如青珠毎 條不下百顆一樹近百餘條團團懸掛若傘極可愛 其木最重色類花梨而多紋畨舶用代鐵鎗鋒鋩甚 利為古散亦木名 可 杖又名虎散 子氣味苦平無毒主治破宿血 開 寳 麪氣味甘平無毒主治作餅食腴美令人不饑補益 虚羸損乏腰脚無力久服輕身辟穀 李 珣 䔋木麪 䔋音梭 海藥 校正 自木部 移入此 釋名欀木 音㐮時珍曰䔋字韻書不載惟孫緬唐韻 莎字註云樹似桄榔則䔋字當作莎衣之 莎其葉離披如莎衣之狀故謂之莎也張勃吴録地 理志言交趾欀木皮中有白粉如米屑乾之搗末以 水淋過似麪可作餅食者即此木也後人訛欀為莎 音相近耳楊慎巵言乃謂欀木即桄榔誤矣按左思 呉都賦云麪有桄榔又曰文欀 楨橿既是一物不應兩用矣 集解 珣曰按蜀記云䔋木生南中八郡樹高十許丈 濶四五圍峰頭生葉兩邊行列如飛鳥翼皮中 有白麪石許搗篩作餅或磨屑作飯食之彼人呼為 䔋麪輕滑美好勝於桄榔麪也藏器曰䔋木生嶺南 山谷大者木皮内出麪數斛色黄白時珍曰按劉欣 期交州記云都勾樹以棕櫚木中出屑如桄榔麪可 作餅餌恐此 即欀木也 䔋麪氣味甘平温無毒主治補益虚冷消食 李 珣 温補 久食不饑長生 藏 器 波羅蜜 綱 目 釋名曩伽結 時珍曰波羅蜜梵語也因此果味甘故 借名之安南人名曩伽結波斯人名婆 那娑拂林人名阿 薩軃皆一物也 集解 時珍曰波羅蜜生交趾南畨諸國今嶺南滇南 亦有之樹高五六丈樹類冬青而黒潤倍之葉 極光淨冬夏不凋樹至斗大方結實不花而實出於 枝間多者十數枚少者五六枚大如冬𤓰外有厚皮 裏之若栗毬上有軟刺礧砢五六月熟時顆重五六 斤剥去外皮殻内肉層疊如橘嚢食之味至甜美如 蜜香氣滿室一實數百核核大如棗其中仁如栗 黄煮炒食之甚佳果中之大者惟此與椰子而已 瓤氣味甘香微酸平無毒主治止渴解煩醒酒益氣 令人悅澤 時 珍 核中仁氣味同瓤主治補中益氣令人不饑輕健 時 珍 無花果 食 物 釋名映日果 便民 圖纂 優曇鉢 廣州 志 阿駔 音楚果時珍曰 無花 凡數種 此乃映日果也即廣中所謂 優曇鉢及波斯所謂阿駔也 集解 時珍曰無花果出揚州及雲南今呉楚閩越人 家亦或折枝揷成枝柯如枇杷樹三月發葉如 花構葉五月内不花而實實出枝間狀如木饅頭其 内虚軟采以鹽漬壓實令扁日乾充果食熟則紫色 軟爛甘味如柹而無核也按方輿志云廣西優曇鉢 不花而實狀如枇杷又段成式酉陽雜俎云阿駔出 波斯拂林人呼為底珍樹長丈餘枝葉繁茂有丫如 蓖麻無花而實色赤類椑柹一月而熟味亦如柹二 書所說皆即此果也又有文光果天仙 果古度子皆無花之果也並附於左 附録文光果 出景州形如無花果 肉味如栗五月成熟 天仙果 出泗州樹 高八九尺 葉似荔枝而小無花而實子如櫻桃纍纍綴枝間六 七月熟其味至甘宋祁方物賛云有子孫枝不花而 實薄言采之 味埒蜂蜜 古度子 出交廣諸州樹葉如栗不花而 實枝柯間生子大如石榴及樝 子而色赤味醋煮以為粽食之若數 日不煮則化作飛蟻穿皮飛去也 實氣味甘平無毒主治開胃止洩痢 汪 頴 治五痔咽喉 痛 時 珍 葉氣味甘㣲辛平有小毒主治五痔腫痛煎湯頻熏 洗之取效 震 亨 阿勃勒 拾 遺 校正 自木部 移入此 釋名婆羅門皂莢 拾 遺 波斯皂莢 時珍曰婆羅門西域 國名波斯西南夷國 名 也 集解 藏器曰阿勃勒生拂林國狀似皂莢而圎長味 甘好喫時珍曰此即波斯皂莢也按段成式酉 陽雜俎云波斯皂莢彼人呼為忽野簷拂林人呼為 阿梨樹長三四丈圍四五尺葉似枸櫞而短小經寒 不凋不花而實莢長二尺中有隔隔内各有一子大 如指頭赤色至堅硬中黒如墨味甘如飴可食亦入 藥 也 附録羅望子 時珍曰按桂海志云出廣西殻長數寸 如肥皂及刀豆色正丹内有二三子煨 食甘 美 子氣味苦大寒無毒主治心膈間熱風心黄骨蒸寒 熱殺三蟲 藏 器 炙黄入藥治熱病下痰通經絡療小兒 疳氣 李 珣 沙棠果 綱 目 集解 時珍曰按吕氏春秋云果之美者沙棠之實今 嶺外寧鄉瀧水羅浮山中皆有之木狀如棠黄 花赤實其味 如李而無核 實氣味甘平無毒主治食之却水病 時珍經 山海 棎子 音蟾 拾遺 集解 藏器曰棎子似梨生江南左思呉都賦棎留禦 霜是也時珍曰棎留二果名按薛瑩荆陽異物 志云棎子樹南越丹陽諸郡山中皆有之其實如梨 冬熟味酢劉子樹生交廣武平興古諸郡山中三月 着花結實如梨七八月熟 色黄味甘酢而核甚堅 實氣味甘澀平無毒主治生食之止水痢熟和蜜食 之去嗽 藏 器 麂目 拾 遺 校正 自木部 移入此 釋名鬼目 藏器曰此出嶺南狀如麂目故名陶氏註 荳蔲引麂目小冷即此也後人訛為鬼目 集解 時珍曰鬼目有草木三種此乃木生者其草鬼 目别見草部白英下又羊蹄菜亦名鬼目並物 異名同按劉欣期交州記云鬼目出交趾九真武平 興古諸處樹高大似棠梨葉似楮而皮白二月生花 仍連着子大者如木𤓰小者如梅李而小斜 不周正七八月熟色黄味酸以蜜浸食之佳 氣味酸甘小冷無毒多食發冷痰 藏 器 都桷子 拾 遺 釋名構子 時珍曰桷音角太平御覽作桶子音同上 聲葢傳寫之訛也亦與楮構之構名同實 異陳祈暢異物志贊云構子之樹枝葉四布名同種 異實味甜酢果而無核裏面如素拆酒止酲更為遺 賂 集解 珣曰按徐表南州記云都桷子生廣南山谷樹 高丈餘二月開花連着實大如鷄卵七月熟時 珍曰按魏王花木志曰都桷樹出九真交趾野生二 三月開花赤色子似木𤓰八九月熟里民取食之味 酢以鹽酸漚食或蜜藏 皆可一云狀如青梅 實氣味酸澀平無毒主治久食益氣止洩 藏 器 安神温 腸治痔久服無損 李 珣 解酒止煩渴 時 珍 都念子 拾 遺 釋名倒捻子 詳下 文 集解 藏器曰杜寳拾遺録云都念子生嶺南隋焬帝 時進百株植於西苑樹高丈餘葉如白楊枝柯 長細花心金色花赤如蜀葵而大子如小棗蜜漬食 之甘美益人時珍曰按劉恂嶺表録云倒捻子窠叢 不大葉如苦李花似蜀葵小而深紫南中婦女多用 染色子如軟柹外紫内赤無核頭上有四葉如柹蔕 食之必捻其蔕故謂之倒捻子 訛而為都念子也味甚甘軟 實氣味甘酸小温無毒主治痰嗽噦氣 藏 器 暖腹臟益 肌肉 時珍録 嶺表 都咸子 拾 遺 校正 自木部 移入此 集解 藏器曰都咸子生廣南山谷按徐表南州記云 其樹如李子大如指取子及皮葉曝乾作飲極 香美也時珍曰按嵇含南方草木狀云都咸樹出日 南三月生花仍連着實大如指長三寸七八月熟其 色正 黒 子及皮葉氣味甘平無毒主治火乾作飲止渴潤肺 去煩除痰 藏 器 去傷寒清涕欬逆上氣宜煎服之 李 珣 摩厨子 拾 遺 集解 藏器曰摩厨子生西域及南海并斯調國子如 𤓰可為茹其汁香美如中國用油陳祈暢異物 志贊云木有摩厨生自斯調厥汁肥潤其澤如膏馨 香馥郁可以煎熬彼州之人以為嘉殽珣曰摩厨二 月開花四五月結實如𤓰狀時珍曰又 有齊墩果徳慶果亦其類也今附於左 附録齊墩果 酉陽雜俎云齊墩樹生波斯及拂林國 高二三丈皮青白花似柚極香子似陽 桃五月熟西域人壓為油以 煎餅果如中國之用巨勝也 徳慶果 一統志云廣之 徳慶州出之其 樹冬榮子大如盃炙 而食之味如猪肉也 實氣味甘香平無毒主治益氣潤五臟久服令人肥 健 藏 器 安神養血生肌久服輕健 李 珣 韶子 拾 遺 集解 藏器曰韶子生嶺南按裴淵廣州志云韶葉如 栗赤色子大如栗有棘刺破其皮内有肉如猪 肪着核不離味甘酢核如荔枝時珍曰按范成大虞 衡志云廣南有山韶子夏熟色紅肉如荔枝又有藤 韶子秋熟大 如鳬卵柹也 實氣味甘温無毒主治暴痢心腹冷氣 藏 器 馬㯽榔 㑹 編 釋名馬金嚢 雲南 志 馬金南 記事 珠 紫㯽榔 綱 目 集解 時珍曰馬㯽榔生滇南金齒沅江諸夷地蔓生 結實大如葡萄紫色味甘内有核頗似大楓子 而殻稍薄團長斜扁 不等核内有仁亦甜 實氣味甘寒無毒 核仁氣味苦甘寒無毒 機曰凡嚼之者以冷水一口 送下其甜如蜜亦不傷人也 主治産難臨時細嚼數枚井華水送下須㬰立産再 以四枚去殻兩手各握二枚惡水自下也欲斷産者 常嚼二枚水下久則子宫冷自不孕矣 汪 機 傷寒熱病 食數枚冷水下又治惡瘡腫毒内食一枚冷水下外 嚼塗之即無所傷 時 珍 枳椇 音止矩 唐本草 校正 自木部移入此 併入拾遺木蜜 釋名蜜 音止 矩 蜜屈律 廣 記 木蜜 拾 遺 木餳 同 上 木珊瑚 廣 志 鷄距子 蘇 丈 鷄爪子 俗 名 木名白石木 唐 註 金鈎木 地 志 枅 栱 音鷄 拱 交加枝 時珍曰枳椇徐鍇註說文作 又 作枳枸皆屈曲不伸之意此樹多枝 而曲其子亦卷曲故以名之曰蜜曰餳因其味也曰 珊瑚曰鷄距曰鷄爪象其形也曰交加曰枅栱言其 實之紐屈也枅栱枋梁之名按雷公炮炙序云弊箄 淡鹵如酒霑交註云交加枝即蜜 也又詩話云 子生枝端横折岐出狀若枅栱故土人謂之枅栱也 珍謂枅栱及俗稱鷄矩蜀人之稱桔枸棘枸滇人之 稱鷄橘子巴人之稱金鈎廣人之稱結留子散見書 記者皆枳椇鷄距之字方音轉異耳俗又訛鷄爪為 曹公爪或謂之梨棗樹或謂之癩漢指頭崔 豹古今註一名樹蜜一名木石皆一物也 集解 恭曰枳椇子其樹徑尺木名白石葉如桑柘其 子作房似珊瑚核在其端人皆食之頌曰此詩 小雅所謂南山有枸也陸璣疏義云 枸樹高大如 白楊所在皆有枝柯不直子着枝端噉之甘美如飴 八九月熟江南特美之謂之木蜜能敗酒味若以其 木為柱則屋中之酒皆薄也詵曰昔有南人修舍用 此木誤落一片入酒甕中酒化為水也藏器曰木蜜 樹生南方人呼白石木枝葉俱甜嫩葉可生噉味如 蜜老枝細破煎汁成蜜倍甜止渴解煩也時珍曰枳 椇木高三四丈葉圎大如桑柘夏月開花枝頭結實 如鷄爪形長寸許細曲開作二三岐儼若鷄之足距 嫩時青色經霜乃黄嚼之味甜如蜜毎開岐盡處結 一二小子狀如蔓荆子内有扁核赤色如酸棗仁形 飛鳥喜巢其上故宋玉賦云枳椇來巢曲禮云婦人 之贄椇榛脯修即此也 鹽藏荷褁可以備冬儲 實氣味甘平無毒 詵曰多食 發蚘蟲 主治頭風小腹拘急 唐 本 止渴除煩去膈上熱潤五臟利大小便功用同蜂蜜 枝葉煎膏亦同 藏 器 止嘔逆解酒毒辟蟲毒 時 珍 發明 震亨曰一男子年三十餘因飲酒發熱又兼房 勞虚乏乃服補氣血之藥加葛根以解酒毒㣲 汗出人反懈怠熱如故此乃血氣虚不禁葛根之散 也必須鷄距子解其毒遂煎藥中加而服之乃愈時 珍曰枳椇本草止言木能敗酒而丹溪朱氐治酒病 往往用其實其功當亦同也按蘇東坡集云眉山揭 頴臣病消渴日飲水數斗飯亦倍常小便頻數服消 渴藥逾年疾日甚自度必死予令延蜀醫張肱診之 笑曰君幾誤死乃取麝香當門子以酒濡濕作十許 丸用棘枸子煎湯吞之遂煎問其故肱曰消渴消中 皆脾弱腎敗土不制水而成疾今頴臣脾脉極熱而 腎氣不衰當由果實酒物過度積熱在脾所以食多 而飲水水飲既多溺不得不多非消非渴也麝香能 制酒果花木棘枸亦勝酒屋外有此木屋内釀酒多 不佳故以此二物為藥以去其酒果之毒也棘枸實 如鷄距故俗謂之鷄距亦曰癩漢指頭食之如牛乳 本草名枳椇小兒喜食之吁古人重 格物若肱葢得此理矣醫云乎哉 木汁氣味 同枳 椇 附方 新 一 腋下狐氣 用桔枸樹鑿孔取汁一二碗用青 木香東桃西柳七姓婦人乳一處 煎一二沸就熱於五月五日鷄呌時洗了將水放在 十字路口速回勿顧即愈只是他人先遇者必帶去 也桔枸樹即梨棗樹也 胡濙衛生易簡方 木皮氣味甘温無毒主治五痔和五臟 唐 本 本草綱目卷三十一
欽定四庫全書 本草綱目卷三十二目録 果之四 味類十三種 内附 四種 秦椒 本經 蜀椒 本經 崖椒 圖經 蔓椒 本經 地椒 嘉祐 胡椒 唐本 畢澄茄 開寳附山 胡椒 呉茱茰 本經 食茱茰 唐本子 即辣 鹽麩子 開寳醎咸平樹 酸角 草附 醋林子 圖經 茗 唐本 即茶 臯蘆 拾遺 右附方舊五十四新九十六 本草綱目卷三十二目録
欽定四庫全書 本草綱目卷三十二 明 李時珍 撰 果之四 味類一十三種 内附四種 秦椒 本經 中品 校正 自木部 移入此 釋名大椒 爾 雅 檓 毁 花椒 集解 别録曰秦椒生㤗山山谷及秦嶺上或瑯琊八 月九月采實𢎞景曰今從西來形似椒而大色 黄黒味亦頗有椒氣或云即今樛樹子樛乃豬椒恐 謬恭曰秦椒樹葉及莖子都似蜀椒但味短實細爾 藍田秦嶺間大有之頌曰今秦鳳明越金商州皆有 之初秋生花秋末結實九月十月采之爾雅云檓大 椒郭璞注云椒叢生實大者為檓也詩唐風云椒聊 之實繁衍盈升陸璣疏義云椒樹似茱茰有針刺葉 堅而滑澤味亦辛香蜀人作茶呉人作茗皆以其葉 合煮為香今成臯諸山有竹葉椒其木亦如蜀椒小 毒熱不中合藥也可入飲食中及蒸鷄豚用東海諸 島上亦有椒枝葉皆相似子長而不圓甚香其味似 橘皮島上麞鹿食其葉其肉自然作椒橘香今南北 所生一種椒其實大於蜀椒與陶氏及郭陸之說正 相合當以實大者為秦椒也宗奭曰此秦地所産者 故言秦椒大率椒株皆相似但秦椒葉差大粒亦大 而紋低不若蜀椒皺紋為髙異也然秦地亦有蜀椒 種時珍曰秦椒花椒也始産於秦今處處可種最易 蕃衍其葉對生尖而有刺四月生細花五月結實生 青熟紅大於蜀椒其目亦不及蜀椒目光黒也范子 計然云蜀椒出武都赤色者善秦椒出隴西天 水粒細者善蘇頌謂其秋初生花葢不然也 修治 同蜀 椒 椒紅氣味辛温有毒 别録曰生温熟寒有毒權曰苦 辛 之才曰惡苦蔞防葵畏雌 黄 主治除風邪氣温中去寒痺堅齒髪明目久服輕 身好顔色耐老増年通神 本 經 療喉痺吐逆疝瘕去老 血産後餘疾腹痛出汗利五臟 别 録 上氣欬嗽久風濕 痺 孟 詵 治惡風遍身四肢 痺口齒浮腫揺動女人月 閉不通産後惡血痢多年痢療腹中冷痛生毛髪滅 瘢 甄 權 能下腫濕氣 震 亨 附方 舊 六 膏痺尿多 其人飲少用秦椒二分出汗𤓰 蔕二分為末水服方寸匕日三 服類傷 寒 要 手足心腫 乃風也椒鹽末等分醋 和傅之良 肘後方 損瘡中風 以麪作餫飩包秦椒於灰中燒之令熟斷 開口封於瘡上冷即易之 孟詵食療 久患口瘡 大椒去閉口者水洗麪拌煮作粥空腹吞之以 飯壓下重者可再服以瘥為度 食療本草 牙齒 風痛 秦椒煎醋含潄 孟詵食療 百蟲入耳 椒末一錢醋半盞浸 良久少少滴入自出 金續千 方 蜀椒 本經 中品 校正 自木部 移入此 釋名巴椒 别 録 漢椒 日 華 川椒 綱 目 南椒 炮炙 論 蓎藙 唐 毅 㸃椒 時珍曰蜀古國名漢水名今川西成都廣漢潼川諸 處是矣巴亦國名又水名今川東重慶䕫州順慶閬 中諸處是矣川則巴蜀之總稱因岷沱 黒白四大水分東西南北為四川也 集解 别録曰蜀椒生武都山谷及巴郡八月采實隂 乾𢎞景曰蜀郡北郡人家種之皮肉厚腹裏白 氣味濃江陽晉康及建平間亦有而細赤辛而不香 力勢不如巴郡者恭曰今出金州西域者最佳頌曰 今歸峽及蜀川陜洛間人家多作園圃種之木高四 五尺似茱茰而小有針刺葉堅而滑可煮飲食四月 結子無花但生於枝葉間顆如小豆而圓皮紫赤色 八月采實焙乾江淮北上亦有之莖葉都相類但不 及蜀中者良而皮厚裏白味烈也時珍曰蜀椒肉厚 皮皺其子光黒如人之瞳人故謂之椒目他椒子雖 光黒亦不似之若土 椒則子無光彩矣 修治 斆曰凡使南椒須去目及閉口者以酒拌濕蒸 從已至午放冷密葢無氣後取出便入磁器中 勿令傷風也宗奭曰凡用秦椒蜀椒並微炒使出汗 乗熱入竹筒中以梗搗去裏面黄殻取紅用未盡再 搗或只炒熱隔紙鋪地上 以碗覆待冷碾取紅用 椒紅氣味辛温有毒 别録曰大熱多食令人乏氣喘 促口閉者殺人詵曰五月食椒 損氣傷心令人多忘李廷飛曰久食令人失明傷血 脉之才曰杏仁為之使得鹽味佳畏欵冬花防風附 子雄黄可收水銀中其 毒者凉水麻仁漿解之 主治邪氣欬逆温中逐骨節 皮膚死肌寒熱痺痛下氣久服頭不白輕身増年 本 經 除六腑寒冷傷寒温瘧大風汗不出心腹留飲宿食 腸澼下痢洩精女子字乳餘疾散風邪瘕結水腫黄 疸鬼疰蠱毒殺蟲魚毒久服開腠理通血脉堅齒髪 明目調關節耐寒暑可作膏藥 别 録 治頭風下淚腰脚 不遂虚損留結破血下諸石水治欬𠻳腹内冷痛除 齒痛 甄 權 破癥結開胸治天行時氣産後宿血壯陽療 隂汗暖腰膝縮小便止嘔逆 大 明 通神去老益血利五 臟下乳汁滅瘢生毛髪 孟 詵 散寒除濕解鬱結消宿食 通三焦温脾胃補右腎命門殺蚘蟲止泄瀉 時 珍 發明 頌曰服食方單服椒紅補下宜用蜀椒乃佳叚 成式言椒氣下達餌之益下不上衝也時珍曰 椒純陽之物乃手足太隂右腎命門氣分之藥其味 辛而麻其氣温以熱禀南方之陽受西方之隂故能 入肺散寒治欬嗽入脾除濕治風寒濕痺水腫瀉痢 入右腎補火治陽衰溲數足弱久痢諸症一婦年七 十餘病瀉五年百藥不效予以感應丸五十丸投之 大便二日不行再以平胃摻加椒紅茴香棗肉為丸 與服遂瘳毎因怒食舉發服之即止此除濕消食温 脾補腎之驗也按嵗時記言嵗旦飲椒栢酒以辟疫 癘椒乃玉衡星精服之令人體健耐老栢乃百木之 精為仙藥能伏邪鬼故也呉猛真人服椒訣云椒禀 五行之氣而生葉青皮紅花黄膜白子黒其氣馨香 其性下行能使火熱下達不致上薰芳草之中功皆 不及其方見下時珍竊謂椒紅丸雖云補腎不分水 火未免誤人大抵此方惟脾胃及命門虚寒有濕鬱 者相宜若肺胃素熱者大宜逺之故丹溪朱氏云椒 屬火有下達之能服之既久則火自水中生故世人 服椒者無不被其毒也又上清訣云凡人吃飯傷飽 覺氣上衝心胸痞悶者以水吞生椒一二十顆即散 取其能通三焦引正氣下惡氣消宿食也又戴原禮 云凡人嘔吐服藥不納者必有蚘在膈間蚘聞藥則 動動則藥出而蚘不出但於嘔吐藥中加炒川椒十 粒良葢蚘見椒則頭伏也觀此則張仲景治蚘厥烏 梅丸中用蜀椒亦此義也許叔微云大 凡腎氣上逆須以川椒引之歸經則安 附方 舊十二新 二十三 椒紅丸 治元臟傷憊目暗耳聾服之 百日覺身輕少睡足有力是 其效也服及三年心智爽悟目明倍常面色紅悅髭 髪光黒用蜀椒去目及合口者炒出汗曝乾搗取紅 一斤以生地黄搗自然汁入銅器中煎至一升候稀 稠得所和椒末丸梧子大毎空心暖酒下三十丸合 藥時勿令婦人鷄犬見詩云其椒應五行其仁通六 義欲知先有功夜間無夢寐四時去煩勞五臟調元 氣明目腰不痛身輕心健記别更有異能三年精自 秘回老返嬰童康強不思睡九蟲頓消亡三尸自逃 避若能久餌之 神仙應可冀 補益心腎 仙方椒苓丸補益心腎明 目駐顔順氣祛風延年真 川椒一斤炒去汗白茯苓十兩去皮為末煉密丸梧 子大毎服五十丸空心鹽湯下忌鐡器 邵真人經 驗 方 虚冷短氣 川椒三兩去目并合口者以生絹袋 盛浸無灰酒五升中三日隨性飲之 腹 内虚冷 用生椒擇去不折者用四十粒以漿水浸一 宿令合口空心新汲水吞下久服暖臟腑駐 顔黒髪明目令人 思飲食 斗門方 心腹冷痛 以布褁椒安痛處用熨 斗熨令椒出汗即止 孫真 人方 冷蟲心痛 川椒四兩炒出汗酒一椀 淋之服酒 壽域神方 隂冷入腹 有人隂冷漸漸冷氣入隂囊腫滿日夜疼悶欲死以 布褁椒包嚢下熱氣大通日再易之以消為度 千 金 呃噫不止 川椒四兩炒研麪糊丸梧子大毎服 十丸醋湯下神效 邵以正經驗方 傳 尸勞疰 最殺勞蟲用真川椒紅色者去子及合口以 黄草紙二重隔之炒出汗取放地上以砂盆 葢定以火灰密遮四旁約一時許為細末去殻以老 酒浸白糕和丸梧子大毎服四十丸食前鹽湯下服 至一斤其疾自愈此藥兼治諸痺用肉桂煎湯下腰 痛用茴香湯下腎冷用鹽湯下昔有一人病此遇異 人授是方服至二斤吐出一虫如蛇 而安遂名神授丸 陳言三因方 歴節風痛 白虎 歴節 風痛甚肉理枯虚生蟲遊走痒痛兼治 痺疾半身不遂即上治勞疰神授丸方 寒濕脚氣 川 椒 二三升疎布嚢盛之日以踏 脚實人所用 大全良方 諸瘡中風 生蜀椒一升 以少麪和搜 褁椒勿令漏氣分作兩褁于煻灰火中燒熟刺頭作 孔當瘡上罨之使椒氣射入瘡中冷即易之須㬰瘡 中出水及遍體出冷汗 即瘥也 韋宙獨行方 瘡腫作痛 生椒末釜下土蕎 麥粉等分研醋和 傅之要外 臺秘 嚢瘡痛痒 紅椒七粒葱頭七箇煮水洗之 一人途中苦此湘山寺僧授此 方數日愈名驅 風散 經驗方 手足皴裂 椒四合以水煮之去渣漬 之半食頃出令燥須㬰再 浸候乾塗豬羊腦 髓極妙 勝金方 漆瘡作痒 譚氏方用漢椒煎湯洗 之 相感志云凡至漆 所嚼川椒塗鼻 上不生漆瘡 夏月濕㵼 川椒炒取紅肉荳蔲煨各 一兩為末粳米飯丸梧子 大毎量人米 飲服百丸 餐㵼不化 及久痢小椒一兩炒蒼术二 兩土炒研末醋糊丸梧子大 毎米飲服五 十丸 普濟 久冷下痢 或不痢腰腹若冷用蜀椒三 升酢漬一宿麴三升同椒一 升拌作粥食不過 三升瘥 千金方 老小洩瀉 小兒水㵼及人年五十 以上患㵼用椒二兩醋 二升煮醋盡慢火焙乾碾末磁器貯 之毎服二錢七酒及米飲下 譚氏 水瀉奶疳 椒一 分去 目碾漠酥調少少塗腦上 日三度 姚和仲延齡方 食茶面黄 川椒紅炒碾漠 糊丸梧子大毎 服十丸茶湯 下 簡便方 傷寒齒衂 傷寒嘔血繼而齒縫出血不 止用開口川椒四十九粒入 醋一盞同煎熟入白 少許服之 直指方 風蟲牙痛 總録用川椒紅漠 水和白麪九皂子 大燒熱咬之數度愈一一方花椒 四錢牙皂七七箇醋 椀煎漱之 頭上白秃 花椒漠 豬脂調 傳三五度便 愈 普濟方 婦人秃鬢 漢椒四兩酒浸密室内日日 搽之自然長也 聖惠方 蠍螫作痛 川椒嚼細塗之㣲麻 即止 杏林摘要 百蟲入耳 川椒碾細 浸醋灌之 自出方 危氏 毒蛇咬螫 以閉口椒及葉擣 封之良 肘後方 蛇入人口 因熱 取凉 臥地上有蛇入口不得出者用刀破蛇尾納生 椒二三粒褁定須㬰即自退出也 聖惠方 小兒 暴驚 啼哭絶死蜀椒左顧牡蠣各六銖以酢 漿水一升煮五合毎灌一合 千金方 舌蹇語 吃 川椒以生麪包丸毎服十 粒醋湯送下 救急方 痔漏脫肛 毎日空心嚼 川椒一錢凉 水送下三五次 即收 同上 腎風嚢痒 川椒杏仁研膏塗掌心合 隂嚢而臥甚效 直指方 椒目氣味苦寒無毒 權曰苦辛 有小毒 主治水腹脹滿利小 便 蘇 恭 治十二種水氣及腎虚耳卒鳴聾膀胱急 甄 權 止 氣喘 震 亨 發明 權曰椒氣下達故椒目能治腎虚耳鳴用巴豆 菖蒲同碾細以松脂黄蠟溶和為挺納耳中抽 之治腎氣虚耳中如風水鳴或如打鐘磬之聲卒暴 聾者一日一易神驗宗奭曰椒目治盗汗有功將目 㣲炒碾細用半錢以生猪上唇煎湯一合睡時調服 無不效葢椒目能行水又治水蠱也震亨曰諸喘不 止用椒目炒碾二錢白湯調服二三服以上劫之後 乃隨痰火用藥時珍曰椒目下達能行渗道不行穀 道所以能下水燥 濕定喘消蠱也 附方 新 五 水氣腫滿 椒目炒搗如膏毎酒 服方寸匕 千金方 留飲腹痛 椒 目 二兩巴豆一兩去皮心熬搗以棗膏和丸麻子大每枚 服二丸吞下其痛即止 又方椒目十四枚巴豆一 䜴十六枚合搗為二丸 服之取吐利 肘後方 痔漏腫痛 椒目一撮碾細空 心水服三錢如神 上海 方 崩中帶下 椒目炒碾細毎温酒 服一鈎 金匱鈎𤣥 眼生黒花 年久 不可 治者椒目炒一兩蒼术炒一兩為末醋糊 丸梧子大毎服二十丸醋湯下 本事方 葉氣味辛熱無毒主治奔豚伏梁氣及内外腎釣并 霍亂轉筋和艾及葱碾以醋拌罨之 大 明 殺蟲洗脚氣 及漆瘡 時 珍 根氣味辛熱㣲毒主治腎與膀胱虚冷血淋色瘀者 煎湯細飲色鮮者勿服 時珍要出 證治 訣 崖椒 宋圖 經 釋名野椒 集解 頌曰施州一種崖椒葉大於蜀椒彼土人四季 采皮入藥時珍曰此即俗名野椒也不甚香而 子灰色不黒無光 野人用炒鷄鴨食 椒紅氣味辛熱無毒 忌鹽時珍 曰有毒 主治肺氣上喘兼 嗽并野薑為末酒服一錢七 蘇 頌 蔓椒 本經 下品 校正 自木部 移入此 釋名豬椒 别 録 豕椒 别 録 彘椒 别 録 豨椒 𢎞 景 狗椒 别 録 金椒 圖 經 時珍曰此椒蔓生氣 臭如狗彘故得諸名 集解 别景曰蔓椒生雲中山谷及邱冡間采莖根煮 釀酒𢎞景曰山野處處有之俗呼為樛子似椒 欓而小不香一名豨椒可以蒸病出汗時珍曰蔓椒 野生林箐間枝軟如蔓子葉皆似椒山人亦食之爾 雅云椒榝醜捄謂其子叢生也陶氏所謂 樛子當作捄子諸椒之通稱非獨蔓椒也 實根莖氣味苦温無毒主治風寒濕痺歴節疼除四 肢厥氣膝痛煎湯蒸浴取汗 本 經 根主痔燒末服并煮 汁浸之 蔵 器 賊風攣急 孟 詵 通身水腫用枝葉煎如汁熬 如餳狀毎空心服一匙日三服 時珍金 出千 地椒 宋嘉 祐 校正 自草部 移入此 集解 禹錫曰地椒出上黨郡其苖覆地蔓生莖葉甚 細花作小朶色紫白因舊莖而生時珍曰地椒 出北地即蔓椒之小者貼地生葉形 小味㣲辛土人以煮羊肉食香美 實氣味辛温有小毒主治淋渫腫痛可作殺蛀蟲藥 嘉 祐 附方 新 一 牙痛 地花椒川芎藭尖等分 為漠擦之 海上名方 胡椒 唐本 草 校正 自木部 移入此 釋名昧履支 時珍曰胡椒因其辛辣似 椒故得椒名實非椒也 集解 恭曰胡椒生西戎形如鼠李子調食用之味甚 辛辣慎㣲曰按叚成式酉陽雜俎云胡椒出摩 伽陁國呼為昧履支其苖蔓生莖極柔弱葉長寸半 有細條與葉齊條條結子兩兩相對其葉晨開暮合 合則褁其子于葉中形似漢椒至辛辣六月采今食 料用之時珍曰胡椒今南番諸國及交趾滇南海南 諸地皆有之蔓生附樹及作棚引之葉如扁豆山藥 輩正月開黄白花結椒纍纍纒藤而生狀如梧桐子 亦無核生青熟紅青者更辣四月熟五月采 收曝乾乃皺今遍中國食品為日用之物也 實氣味辛大温無毒 時珍曰辛熱純陽走氣助火昬 目發瘡珣曰多食損肺令人吐 血 主治下氣温中去痰除臟腑中風冷 唐 本 去胃口虚 冷氣宿食不消霍亂氣逆心腹卒痛冷氣上衝 李 珣 調 五臟壯腎氣治冷痢殺一切魚肉鼈蕈毒 大 明 去胃寒 吐水大腸寒滑 宗 奭 暖腸胃除寒濕反胃虚脹冷積隂 毒牙齒浮熱作痛 時 珍 發明 宗奭曰胡椒去胃中寒痰食已則吐水甚驗大 腸寒滑亦可用須以他藥佐之過劑則走氣也 震亨曰胡椒屬火而性燥食之快膈喜之者衆積久 則脾胃肺氣大傷凡病氣疾人益大其禍也牙齒痛 必用胡椒蓽茇者散其中浮熱也時珍曰胡椒大辛 熱純陽之物腸胃寒濕者宜之熱病人食之䡃火傷 氣隂受其害時珍自少嗜之嵗嵗病目而不疑及也 後漸知其弊遂痛絶之目病亦止纔食一二粒即便 昏澀此乃昔人所未試者葢辛走氣熱助火此物氣 味俱厚故也病咽㗋口齒者亦宜忌之近醫毎以緑 豆同用治病有效葢豆寒椒熱隂陽配合得宜且以 豆制椒毒也按張從正儒門事親云噎膈之病或因 酒得或因氣得或因胃火醫氏不察火裏燒薑湯中 煮桂丁香未已荳蔲繼之蓽茇未已胡椒繼之雖曰 和胃胃本不寒雖曰補胃胃本不虚况三陽既結食 必上潮止宜湯丸小小潤之可也時珍竊謂此說雖 是然亦有食入反出無火之證又有痰 氣鬱結得辛熱暫開之證不可執一也 附方 舊二新 一十五 心腹冷痛 胡椒三七枚清酒吞之或 云一嵗一粒 孟詵食療 心 下大痛 夀域方用椒四十九粒乳香一錢研匀男用 生薑女用當歸酒下 又方用椒五分没藥 三錢研細分二服温酒下酒又方胡 椒緑豆各四十九粒研爛 下神効 霍亂吐利 孫真 人用 胡椒三十粒以飲吞之粒直指方用胡椒四十 九粒緑豆一百四十九 研勻木𤓰湯服一錢 反胃 吐食 戴原禮方用胡椒醋浸日乾如此七次為漠酒 糊丸梧子大毎服三四十丸醋湯下 聖惠方 用胡椒七錢半煨薑一兩水煎分二服丸是齋百一 方用胡椒半夏湯泡等分為漠薑汁糊 梧子大毎 薑湯下 三十丸 夏月冷瀉 及霍亂用胡椒碾漠飯丸梧子大 毎米飲下四十丸 衛生易簡方 赤白下痢 胡椒緑豆各一嵗一粒為漠糊丸梧子 大紅用生薑白用米湯下 集簡方 大 小便閉 關格不通脹悶二三日則殺人胡椒二十一 粒打碎水一盞煎六分去滓入芒硝半兩煎 化服 總録 小兒虚脹 塌氣丸用胡椒一兩蠍尾半兩為 漠麪糊丸粟米大毎服五七丸陳 米飲下一加萊菔 子半兩 錢乙方 虚寒積癖 在背膜之外流於兩脇 氣逆喘急久則營衛凝 滯潰為癰疽多致不救用胡椒二百五十粒蠍尾四 箇生木香二錢半為漠粟米飯丸緑豆大毎服二十 丸橘皮湯下名磨 積丸 濟生方 房勞隂毒 胡椒七粒葱心二寸半 麝香一分搗爛以黄蠟 溶和做成條子挿入隂内少 頃汗出即愈 孫氏集効方 驚風内釣 胡椒木鱉子 仁等分為末 醋調黒豆末和杵丸緑豆大毎 服三四十丸荆芥湯下 聖惠 發散寒邪 胡椒丁香 各七粒碾 碎以葱白搗膏和塗兩手心合掌握定夾 于大腿内側温覆取汗則愈 傷寒藴要 傷寒欬逆 日夜不止寒氣攻胃也胡椒三十粒打碎 麝香半錢酒一鍾煎半鍾熱服 聖惠方 風蟲牙痛 衛生易簡方用胡椒蓽茇等分為末蠟丸麻子大毎 用一丸塞蛀孔中 韓氏醫通治風虫客寒三般牙 痛呻吟不止用胡椒九粒緑豆十一粒布褁搥碎以 絲綿包作一粒患處咬定涎出吐去立愈 普濟方 用胡椒一錢半以羊脂 拌打四十丸擦之追涎 阿伽陁丸 治婦人血崩用胡 椒紫檀香鬱金茜 根小蘗皮等分為漠水丸梧子大毎服二十丸阿膠 湯下 時珍曰按酉陽雜俎胡椒出摩伽陁國此方 之名因此 而訛者也 沙石淋痛 胡椒朴硝等分為末毎服用二 錢白湯下日二名二抝散 普 濟 方 蜈蚣咬傷 胡椒嚼封之即不 痛 多能鄙事 畢澄茄 宋開 寳 校正 自草部 移入此 釋名毗陵茄子 時珍曰皆 畨語也 集解 藏器曰畢澄茄生佛誓國狀似梧桐子及蔓荆 子而㣲大珣曰胡椒生南海諸國向隂者為澄 茄向陽者為胡椒按顧㣲廣州志云澄茄生諸海國 乃嫩胡椒也青時就樹采摘柄粗而蔕圎頌曰今廣 州亦冇之春夏生葉青滑可愛結實似梧桐子微大 八月九月采之時珍曰海南諸畨皆有之蔓生春開 白花夏結黒實與胡椒一類二 種正如大腹之與檳榔相近耳 修治 斆曰凡采得去柄及皺皮了用酒浸 蒸之從已至酉杵細晒乾入藥用 實氣味辛温無毒 珣曰辛 苦微温 主治下氣消食去皮膚風 心腹間氣脹令人能食療鬼氣能染髪及香身 藏 器 治 一切冷氣痰澼并霍亂吐瀉肚腹痛腎氣膀胱冷 大 明 暖脾胃止嘔吐噦逆 時 珍 附方 舊一 新五 脾胃虚弱 胸膈不快不進飲食用畢澄茄 為漠薑汁打神麴糊丸梧子大 毎薑湯下七十丸 日二服 濟生方 噎食不納 畢澄茄白豆蔲等分為 漠乾䑛之 壽域神方 反胃吐食 吐出黒汁治不愈者用畢澄茄為末米糊 丸桐子大毎薑湯下三四十九日 服愈 後服平胃散三百 帖 永類鈐方 傷寒欬逆 呃噫日夜不定者用畢 澄茄高良薑各等分為 末毎服二錢水六分煎十沸 入酢少許服之 蘇頌圖經 痘瘡入目 羞明生瞖畢 澄茄末吹少 許入鼻中三五 次效 飛鴻集 鼻塞不通 肺氣上攻而致者畢澄茄 丸用畢澄茄半兩薄荷葉 三錢荆芥穗一錢半為末蜜丸 芡子大時時含咽 御藥院方 附録山胡椒 唐本草恭曰所在有之似胡椒色黒顆 粒大如黒豆味卒大熱無毒主心腹冷 痛破滯氣 俗用有效 呉茱茰 本經 中品 校正 自木部 移入此 釋名 藏器曰茱茰南北總有入藥以呉地者為好所 以有呉之名也時珍曰茱茰二字義未詳茰有 俞由 二音 集解 别録曰吴茱茰生上谷及寃句九月九日采隂 乾陳久者良頌曰今處處有之江淮蜀漢猶多 木高丈餘皮青緑色葉似椿而濶厚紫色三月開紅 紫細花七月八月結實似椒子嫩時㣲黄至熟則深 紫或云顆粒緊小經久色青緑者是呉茱萸顆粒大 經久色黄黒者是食茱茰恐亦不然按周處風土記 云俗尚九月九日謂之上九茱茰到此日氣烈熟色 赤可折其房以揷頭云辟惡氣禦冬又續齊諧記云 汝南桓景隨費長房學道長房謂曰九月九日汝家 有灾厄宜令急去各作絳嚢盛茱茰以繋臂上登高 飲菊花酒此禍可消景如其言舉家登高山夕還見 鷄大牛羊一時暴死長房聞之曰此代之矣故人至 此日登高飲酒戴茱茰嚢由此爾時珍曰茱茰枝柔 而肥葉長而皺其實結於稍頭纍纍成簇而無核與 椒不同一種粒大一種粒小小者入藥為勝淮南萬 畢術云井上宜種茱茰葉落井中人飲其水無瘟疫 懸其子於屋辟鬼魅五行志云 舍東種白楊茱茰増年除害 修治 斆曰凡使去葉梗毎十兩以鹽二兩投東流水 四斗中分作一百度洗之自然無涎日乾入九 散用之若用醋煮者毎十兩用醋一鎰煮三十沸後 入茱茰熬乾用宗奭曰凡用呉茱茰須深湯中浸去 苦烈汁七次 始可焙用 氣味辛温有小毒 權曰辛苦大熱有毒 好古曰辛苦熱氣味 俱厚陽中隂也半浮半沉入足太隂經血分少隂厥 隂經氣分思邈曰陳久者良閉口者有毒多食傷神 令人起伏氣咽喉不通時珍曰辛熱走氣動火昏目 發瘡 之才曰蓼實為之使惡丹參消石白堊畏紫 石 英 主治温中下氣止痛除濕血痺逐風邪開腠理欬 逆寒熱 本 經 利五臟去痰冷逆氣飲食不消心腹諸冷 絞痛中惡心腹痛 别 録 霍亂轉筋胃冷吐瀉腹痛産後 心痛治遍身 痺刺痛腰脚軟弱利大腸壅氣腸風 痔疾殺三蟲 甄 權 殺惡蟲毒牙齒蟲䘌鬼魅疰氣 藏 器 下 産後餘血治腎氣脚氣水腫通闗節起陽健脾 大 明 主 痢止瀉厚腸胃肥健人 孟 詵 治痞滿塞胷咽膈不通潤 肝燥脾 好 古 開鬱化滯治吞酸厥隂痰涎頭痛隂毒腹 痛疝氣血痢喉舌口瘡 時 珍 發明 頌曰叚成式言椒氣好下茱茰氣好上言其衝 膈不可為服食之藥故多食衝眼又脫髪也宗 奭曰此物下氣最速腸虚人服之愈甚元素曰氣味 俱厚浮而降腸中隂也其用有三去胸中逆氣滿塞 止心腹感寒㽲痛消宿酒為白豆蔲之使也杲曰濁 隂不降厥氣上逆咽膈不通食則令人口開目瞪隂 寒隔氣塞不得上下此病不已令人寒中腹滿膨脹 下利宜以呉茱茰之苦熱泄其逆氣用之如神諸藥 不可代也不宜多用恐損元氣好古曰衝脉為病逆 氣裏急宜此主之震坤合見其色緑故仲景呉茱茰 湯當歸四逆湯方治厥隂病及温脾胃皆用此也時 珍曰茱茰辛熱能散能温苦熱能燥能堅故其所治 之症皆取其散寒温中燥濕解鬱之功而已案朱氏 集驗方云中丞常子正苦疾飲每食飽或隂晴節 變率同十日一發頭疼背寒嘔吐酸汁即數日伏枕 不食服藥罔效宣和初為順昌司禄于太守蔡達道 席上得呉仙丹方服之遂不再作毎遇飲食過多腹 滿服五七十丸便已少頃小便作茱茰氣酒飲皆隨 小水而去前後痰藥甚衆無及此者用呉茱茰湯泡 七次茯苓等分為末煉蜜丸梧子大毎熟水下五十 丸梅楊卿方只用茱茰酒浸三宿以茯苓末拌之日 乾毎吞百粒温酒下又咽喉口舌生瘡者以茱茰末 醋調貼兩足心移夜便愈其性雖熱而能引熱下行 葢亦從治之義而謂茱茰之性上行不下者似不然 也有人治小兒痘瘡口噤者齧茱茰 一二粒拌之即開亦取其辛散耳 附方 舊二十五 新二十一 風 痒痺 茱茰一升酒五升煮取一 升半温洗之立止 孟詵 食 療 賊風口偏 不能語者茱茰一升薑䜴三升清酒五 升和煎五沸待冷服半升一日三服得 少汗即瘥 同上 冬月感寒 呉茱茰五錢煎 湯服之取汗 頭風作痛 茱茰 煎濃 湯以綿染頻拭髪 根良 千金翼方 嘔涎頭痛 呉茱茰湯用茱茰一升 棗二十枚生薑一大兩 人參一兩以水五升煎取三升 毎服七合日三服 仲景方 嘔吐胸滿 方同 上 脚氣 冲心 呉茱茰生薑擂汁 飲甚良 孟詵方 腎氣上噦 腎氣自腹中起上 築于咽喉逆氣連 屬而不能出或至數十聲上下不得喘息此由寒傷 胃脘腎虚氣逆上乗于胃與氣相併難經謂之噦素 問云病深者其聲噦宜服此方如不止炙期門闗元 腎俞穴用呉茱茰醋炒熱橘皮附子去皮各一兩為 末麪糊丸梧子大毎薑湯 下七十丸 孫氏存仁方 隂毒傷寒 四肢逆冷用茱 茰一升酒拌濕 絹袋二箇包蒸極熱更互熨足心候 氣透痛亦即止累有効 聖惠方 中惡心痛 呉茱 茰五 合酒三升煮沸分 三服 楊氏産乳 心腹冷痛 方同上 千金 冷氣腹痛 呉茱 茰二 錢擂爛以酒一鍾調之用香油一盞入鍋煎熱 傾茱酒入鍋煎一滚取服立止 唐珤經驗方 脾元 氣痛 發歇不可忍用茱茰一兩桃仁一兩和炒茱焦 去茱取桃仁去皮尖研細葱白三莖煨熟酒浸 温服方 經驗 寒疝往來 吴茱茰一兩生薑半兩清酒 一升煎温分服 肘後方 小腸 疝氣 奪命丹治逺年近日小腸疝氣偏墜掣疼臍下 撮痛以致悶亂及外腎腫硬日漸滋長及隂間 濕痒成瘡用呉茱茰去梗一斤分作四分四兩酒浸 四兩醋浸四兩湯浸四兩童子小便浸一宿同焙乾 澤㵼二兩為末酒糊丸梧子大毎服五十丸空心 鹽湯或酒吞下如宜方名星斗丸 和劑局方 小 兒腎縮 乃初生受寒所致用呉茱茰硫黄各半兩同 大蒜研塗其腹仍以蛇床子烟熏之 聖惠 方 婦人隂寒 十年無子者用呉茱茰川椒各一升為 末煉蜜丸彈子大綿褁納隂中日再易 之但子宫開即有 子也 經心録 子腸脱出 茱茰三升酒五升煎二 升分三服 兵部手集 醋心上攻 如濃醋用茱茰一合水三盞煎七分頓服 近有人心如蜇破服此二十年不發也累 用有效 同上 食已吞酸 胃氣虚冷者呉茱茰湯泡七次焙 乾薑泡等分為末湯服一錢 聖 惠 方 轉筋入腹 茱茰炒二兩酒二盞煎一盞 分二服得下即安 聖濟録 霍亂乾嘔 不止呉茱茰泡炒乾薑炮 等分水煎服之 同上 多年脾泄 老人多此謂之 水土同化吴茱 茰三錢炮過入水煎汁入鹽少許通口服葢茱茰能 暖膀胱水道既清大腸自固他藥雖熱不能分解清 濁也存孫 氏仁 方 臟寒泄瀉 倦怠減食呉茱茰湯泡過炒猪 臟半條去脂洗浄裝滿紥定文 火煮熟搗丸梧子大毎服五 十丸米飲下日二服 普濟 滑痢不止 方同 上 下痢水 泄 呉茱茰泡炒黄連炒各二錢 水煎服未止再服 聖惠方 赤白下痢 和劑局方 戊巳丸治 脾胃受濕下痢腹痛米穀不化用吴茱茰黄連白芍 藥各一兩同炒為末蒸餅丸梧子大毎服二三十丸 米飲下血百一選方變通丸治赤白痢日夜無度及 腸風下 用川黄連二兩呉茱茰二兩湯泡七次同 炒香揀出各自為末粟米飯丸梧子大另收毎服三 十丸赤痢甘草湯下黄連丸白痢乾薑湯下茱茰丸 赤白痢各用十五丸未湯下此乃浙西河山純老以 傳蘇韜光者救人甚效 鄧筆峰襍興方二色丸治 痢及水泄腸風用呉茱茰二兩黄連二兩同炒香各 自為末以百草霜末二兩同黄連作丸以白芍藥末 二兩同茱茰作丸各用飯丸梧子大各收毎服五十 丸赤痢烏梅湯下連霜白痢米飲下茱芍赤白痢各 半服 之 赤痢臍痛 茱茰合黒豆湯 吞之 千金方 腸痔常血 下部痒痛 如虫咬者 掘地作坑燒赤以酒沃之搗茱茰二升入坑乗熱 坐有孔板熏之冷乃下不過三四度愈 肘後方 腹 中癥痛 茱茰三升搗和酒煮熟布褁熨癥上冷更炒 熱更番熨之癥移走逐熨之消乃止 姚僧 坦集 騐方 産後盗汗 嗇嗇惡寒茱茰一鷄子大酒 三升浸半日煮服 千金翼 口瘡口 疳 茱茰末醋調塗足心 一夕愈 集簡方 咽喉作痛 方同 上 牙齒疼痛 茱 茰 煎酒含漱之 孟詵本草 小兒頭瘡 呉茱茰炒焦為末入汞粉少 許猪脂醋調塗之 聖惠方 小兒瘭瘡 一名火灼瘡一名火爛瘡茱 茰煎酒拭之良 兵部手集 老小風疹 方 同 上金 千 癰疽發背 及發乳諸毒用呉茱茰一升搗為末 用苦酒調塗帛上貼之 外臺秘要 隂下濕痒 呉茱茰煎湯頻 洗取効 同上 骨在肉中 不出者嚼茱茰 封之骨當腐出 食孟詵 療 魚骨入腹 刺痛不得出者呉茱茰水煎一盞 温服其骨必軟出未出再服 同 上 蛇咬毒瘡 用呉茱茰一兩為未冷水 和作三服立安 勝金方 肩疽白秃 並 用 呉茱茰鹽淹過炒研醋 和塗之 活㓜口議 寒熱怪病 寒熱不止數日四 肢堅如石擊之似 鐘磬聲日漸瘦惡用茱茰木香 等分煎湯飲之愈 夏子益方 葉氣味辛苦熱無毒主治霍亂下氣止心腹痛冷氣 内外腎釣痛鹽碾罨之神驗乾即易轉筋者同艾搗 以醋和罨之 大 明 治大寒犯腦頭痛以酒拌葉盛袋蒸 熟更互枕熨之痛止為度 時 珍 枝主治大小便卒關格不通取南行枝如手第二指 中節含之立下 蘇頌集出姚 僧坦 驗方 根及白皮氣味 同 葉 主治殺三蟲 本 經 蟯蟲治喉痺欬逆 止洩注食不消女子經産餘血療白癬 别 録 殺牙齒蟲 止痛 藏 器 治中惡腹中刺痛下痢不禁療漆瘡 甄 權 附方 舊二 新二 寸白蟲 茱茰東北隂細根大如指者勿洗 去土四寸切以水酒各一升浸一 宿平旦分再服當 取蟲下 千金方 肝勞生蟲 眼中赤脉呉茱茰根為 末一兩半粳米半合鷄 子白三箇化蠟一兩半和丸小豆 大毎米湯下三十丸當取蟲下 脾勞發熱 有蟲在 脾中為 病令人好嘔者取東行茱茰根大者一尺大春子八 升橘皮二兩三物㕮咀以酒一斗浸一宿㣲火薄暖 之絞去滓平旦空腹服一升取蟲下或死或半 爛或下黄汁凡作藥時切忌言語 剛繁方 腎熱 肢腫 拘急茱茰根一合半桑白皮三合 酒二升煮一升日二服 普濟方 食茱茰 唐本 草 校正 自木部移入此 併入拾遺欓子 釋名榝 音 殺 藙 音 毅 艾子 圖 經 越椒 博 雅 欓子 拾 遺 辣子 𢎞景曰 禮記名 藙而俗中呼為榝子當是不識藙字也恭曰爾雅云 椒榝醜梂陸璣詩疏云椒榝屬也並有榝名陶説誤 矣時珍曰此即欓子也蜀人呼為艾子楚人呼為辣 子古人謂之藙及榝子因其辛辣蜇口惨腹使人有 殺毅黨然之狀故有諸名蘇恭謂茱茰之開口者為 食茱茰孟詵謂茱茰之閉口者為欓子馬志謂粒大 色黄黒者為食茱茰粒𦂳小色青緑者為呉茱茰陳 藏器謂呉食二茱茰是一物入藥以呉地者為良不 當重出此條只可言漢與呉不可言食與不食時珍 竊謂數說皆因茱茰二字相混致誤耳不知呉茱食 茱乃一類二種茱茰取呉地者入藥故名呉茱茰欓 子則形味似茱茰惟可食用故名食茱茰也陳藏器 不知食茱茰即欓子重出欓子一條正自誤矣按曹 憲博雅云欓子越椒茱茰也鄭樵通志云欓子一名 食茱茰以别呉茱茰禮記三牲用藙 是食茱茰也二說足正諸人之謬 集解 藏器曰欓子出閩中江東其木髙大似樗莖間 有刺其子辛辣如椒南人淹藏作果品或以寄 逺呉越春秋云越以甘蜜丸欓報呉増封之禮則欓 之相贈尚矣頌曰食茱茰南北皆有之其木亦甚高 大有長及百尺者枝莖青黄上有小白㸃葉類油麻 其花黄色蜀人呼為艾子禮記所謂藙者是也藙艾 聲相近也宜入食羮中能發辛香時珍曰食茱茰欓 子辣子一物也高木長葉黄花緑子叢簇枝上味辛 而苦土人八月采搗濾取汁入石灰攪成名曰艾油 亦曰辣米油始辛辣蜇口入食物中用周處風土記 以椒欓薑為三香則自古 尚之矣而今貴人罕用之 實氣味辛温大熱無毒 時珍曰有小毒動脾火病目 者忌之頴曰發瘡痔浮腫虚 恚之才曰 畏紫石英 主治功同呉茱茰力少劣爾療水氣用之 佳 蘇 荼 心腹冷氣痛中惡除欬逆去臟腑冷温中甚良 孟 詵 療蠱毒飛尸着喉口者刺破以子揩之令出血當 下涎沫煮汁服之去暴冷腹痛食不消殺腥物 藏 器 治 冷痢帶下暖胃燥濕 時 珍 附方 新 二 赤白帶下 欓子石菖蒲等分為末毎日 鹽酒温服二錢 經驗方 乆瀉 虚痢 腹痛者欓子丸治之欓子肉豆蔲各一兩陳米 一兩半以米一分同二味炒黄為末一分生研 為末粟米粥丸梧子大毎陳米 飲下五十丸日三服 普濟方 鹽麩子 開 寳 校正 自木部 移入此 釋名五 音 倍 鹽膚子 綱 目 鹽梅子 同 上 鹽梂子 同 上 木鹽 通 志 天鹽 靈草 篇 叛奴鹽 拾 遺 酸桶 拾遺藏器曰蜀人謂之酸 桶亦曰酢桶呉人謂之鹽 麩戎人謂之木鹽時珍曰其味酸鹹故有諸名山海 經云橐山多構木郭璞注云構木出蜀中七八月吐 穗成時如有鹽粉可以酢羮 即此也後人訛為五倍矣 集解 藏器曰鹽麩子生呉蜀山谷樹狀如椿七月子 成穗粒如小豆上有鹽似雪可為羮用嶺南人 取子為末食之酸鹹止渴將以防瘴時珍曰 木即 構木東南山原甚多木狀如椿其葉兩兩對生長而 有齒面青背白有細毛味酸正葉之下節節兩邊有 直葉貼莖如箭羽狀五六月開花青黄色成穗一枝 纍纍七月結子大如細豆而扁生青熟㣲紫色其核 淡緑狀如腎形核外薄皮上有薄鹽小兒食之滇蜀 人采為木鹽葉上有蟲結成五倍子八月取之詳見 蟲部後魏書云勿吉國水氣鹹凝鹽生樹上即此物 也别有咸平樹鹹草酸 角皆其類也附見於左 附録咸平樹 真臘國人不能為酸但用 咸平樹葉及莢與子為之 酸角 雲南臨 安諸處 有之狀如猪牙皂莢 浸水和羮酸美如醋 鹹草 扶桑東有女國産鹹草葉 似邪蒿而氣香味鹹彼人 食 之 子氣味酸鹹㣲寒無毒 鹽霜制 汞硫 主治除痰飲瘴瘧喉 中熱結喉痺止渴解酒毒黄疸飛尸蠱毒天行寒熱 欬嗽變白生毛髪去頭上白屑搗末服之 藏 器 生津降 火化痰潤肺滋腎消毒止痢收汗治風濕眼病 時 珍 發明 時珍曰鹽麩子氣寒味酸而鹹隂中之隂也鹹 能耎而潤故降火化痰消毒酸能收而澀故生 津潤肺止痢腎主五液入肺為痰入脾為涎入心為 汗入肝為淚自入為唾其本皆水也鹽麩五倍先走 腎肝有救水之功所以痰涎盗汗 風濕下淚涕唾之證皆宜用之 樹白皮主治破血止血蠱毒血痢殺蚘蟲并煎服之 開 寳 根白皮主治酒疸搗碎米泔浸一宿平旦空腹温服 一二升 開 寳 諸骨鯁以醋煎濃汁時呷之 時 珍 發明 時珍曰按本草集議云鹽麩子根能軟鷄骨岑 公云有人被鷄骨哽項腫可畏用此根煎醋啜 至三碗便吐出也又彭醫官治骨哽以此根搗爛入 鹽少許綿褁以線繫定吞之牽引上下亦釣出骨也 醋林子 圖 經 校正 自外類 移入此 釋名 時珍曰以 味得名 集解 頌曰醋林子生四川卭州山野林箐中木高丈 餘枝葉繁茂三月開白花四出九月十月子熟 纍纍數十枚成朶生青熟赤畧類櫻桃而蔕短熟時 采之隂乾連核用土人以鹽醋收藏充果食其葉味 醋夷獠人采得入鹽和 魚䰼食云勝用醋也 實氣味酸温無毒主治久痢不瘥及痔漏下血蚘咬 心痛小兒疳蚘心痛脹滿黄痩下寸白蟲單搗為末 酒服一錢匕甚效鹽醋藏者食之生津液醒酒止渴 多食令人口舌粗拆也 蘇 頌 茗 唐本 草 校正 自木部 移入此 釋名苦 途二音 唐本 檟 爾 雅 蔎 音 設 荈 音舛頌曰郭璞云 早采為茶晚采為 茗一名荈蜀人謂之苦荼陸羽云其名有五一荼二 檟三蔎四茗五荈時珍曰楊慎丹鉛録云茶即古荼 字音途詩云誰謂荼苦其甘如薺是也顔師古云漢 時荼陵始轉途音為宅加切或言六經無茶字未深 攷 耳 集解 神農食經云荼茗生益州及山陵道旁凌冬不 死三月三日采乾恭曰茗生山南澤中山谷爾 雅云檟苦荼郭璞註云樹小似巵子冬生葉可煮作 羮飲頌曰今閩浙蜀江湖淮南山中皆有之通謂之 荼春中始生嫩葉蒸焙去苦水末之乃可飲與古所 食殊不同也陸羽茶經云茶者南方嘉木自一尺二 尺至數十尺其巴川峽山有兩人合抱者伐而掇之 木如𤓰蘆葉如巵子花如白薔薇實如棕櫚莘如丁 香根如胡桃其上者生爛石中者生櫟壌下者生黄 土藝法如㮔𤓰三嵗可采陽岸隂林紫者上緑者次 筍者上芽者次葉卷者上舒者次在二月三月四月 之間茶之筍者生於爛石之間長四五寸若蕨之始 抽凌露采之茶之芽者發于叢薄之上有三枝四枝 五枝於枝顛采之采得蒸焙封乾有千類萬狀也畧 而言之如胡人靴者蹙縮然如犎牛臆者廉沾然出 山者輪囷然拂水者涵澹然皆茶之精好者也如竹 籜如霜荷皆茶之瘠老者也其别者有名南芽枸把 芽枇杷葉皆治風疾又有皂莢芽槐芽柳芽乃上春 摘其芽和茶作之故今南人輸官茶往往雜以衆葉 惟茅蘆竹筍之類不可入自餘山中草木芽葉皆可 和合椿柹尤竒真茶性冷惟雅州䝉山出者温而主 疾毛文錫茶譜云蒙山有五頂上有茶園其中頂曰 上清峯昔有僧人病冷且久遇一老父謂曰蒙之中 頂茶當以春分之先後多聚人力俟雷發聲併手采 擇三日而止若獲一兩以本處水煎服即能祛宿疾 二兩當眼前無疾三兩能固肌骨四兩即為地仙矣 其僧如說獲一兩餘服之未盡而疾瘳其四頂茶園 采摘不廢惟中峯草木繁密雲霧蔽虧鷙獸時出故 人跡不到矣近嵗稍貴此品製作亦精于他處陳承 曰近世蔡㐮述閩茶極備惟建州北苑數處産者性 味與諸方畧不同今亦獨名蠟茶上供御用碾治作 餅日晒得火愈良其他者或為芽或為末收貯若㣲 見火便硬不可久收色味俱敗惟鼎州一種芽茶性 味畧類建茶今汴中及河北京西等處磨為末亦冐 蠟茶者是也宗奭曰苦茶即今茶也陸羽有茶經丁 謂冇北苑茶録毛文錫有茶譜蔡宗顔有荼對皆甚 詳然古人謂茶為雀舌麥顆言其至嫩也又有新芽 一發便長寸餘其粗如針最為上品其根幹水土力 皆有餘故也雀舌麥顆又在下品前人未知耳時珍 曰茶有野生種生種者用子其子大如指頂正圓黒 色其仁入口初甘後苦最㦸人喉而閩人以榨油食 用二月下種一坎須百顆乃生一株葢空殻者多故 也畏水與日最宜坡地䕃處清明前采者上穀雨前 者次之此後皆老茗爾采蒸揉焙修造皆有法詳見 茶譜茶之稅始于唐徳宗盛于宋元及于我朝乃與 西番互市易馬夫茶一木爾下為民生日用之資上 為朝廷賦稅之助其利博哉昔賢所稱大約謂唐人 尚茶茶品益衆有雅州之䝉頂石花露芽穀芽為第 一建寧之北苑龍鳳團為上供蜀之茶則有東川之 神泉獸目硤州之碧澗明月䕫州之真香卭州之火 井思安黔陽之都濡嘉定之峨眉瀘州之納溪玉壘 之沙坪楚之茶則有荆州之仙人掌湖南之白露長 沙之鐡色蘄州蘄門之圑面夀州霍山之黄芽廬州 之六安英山武昌之樊山岳州之巴陵辰州之溆浦 湖南之寳慶茶陵呉越之茶則有湖州顧渚之紫筍 福州方山之生芽洪州之白露雙并之白毛廬山之 雲霧常州之陽羡池州之九華丫山之陽坡袁州之 界橋睦州之鳩坑宣州之陽坑金華之舉岩會稽之 日鑄皆産茶有名者其他猶多而猥雜更甚按陶隱 居註苦茶云酉陽武昌廬江晋陵皆有好茗飲之宜 人凡所飲物有茗及木葉天門冬苗菝葜葉皆益人 餘物並冷利又巴東縣有真茶火煏作卷結為飲亦 令人不眠俗中多煮檀葉及大皂李葉作茶飲並冷 利南方有𤓰蘆木亦似茗也今人采櫧櫟山 南燭 烏藥諸葉皆可 為飲以亂茶云 葉氣味苦甘㣲寒無毒 藏器曰苦寒久食令人痩去 人脂使人不睡飲之宜熱冷 則聚痰胡洽曰與榧同食令人身重李廷飛曰大渴 及酒後飲茶水入腎經令人腰脚膀胱冷痛兼患水 腫攣痺諸疾大抵飲茶宜熱宜少不飲尤佳空 腹最忌時珍曰服威靈仙土茯苓者忌飲茶 主治 瘻瘡利小便去痰熱止渴令人少睡有力悅志 神農 食經 下氣消食作飲加茱茰葱薑良 蘇 恭 破熱氣除瘴氣利 大小腸 藏 器 清頭目治中風昬憒多睡不醒 好 古 治傷暑 合醋治泄痢甚效 陳 承 炒煎飲治熱毒赤白痢同芎藭 葱白煎飲止頭痛 吴 瑞 濃煎吐風熱痰涎 時 珍 發明 好古曰茗茶氣寒味苦入手足厥隂經治隂證 湯藥内入此去格拒之寒及治伏陽大意相似 經云苦以泄之其體下行所以能清頭目機曰頭目 不清熱熏上也以苦泄其熱則上清矣且茶體輕浮 采摘之時芽蘗初萌正得春升之氣味雖苦而氣則 薄乃隂中之陽可升可降利頭目葢本諸此汪頴曰 一人好燒鵞炙煿日常不缺人咸防其生癰疽後卒 不病訪知其人毎夜必啜凉茶一椀乃知茶能解炙 煿之毒也楊士瀛曰薑茶治痢薑助陽茶助隂並能 消暑解酒食毒且一寒一熱調平隂陽不問赤白冷 熱用之皆良生薑細切與真茶等分新水濃煎服之 蘇東坡以此治文潞公有效時珍曰茶苦而寒隂中 之隂沉也降也最能降火火為百病火降則上清矣 然火有五火有虚實若少壯胃健之人心肺脾胃之 火多盛故與茶相宜温飲則火因寒氣而下降熱飲 則茶借火氣而升散又兼解酒食之毒使人神思闇 爽不昏不睡此茶之功也若虚寒及血弱之人飲之 既久則脾胃惡寒元氣暗損土不制水精血潛虚成 痰飲成痞脹成痿痺成黄痩成嘔逆成洞瀉成腹痛 成疝瘕種種内傷此茶之害也民生日用蹈其弊者 往往皆是而婦嫗受害更多習俗移人自不覺耳况 真茶既少雜茶更多其為患也又可勝言哉人有嗜 茶成癖者時時咀啜不止久而傷營傷精血不華顔 色黄瘁痿弱抱病不悔尤可嘆惋晋干寳捜神記載 武官周時病後啜茗一斛二升乃止纔減升合便為 不足有客令更進五升忽吐一物狀如牛脾而有口 澆之以茗盡一斛二升再澆五升則溢出矣人遂謂 之斛茗瘕嗜茶者觀此可以戒矣陶隱居雜録言丹 丘子黄山君服茶輕身換骨壺公食忌言苦茶久食 羽化者皆方士謬言誤世者也按唐補闕毋炅茶序 云釋滯消壅一日之利暫佳瘠氣侵精終身之累斯 大獲益則功歸茶力貽患則不謂茶灾豈非福近易 知禍逺難見乎又宋學士蘇軾茶說云除煩去膩世 故不可無茶然暗中損人不少空心飲茶入鹽直入 腎經且冷脾胃乃引賊入室也惟飲食後濃茶漱口 既去煩膩而脾胃不知且苦能堅齒消蠧深得飲茶 之妙古人呼茗為酪奴亦賤之也時珍早年盛氣毎 飲新茗必至數椀輕汗發而肌骨清頗覺痛快中年 胃氣稍損飲之即覺為害不痞悶嘔惡即腹冷洞泄 故備述諸說以警同好焉又濃茶能令人吐乃酸苦 漏泄為隂之義 非其性能升也 附方 舊六新 十三 氣虚頭痛 用上春茶末調成膏置瓦盞 内覆轉以巴豆四十粒作二 次燒烟熏之晒乾乳細毎服一字别入 好茶末食後煎服立效 醫方大成 熱毒下痢 孟 詵 曰赤白下痢以好茶一斤炙搗末濃煎一二盞服久 患痢者亦宜服之 直指用臘茶赤痢以蜜水煎服 白痢以連皮自然薑汁同水煎服二三服即愈和經 驗良方用臘茶二錢湯㸃七分入麻油一蜆殻 服 須㬰腹痛大下即止一少年用之有効烏一方蠟茶 末以白梅肉和丸赤痢甘草湯下白痢 梅湯下各 百凡煎一方建茶 合醋 熱服即止 大便下血 榮衛氣虚或受風邪或 食生冷或啖炙煿或飲 食過度積熱腸間使脾胃受傷糟粕不聚大便下利 清血臍腹作痛裏急後重及酒毒一切下血並皆治 之用細荼半斤碾末川百藥煎五箇燒存 性毎服二錢米飲下日二服 普濟方 産後秘塞 以葱涎調蠟荼末丸百丸茶服自通不可用 大黄利藥利者百無一生 郭稽中婦人方 久年心 痛 十年五年者煎湖茶以頭醋 和勻服之良 兵部手集 腰痛難轉 煎茶五合 投醋二合 頓服療孟 詵食 嗜茶成癖 一人病此一方士令以新鞋盛 茶令滿任意食盡再盛一鞋如 此三度自不喫也男用女鞋女 用男鞋用之果愈也 集簡方 解諸中毒 芽茶白礬 等分研末 冷水調下 簡便方 痘瘡作痒 房中宜燒茶 烟恒熏之 隂嚢生瘡 用蠟靣 茶為末 先以甘草湯洗後 貼之妙 經驗方 脚椏濕爛 茶葉嚼爛傅之 有效 攝生方 蠼螋尿 瘡 初如糝粟漸大如豆更大如火烙漿炮疼痛至甚 者速以草茶并蠟茶俱可以生油調𫝊藥至痛乃 止方勝 金 風痰顛疾 茶芽巵子各一兩煎濃汁一 椀服良久探吐 摘𤣥方 霍亂 煩悶 茶末一錢煎水調乾薑末一 錢服之即安 聖濟總録 月水不通 茶清一 瓶入沙 糖少許露一夜服雖三箇月 胎亦通不可輕視 鮑氏 痰喘欬嗽 不能睡臥好 末茶一兩白 僵蠶一兩為末放盌内葢定傾沸湯一 小盞臨臥再添湯㸃服 瑞竹堂方 茶子氣味苦寒有毒主治喘急欬嗽去痰垢搗仁洗 衣除油膩 時 珍 附方 新 三 上氣喘急 時有欬嗽茶子百合等分為末蜜 丸梧子大毎服七丸新汲水下 聖惠 方 喘嗽齁䶎 不拘大人小兒用糯米泔少許磨茶 子滴入鼻中令吸入口服之口咬竹 筒少頃涎出如線不過二三 次絶根屢驗 經驗良方 頭腦鳴響 狀如虫蛀名 大白蟻以茶 子為末吹入鼻中取 効 楊拱醫方摘要 臯蘆 拾 遺 校正 自木部 移入此 釋名𤓰蘆 𢎞 景 苦䔲 藏器曰南越志云龍川縣有臯蘆 一名𤓰蘆葉似茗土人謂之過羅 或曰物羅 皆夷語也 集解 𢎞景苦菜註曰南方有𤓰蘆亦似茗苦摘取其 葉作屑煮飲即通夜不睡煮鹽人惟資此飲而 交廣最所重客來先設乃加以香芼之物李珣曰按 此木即臯蘆也生南海諸山中葉似茗而大味苦澀 出新平縣南人取作茗飲極重之如蜀人飲茶也時 珍曰臯蘆葉狀如茗而大如手掌挼碎泡飲最苦而 色濁風味比茶不及逺矣 今廣人用之名曰苦䔲 葉氣味苦平無毒 時珍曰寒胃 冷者不可用 主治煮飲止渴明目 除煩令人不睡消痰利水 藏 器 通小腸治淋止頭痛煩 熱 李 珣 噙嚥清上膈利咽喉 時 珍 本草綱目卷三十二
欽定四庫全書 本草綱目卷三十三目録 果之五 蓏類九種 内附 一種 甜𤓰 嘉祐 𤓰蔕 西𤓰 日用 葡萄 本經 蘡薁 綱目萄即 野葡 獼猴桃 開寶梨 即藤 甘蔗 别録 沙餹 唐本 石蜜 唐本 刺蜜 拾遺附 䭱齊 右附方舊十二新四十 果之六 水果類六種 外附二 十二種 蓮藕 本經 紅白蓮花 拾遺 芰實 别録 即菱 芡實 本經頭 即雞 烏芋 别録臍 即葧 慈姑 日華 附録諸果 綱目二十一種拾遺一種 諸果有毒並另附於末 津符子 必思荅 甘劍子 楊搖子 海梧子 木竹子 櫓罟子 羅晃子 㯆子 夫編子 白縁子 繫彌子 人面子 黄皮果 四味果 千歳子 侯騷子 酒杯藤子 蕳子 山棗 隈支 以上俱 綱目 靈牀上果子 拾遺 諸果有毒 拾遺 右附方舊十五新六十三 本草綱目卷三十三目録
欽定四庫全書 本草綱目卷三十三 明 李時珍 撰 果之五 蓏類九種 内附一種 甜𤓰 宋嘉 祐 校正 自菜部移入此 併入本經𤓰蔕 釋名甘𤓰 唐 本 果𤓰 時珍曰𤓰字篆文象𤓰在鬚蔓間 之形甜𤓰之味甜于諸𤓰故獨得 甘甜之稱舊列菜部誤矣按王禎云𤓰類不同其用 有二供果者為果𤓰甜𤓰西𤓰是也供菜者為菜𤓰 胡𤓰越𤓰是也在木曰果在地曰蓏大曰𤓰小曰瓞 其子曰坻其肉曰瓤其跗曰環謂脱花處也其蒂曰 疐謂繫蔓處也禮記為天子削𤓰及𤓰祭 皆指果𤓰也本草𤓰蒂亦此𤓰之蔕也 集解 别録曰𤓰蔕生嵩高平澤七月七日采隂乾頌 曰𤓰蔕即甜𤓰蔕也處處有之園圃所蒔有青 白二種子色皆黄入藥當用早青𤓰蔕為良時珍曰 甜𤓰北土中州種蒔甚多二三月下種延蔓而生葉 大數寸五六月花開黄色六七月𤓰熟其類最繁有 團有長有尖有扁大或徑尺小或一捻其稜或有或 無其色或青或緑或黄斑糝斑或白路黄路其瓤或 白或紅其子或黄或赤或白或黒按王禎農書云𤓰 品甚多不可枚舉以狀得名則有龍肝虎掌兎頭狸 首羊髓蜜筒之稱以色得名則有烏𤓰白團黄㼐白 㼐小青大斑之别然其味不出乎甘香而已廣志惟 以遼東燉煌廬江之𤓰為勝然𤓰州之大𤓰陽城之 御𤓰西蜀之温𤓰永嘉之寒𤓰未可以優劣論也甘 肅甜𤓰皮瓤皆甘勝餹蜜其皮暴甘猶美浙中一種 隂瓜種于隂處熟則色黄如金膚皮稍厚藏之至春 食之如新此皆種藝之功不必拘以土地也甜𤓰子 曝裂取仁可充果食凡𤓰最 畏麝氣觸之甚至一蔕不収 𤓰瓤氣味甘寒滑有小毒 大明曰無毒思邈曰多食 發黄疸令人虛羸多忘解 藥力病後食多或反胃脚氣人食之患永不除也詵 曰多食令人隂下濕痒生瘡動宿令癥癖病破腹發 虛熱令人惙惙氣弱脚手無力少食則可龍魚河圖 云凡𤓰有兩鼻兩蔕者殺人五月𤓰沉水者食之得 冷病終身不瘥九月被霜者食之冬病寒熱與油餅 同食發病 多食𤓰作脹者食鹽花即化𢎞景曰食 𤓰多即入水自漬便消時珍曰張華愽物志言人以 冷水漬至膝可頓啖𤓰至數十枚漬至項其啖轉多 水皆作𤓰氣也則水浸消𤓰亦物性也𤓰最忌麝與 酒凡食𤓰過多但飲酒及水服麝香尤勝於食鹽漬 水 也 主治止渴除煩熱利小便通三焦間壅塞氣治口 鼻瘡 嘉 祐 暑月食之永不中暑 宗 奭 發明 宗奭曰甜𤓰雖解暑氣而性冷消損陽氣多食 未有不下利者夏月多食深秋作痢最為難治 惟以皮蜜浸收之良皮亦可作羮食𢎞景曰凡𤓰皆 冷利早青者尤甚熟𤓰除瓤食之不害人時珍曰𤓰 性最寒曝而食之尤冷故稽聖賦云𤓰寒於曝油冷 於煎此物性之異也王冀洛都賦云𤓰則消暑蕩悁 解渴療饑又竒效良方云昔冇男子病膿血惡痢痛 不可忍以水浸甜𤓰食數枚即愈此亦消暑之驗也 𤓰子仁修治 斆曰凡收得曝乾杵細馬尾篩篩過成 粉以紙三重褁壓去油用不去油其力 短也西𤓰 子仁同 氣味甘寒無毒主治腹内納聚破潰膿血 最為腸胃脾内壅要藥 别 録 止月經太過研末去油水 調服 藏器經炮炙論序曰 血泛 過飲調𤓰子 炒食補中宜人 孟 詵 清肺潤 腸和中止渴 時 珍 附方 舊一 新二 口臭 用甜𤓰子杵末蜜和為丸每旦潄 口後含一丸亦可貼齒 千金 腰 腿疼痛 甜𤓰子三兩酒浸十日為末每服 三錢空心酒下日三 壽域神方 腸癰已成 小腹腫病小便似淋或大便難澀下膿用甜𤓰子一 合當歸炒一兩蛇退皮一條㕮咀每服四錢水一盞 半煎一盞食前服利 下惡物為妙 聖惠 𤓰蔕 本經 上品 釋名𤓰丁 千 金 苦丁香 象 形 修治 斆曰凡使勿 用白𤓰蔕要 取青緑色𤓰氣足時其蔕自然落在蔓上采得繫屋 東有風處吹乾用宗奭曰此甜𤓰蔕也去𤓰皮用蔕 約半寸許曝極乾臨時研用時珍曰按唐珤云甜𤓰 蔕以團而短𤓰團𤓰者良若香甜𤓰及長如瓠子者 皆供菜之𤓰其 蔕不可用也 氣味苦寒有毒 大明曰 無毒 主治大水身 面四肢浮腫下水殺蠱毒欬逆上氣及食諸果病在 胸腹中皆吐下之 本 經 去鼻中瘜肉療黄疸 别 録 治腦寒 熱齆眼昏吐痰 大 明 吐風熱痰涎治風眩頭痛癲癎喉 痺頭目有濕氣 時 珍 得麝香細辛治鼻不聞香臭 好 古 發明 張機曰病如桂枝證頭不痛項不强寸脈微浮 胸中痞哽氣上衝咽喉不得息者此為胸中有 寒也當吐之太陽中膈身熱頭痛而脈微弱此夏月 傷冷水水行皮中也宜吐之少陽病頭痛發寒熱脈 緊不大是膈上有痰也宜吐之病胸上諸實鬱鬱而 痛不能食欲人按之而反有濁唾下利日十餘行寸 口脈微弦者當吐之懊憹煩躁不得眠末經汗下者 謂之實煩當吐之宿食在上脘者當吐之並宜以𤓰 蔕散主之惟諸亡血虛家不可與𤓰蔕散也成無已 曰高者越之在上者涌之故越以𤓰蔕香䜴之苦涌 以赤小豆之酸酸苦涌泄為陰也杲曰難經云上部 有脈下部無脈其人當吐不吐者死此飲食内傷填 塞胸中食傷太陰風木生發之氣伏于下宜𤓰蔕散 吐之素問所謂本鬱則逹之也吐去上焦有形之物 則本得舒暢天地交而萬物通矣若尺脈絶者不宜 用此恐損真元令人胃氣不復也宗奭曰此物吐涎 甚不損人全勝石緑硇砂輩也震亨曰𤓰蔕性急能 損胃氣胃弱者宜以他藥代之病後産後尤宜深戒 時珍曰𤓰蔕乃陽明經除濕熱之藥故能引去胸脘 痰涎頭日濕氣皮膚水氣黄疸濕熱諸證凡胃弱人 及病後産後用吐藥皆 宜加慎何獨𤓰蔕為然 附方 舊七新 十四 𤓰蔕散 治證見上其方用𤓰蔕二錢半 熬黄赤小豆二錢半為末每用 一錢以香䜴一合熱湯七合煮糜去滓和 服少少加之快吐乃止 仲景傷寒論 太陽中暍 身熱頭痛而脈微弱此夏月傷冷水水行皮中所致 𤓰蔕二七箇水一升煮五合頓服取吐 金匱要畧 風涎暴作 氣塞倒仆用𤓰蔕為末每用一二錢膩粉 一錢匕以水半合調灌良乆涎自出不出 含沙餹一塊下咽即 涎出也 㓂氏衍義 諸風諸癎 諸風膈痰諸癎涎涌 用𤓰蔕炒黄為末量 人以酸虀水一盞調下取吐風癎加蠍稍半錢濕氣 腫滿加赤小豆末一錢有䖝加狗油五七㸃雄黄一 錢甚則加芫花半錢立吐 䖝出 東垣活法機要 風癎喉風 欬𠻳及遍身風 疹急中涎潮等 證不拘大人小兒此藥不大吐逆只出涎水𤓰蔕為 末壯年服一字老少半字早晨井華水下一食頃含 沙餹一塊良乆涎如水出年深者出墨涎有塊布水 上也涎盡食粥一兩日如吐多人困甚即以麝香泡 湯一盞飲之即 止 經驗後方 急黄喘息 心上堅硬欲得水喫者𤓰 蔕二小合赤小豆一合研 末暖漿水五合服方寸匕一炊乆當吐 不吐再服吹鼻取水亦可 傷寒類要 遍身如金 𤓰 蔕 四十九枚丁香四十九枚乾鍋内燒存性為末毎 用一字吹鼻取出黄水亦可揩牙追涎 經驗方 熱 病發黄 𤓰蒂為末以大豆許吹鼻中輕則半日 重則一日流取黄水乃愈 千金翼 黄疸 癊黄 並取𤓰蔕丁香赤小豆各七枚為末吹豆許入 鼻少時黄水流出隔日一用瘥乃止 孟詵食 療 身面浮腫 方同 上 十種蠱氣 苦丁香為末棗肉和丸 梧子大每服三十丸棗 湯下甚效 瑞竹堂方 濕熱頭痛 𤓰蔕末一字㗜入鼻中口含 冷水取出黄水愈 活人書 瘧疾寒熱 𤓰蒂二枚水半盞浸一 宿頓服取吐愈 千金 發狂欲走 𤓰蔕末 井水服 一錢取吐即 愈 聖惠方 大便不通 𤓰蒂七枚研末綿褁塞 入下部即通 必效方 鼻中 瘜肉 聖惠用陳𤓰蒂末吹之日三次瘥乃已猪又方 𤓰蒂末白礬末各半錢綿褁塞之或以 脂和 梃子塞之日一換後又方青甜𤓰蒂二枚雄黄麝香 半分為末先抓破 貼之日三次 湯液用𤓰蒂十 四箇丁香一箇黍米四十九粒 研末口中含水㗜鼻取下乃止 風熱牙痛 𤓰蒂七枚 炒研麝香 少許和之綿褁咬定 流涎 聖濟總録 雞屎白秃 甜𤓰蔓連蒂不拘多 少以水浸一夜砂鍋 熬取苦汁去滓再熬如餳盛收毎剃去痂疕洗浄以 膏一盞加半夏末二錢薑汁一匙狗膽汁一枚和勻 塗之不過三上忌食動 風之物 儒門事親 齁喘痰氣 苦丁香三箇為末 水調服吐痰即止 集朱氏 驗方 蔓 陰 乾 主治女人月經斷絶同使君子各半兩甘草六 錢為末每酒服二錢 花主治心痛欬逆 别 録 葉主治人無髪擣汁塗之即生 嘉 祐 補中治小兒疳及 打傷損折為末酒服去瘀血 孟 詵 附方 新 一 面上黶子 七月七日午時取𤓰葉七枚直持 入北堂中向南立逐枚拭黶即滅 去也畢淮 南萬 術 西𤓰 日 用 釋名寒𤓰 見 下 集解 瑞曰契丹破囘紇始得此種以牛糞覆而種之 結實如斗大而圓如匏色如青玉子如金色或 黒麻色北地多有之時珍曰按胡嶠䧟盧記言嶠征 囘紇得此種歸名曰西𤓰則西𤓰自五代時始入中 國今則南北皆有而南方者味稍不及亦甜𤓰之類 也二月下種蔓生花葉皆如甜𤓰七八月實熟有圍 及徑尺者長至二尺者其稜或有或無其色或青或 緑其瓤或白或紅紅者味尤勝其子或黄或紅或黒 或白白者味更劣其味有甘有淡有酸酸者為下陶 𢎞景註𤓰蔕言永嘉有寒𤓰甚大可藏至春者即此 也葢五代之先𤓰種已入浙東但無西𤓰之名未遍 中國爾其𤓰子曝裂取仁生食炒熟俱佳皮不堪啖 亦可蜜煎醬藏穎曰一種楊溪𤓰秋生冬熟形略長 扁而大瓤色如臙脂味勝可留至次年云是異人所 遺之 種也 𤓰瓤氣味甘淡寒無毒 瑞曰有小毒多食作吐利胃 弱者不可食同油餅食損脾 時珍曰按延壽書云北人禀厚食之猶慣南人稟薄 多食易至霍亂冷病終身也 又按相感志云食西 𤓰後食其子即不噫𤓰氣以𤓰劃破曝日中少頃食 即冷如水也得酒氣近糯米即易爛貓踏之即易沙 主治消煩止渴解暑熱 吳 瑞 療喉痺 汪 穎 寛中下氣利小 水治血痢解酒毒 寗 原 含汁治口瘡 震 亨 發明 穎曰西𤓰性寒解熱有天生白虎湯之號然亦 不宜多食時珍曰西𤓰甜𤓰皆屬生冷世俗以 為醍醐灌頂甘露洒心取其一時之快不知其傷脾 助濕之害也真西山衛生歌云𤓰桃生冷宜少飱免 致秋來成瘧痢是矣又李廷飛延夀書云防州太守 陳逢原避暑食𤓰過多至秋忽腰腿痛不能舉動遇 商助教療之乃愈此皆食𤓰之患也故集書于此以 為鑑戒云人洪忠宜松漠紀聞言有人苦目病或令 以西𤓰切片暴乾日日服之 遂愈由其性冷降火故也 皮氣味甘凉無毒主治口舌唇内生瘡燒研噙之 震 亨 附方 新 二 閃挫腰痛 西𤓰㫖皮陰乾為末塩酒 調服三錢 攝生衆妙方 食𤓰過 傷 𤓰皮煎湯解之諸𤓰 皆同 事林廣記 𤓰子仁氣味甘寒無毒主治與甜𤓰仁同 時 珍 葡萄 本經 上品 釋名蒲桃 古 字 草龍珠 時珍曰葡萄漢書作蒲桃可以 造酒人酺飲之則醄然而醉故 有是名其圓者名草龍珠長者名馬乳葡萄白者名 水晶葡萄黒者名紫葡萄漢書言張騫使西域還始 得此種而神農本草已有葡萄 則漢前隴西舊有但未入闗耳 集解 别録曰葡萄生隴西五原燉煌山谷𢎞景曰魏 國使人多賫來南方狀如五味子而甘美可作 酒云用藤汁殊美北人多肥徤耐寒葢食斯乎不植 淮南亦如橘之變于河北也人説即是此間蘡薁恐 亦如枳之與橘耶㳟曰蘡薁即山葡萄苗葉相似亦 堪作酒葡萄取子汁釀酒陶云用藤汁謬矣頌曰今 河東及近汴州郡皆有之苗作藤蔓而極長太盛者 一二本綿被山谷間花極細而黄白色其實有紫白 二色有圓如珠者有長似馬乳者有無核者皆七月 八月熟取汁可釀酒按史記云大宛以葡萄釀酒富 人藏酒萬餘石乆者十數年不敗張騫使西域得其 種還中國始有葢此果之最珍者今太原尚作此酒 寄逺也其根莖中空相通暮溉其根而晨朝水浸子 中矣故俗呼其苗為木通以利小腸江東出一種實 細而酸者名蘡薁子宗奭曰叚成式言葡萄有黄白 黒三種唐書言波斯所出者大如雞卵此物最難乾 不乾不可收不問土地但收皆可釀酒時珍曰葡萄 折藤壓之最易生春月萌苞生葉頗似括樓葉而有 五尖生鬚延蔓引數十丈三月開小花成穗黄白色 仍連着實星編珠聚七八月熟有紫白二色西人及 太原平陽皆作葡萄乾貨之四方蜀中有綠葡萄熟 時色緑雲南所出者大如棗味尤長西邊有瑣瑣葡 萄大如五味子而無核按物類相感志云甘草作釘 鍼葡萄立死以麝香入葡萄皮内則葡萄盡作香氣 其愛憎異于他草如此又言其藤穿過棗樹則實味 更美也三元延壽書言葡萄架下不可飲酒恐䖝屎 傷 人 實氣味甘平濇無毒 詵曰甘酸温多食 令人卒煩悶眼暗 主治筋骨濕 痺益氣倍力强志令人肥健耐饑忍風寒乆食輕身 不老延年可作酒 本 經 逐水利小便 别 錄 除腸間水調中 治淋 甄 權 時氣痘瘡不出食之或研酒飲甚效 蘇 頌 發明 頌曰按魏文帝詔羣臣曰蒲桃當夏末涉秋尚 有餘暑醉酒宿酲掩露而食甘而不飴酸而不 酢冷而不寒味長汁多除煩解渴又釀為酒甘于麴 蘗善醉而易醒他方之果寜有匹之者乎震亨曰葡 萄屬土有水與木火東南人食之多病熱西北人 食之無恙葢能下走滲道西北人禀氣厚故耳 附方 新 三 除煩止渴 生葡萄搗濾取汁以瓦器熬稠入 熟蜜少許同收㸃湯飲甚良 居 家必 用 熱淋澀痛 葡萄擣取自然汁生藕擣取自然汁 生地黄搗取自然汁白沙蜜各五合 每服一盞石器 温服 聖惠方 胎上衝心 葡萄煎湯飲之 即下 聖惠方 根及藤葉氣味 同 實 主治煮濃汁細飲止嘔噦及霍亂 後惡心孕婦子上衝心飲之即下胎安 孟 詵 治腰脚肢 腿痛煎湯淋洗之良又飲其汁利小便通小腸消腫 滿 時 珍 附方 新 一 水腫 葡萄嫩心十四箇螻蛄七箇去頭尾同 研露七日曝乾為末每服半錢淡酒調 下暑月尤佳也 潔古保命集 蘡薁 音嬰郁 綱目 校正 原附葡萄 下今分出 釋名燕薁 毛 詩 嬰舌 廣 雅 山葡萄 唐 註 野葡萄 俗 名 藤名木龍 時珍曰名 義未詳 集解 㳟曰蘡薁蔓生苗葉與葡萄相似而小亦有莖 大如椀者冬月惟葉凋而藤不死藤汁味甘子 味甘酸即千歳虆也頌曰蘡薁子生江東實似葡萄 細而味酸亦堪為酒時珍曰蘡薁野生林墅間亦可 挿植蔓葉花實與葡萄無異其實小而圓色不甚紫 也詩云六月食薁即此其莖吹之氣出有汁如通草 也 正誤 藏器曰蘇恭註千歳虆即是蘡薁妄言也千歲 虆藤如葛而葉背白子赤可食蘡薁藤斫斷通 氣更無甘汁詳見草部千歲虆下時珍曰蘇恭 所説蘡薁形狀甚是但以為千歲虆則非矣 實氣味甘酸平無毒主治止渴悦色益氣 蘇 恭 藤氣味甘平無毒主治噦逆傷寒後嘔噦搗汁飲之 良 蘇 恭 止渴利小便 時 珍 附方 新 三 嘔啘厥逆 蘡薁藤煎汁呷 之 肘後方 目中障翳 蘡薁藤 以水浸 過吹氣取汁滴入目中去 熱翳赤白障 拾遺本草 五淋血淋 木龍湯用木龍 即野葡萄藤也 竹圍荽淡竹葉麥門冬連根苖紅棗肉燈心 草烏梅當歸各等分煎湯代茶飲 百一選 根氣味 同 藤 主治下焦熱痛淋閟消腫毒 時 珍 附方 新 四 男婦熱淋 野葡萄根七錢葛根三錢水一鍾 煎七分入童子小便三分空心温 服秘乾 坤 韞 女人腹痛 方同 上 一切腫毒 赤龍散用野葡萄 根晒研為末水調 塗之即消也 儒門事親方 赤遊風腫 忽然腫痒不治則殺人用 野葡萄根搗如泥塗之即 消要通 變 法 獼猴桃 宋開 寶 釋名獼猴梨 開 寶 藤梨 同 上 陽桃 日 用 木子 時珍曰其形如 梨其色如桃而 獼猴喜食故有諸 名閩人呼為陽桃 集解 志曰生山谷中藤暑樹生葉圓有毛其實形似 雞卵大其皮褐色經霜始甘美可食皮堪作紙 宗奭曰今陜西永興軍南山甚多枝條柔弱高二三 丈多附木而生其子十月爛熟色淡綠生則極酸子 繁細其色如芥子淺山傍道則 有子者深山則多為猴所食矣 實氣味酸甘寒無毒 藏器曰鹹酸無毒多食冷脾胃 動洩澼宗奭曰有實熱者宜食 之太過則令 人臟寒作洩 主治止暴渴解煩熱壓丹石下淋石熱 壅 開寶和詵曰並宜 取瓤 蜜作煎食 調中下氣主骨節風癱緩不隨 長年白髪野雞内痔病 藏 器 藤中汁氣味甘滑寒無毒主治反胃和生薑汁服之 又下石淋 藏 器 枝葉主治殺蟲煮汁飼狗療瘑疥 開 寶 甘蔗 音柘品别 錄中 釋名竿蔗 草木 狀 藷 音遮草時珍曰按野史云吕惠卿 言凡 皆正生嫡出惟蔗側種根 上庻出故字從庻也嵇含作竿蔗謂其莖如竹竿也 離騷漢書皆作柘字通用也藷字出許慎説文葢蔗 音之 轉也 集解 𢎞景曰蔗出江東為勝廬陵亦有好者廣州一 種數年生皆大如竹長丈餘取汁為沙餹甚益 人又冇荻蔗節疎而細亦可噉也頌曰今江浙閩廣 湖南蜀川所生大者亦髙丈許其葉似荻有二種荻 蔗莖細短而節疎但堪生噉亦可煎稀餹竹蔗莖粗 而長可笮汁為沙餹泉福吉廣諸州多作之鍊沙餹 和牛乳為乳餹惟蜀川作之南人販至北地者荻蔗 多而竹蔗少也詵曰蔗有赤色者名崑崙蔗白色者 名荻蔗竹蔗以蜀及嶺南者為勝江東雖有而劣于 蜀産㑹稽所作乳餹殆勝于蜀時珍曰蔗皆畦種叢 生最困地力莖似竹而内實大者圍數寸長六七尺 根下節密以漸而疎抽葉如蘆葉而大長三四尺扶 疎四埀八九月收莖可留過春充果食按王灼餹霜 譜云蔗有四色曰杜蔗即竹蔗也綠嫩薄皮味極醇 厚專用作霜曰西蔗作霜色淺曰芀蔗亦名蠟蔗即 荻蔗也亦可作沙餹曰紅蔗亦名紫蔗即崑崙蔗也 止可生啖不堪作餹凡蔗榨漿飲 固佳又不若咀嚼之味雋永也 蔗氣味甘平濇無毒 大明曰冷詵曰共酒食發痰瑞 曰多食發虛熱動䘐血 相感 志云同榧子 食則渣軟 主治下氣和中助脾氣利大腸 别 錄 利大 小腸消痰止渴除心胸煩熱解酒毒 大 明 止嘔噦反胃 寛胸膈 時 珍 發明 時珍曰蔗脾之果也其漿甘寒能瀉火熱素問 所謂甘溫除大熱之意煎鍊成餹則甘温而助 濕熱所謂積溫成熱也蔗漿消渴解酒自古稱之故 漢書郊祀歌云百味㫖酒布蘭生泰尊柘漿析朝酲 唐王維櫻桃詩云飽食不須愁内熱大官還有蔗漿 寒是矣而孟詵乃謂共酒食發痰者豈不知其有解 酒除熱之功耶日華子大明又謂沙餹能解酒毒則 不知既經煎鍊便能助酒為熱與生漿之性異矣按 眺氏客話云甘草遇火則熱麻油遇火則冷甘蔗煎 飴則熱水成湯則冷此物性之異醫者可不知乎又 野史云盧絳中病痁疾疲瘵忽夢白衣婦人云食蔗 可愈及旦買蔗數挺食之翌日疾愈此亦助脾和中 之騐 與 附方 舊三 新五 發熱口乾 小便赤澀取甘蔗去皮嚼汁 嚥之飲漿亦可 外臺秘要 痰 喘氣急 方見 山藥 反胃吐食 朝食暮吐暮食朝吐旋旋吐 者用甘蔗汁七升生薑汁一 升和勻日日細 呷之 梅師方 乾嘔不息 蔗汁温服半升日三次 入薑汁更佳 肘後方 痁 瘧疲瘵 見 前 眼暴赤腫 磣澀疼痛甘蔗汁二合黄連半 兩入銅器内慢火養濃去滓㸃 之濟 普 虛熱欬𠻳 口乾涕唾用甘蔗汁一升半青粱米 四合煮粥日食二次極潤心肺 董 氏 方 小兒口疳 蔗皮燒研摻 之 簡便方 滓主治燒存性研末烏桕油調塗小兒頭瘡白秃頻 塗取瘥燒烟勿令入人目能使暗明 時 珍 沙餹 唐本 草 集解 恭曰波餹出蜀地西戎江東並有之笮甘蔗汁 煎成紫色瑞曰稀者為蔗餹乾者為沙餹毬者 為毬餹餅者為餹餅沙餹中凝結如石破之如沙透 明白者為餹霜時珍曰此紫沙餹也法出西域唐太 宗始遣人傳其法入中國以蔗汁過樟木槽取而煎 成清者為蔗餳凝結有沙者為沙餹漆甕造成如石 如霜如氷者為石蜜為餹霜為氷餹也紫餹亦可煎 化印成鳥獸果物之狀以充席獻今之貨者又多雜 以米餹諸物 不可不知 氣味甘寒無毒 恭曰冷利過于石蜜詵曰性溫不冷 多食令人心痛生長䖝消肌肉損齒 發疳䘌與鯽魚同食成疳䖝與葵同食生 流澼與笋同食不消成癥身重不能行 主治心腹 熱脹口乾渴 唐 本 潤心肺大小腸熱解酒毒臘月瓶封 窖糞坑中患天行熱狂者絞汁服甚良 大 明 和中助脾 緩肝氣 時 珍 發明 宗奭曰蔗汁清故費煎鍊致紫黒色今醫家治 暴熱多用為先導兼啖駝馬解熱小兒多食則 損齒生蟲者土制水倮蟲屬土得甘即生也震亨曰 餹生胃火乃濕土生熱故能損齒生 與食棗病齲 同意非土制水也時珍曰沙餹性温殊於蔗漿故不 宜多食與魚筍之類同食皆不益人今人毎用為調 和徒取其適口而不言陰受其害也但其性能和脾 緩肝故治脾胃及瀉肝藥用為先導本草言其性寒 蘇恭謂其冷 利皆昧此理 附方 舊一 新五 下痢禁口 沙餹半斤烏梅一箇水二椀 煎一椀時時飲之 摘𤣥方 腹 中𦂳脹 白餹以酒三升煮服之 不過再服 子母秘錄 痘不落痂 沙餹調新 汲水一盃 服之白湯調亦可日 二服 劉提㸃方 虎傷人瘡 水化沙餹一椀服 并塗之 摘𤣥方 上 氣喘𠻳 煩熱食即吐逆用沙餹薑汁等分 相和慢煎二十沸每嚥半匙取效 食韭口臭 沙餹解之 摘要方 石蜜 唐本 草 釋名白沙餹 恭曰石蜜即乳餹也與䖝部石蜜同名 時珍曰按萬震凉州異物志云石蜜非 石類假石之名也實乃甘蔗汁煎而曝 之則凝如石而體甚輕故謂之石蜜也 集解 志約曰石蜜出益州及西戎煎鍊沙餹為之可 作餅塊黄白色恭曰石蜜用水牛乳米粉和煎 成塊作餅堅重西戎來者佳江左亦有殆勝于蜀詵 曰自蜀中波斯來者良東吳亦有不及兩處者皆煎 蔗汁牛乳則易細白耳宗奭曰石蜜川浙者最佳其 味厚他處皆次之煎鍊以銅象物達京師至夏月及 乆陰雨多自消化土人先以竹葉及紙褁包外用石 夾埋之不得見風遂可免今人謂之乳餹其作餅黄 白色者謂之捻餹易消化入藥至妙時珍曰石蜜即 白沙餹也凝結作餅塊如石者為石蜜輕白如霜者 為餹霜堅白如冰者為冰餹皆一物有精粗之異也 以白餹煎化模印成人物獅象之形者為饗餹後漢 書註所謂猊餹是也以石蜜和諸果仁及橙橘皮縮 砂薄荷之類作成餅塊者為餹纒以石蜜和牛乳酥 酪作成餅塊者為乳餹皆一物數變也唐本草明言 石蜜煎沙餹為之而諸註皆以乳餹即為石蜜殊欠 分明按王灼餹霜譜云古者惟飲蔗漿其後煎為蔗 餳又曝為石蜜唐初以蔗為酒而餹霜則自大厯間 有鄒和尚者來住蜀之遂寧繖山始傳造法故甘蔗 所在植之獨有福建四明番禺廣漢遂寜有冰餹他 處皆顆碎色淺味薄惟竹蔗綠嫩味厚作霜最佳西 蔗次之凡霜一甕其中各色亦自不同惟疊如假山 者為上團枝次之甕缺次之小顆塊又次之沙脚為 下紫色及如水晶色者為上深琥珀色次之淺黄又 次之淺 白為下 氣味甘寒冷利無毒主治心腹熱脹口乾渴 唐 本 治目 中熱膜明目和棗肉巨勝末為丸噙之潤肺氣助五 臓生津 孟 詵 潤心肺燥熱治𠻳消痰解酒和中助脾氣 緩肝氣 時 珍 發明 震亨曰石蜜甘喜入脾食多則害必生于脾西 北地髙多燥得之有益東南地下多濕得之未 有不病者亦兼氣之厚薄不同耳時珍曰石蜜餹霜 氷餹比之紫沙餹性稍平功用相同入藥勝之然不 冷利若乆食則助熱 損齒生䖝之害同也 刺蜜 拾 遺 校正 自草部 移入此 釋名草蜜 拾 遺 給㪍羅 集解 藏器曰交河沙中有草頭上有毛毛中生蜜胡 人名為給㪍羅時珍曰按李延壽北史云高昌 有草名羊刺其上生蜜味甚甘美又梁四公子記云 高昌貢刺蜜杰公云南平城羊刺無葉其蜜色白而 味甘鹽城羊刺葉大其蜜色青而味薄也高昌即交 河在西畨今為火州又叚成式酉陽雜俎云北天竺 國有蜜草蔓生大葉秋冬不死因受霜露遂成蜜也 又大明一綂志云西番撒馬兒罕地有小草叢生葉 細如藍秋露凝其上味甘如蜜可熬為餳土人呼為 逹即古賔葢甘露也按此二説皆草蜜也但不知其 草即羊刺否也又有䭱齊樹亦出蜜 云可入藥而不得其詳今附于左 附錄䭱齊 音别有按叚成式云䭱齊出波斯國拂林 國亦 之名頓㪍梨佗頓音奪樹長丈餘 皮色青薄光净葉似 魏生于枝端一枝三葉八月 伐之臘月更抽新條七月斷其枝有黄汁如蜜微香 可以入藥 療病也 氣味甘平無毒主治骨蒸發熱痰𠻳暴痢下血開胃 止渴除煩 藏 器 果之六 水果類六種 蓮藕 本經 上品 釋名其根藕 爾 雅 其實蓮 同 上 其莖葉荷 韓保昇曰藕生 水中其葉名荷 按爾雅云荷芙蕖其莖茄其葉蕸其本蔤其華菡萏 其實蓮其根藕其中菂菂中薏邢昺註云芙蕖總名 也别名芙蓉江東人呼為荷菡萏蓮花也菂蓮實也 薏菂中青心也郭璞註云蔤乃莖下白蒻在泥中者 蓮乃房也菂乃子也薏乃中心苦薏也江東人呼荷 花為芙蓉北人以藕為荷亦以蓮為荷蜀人以藕為 茄此皆習俗傳誤也陸機詩疏云其莖為荷其花未 發為菡萏已發為芙蕖其實蓮蓮之皮青裏白其子 菂菂之殻青肉白菂内青心二三分為苦薏也時珍 曰爾雅以荷為根名韓氏以荷為葉名陸機以荷為 莖名按莖乃負葉者也有負荷之義當從陸説蔤乃 嫩蒻如竹之行鞭者節生二莖一為葉一為花盡處 乃生藕為花葉根實之本顯仁藏用花成不居可謂 退藏于宻矣故謂之蔤花葉常偶生不偶不生故根 曰藕或云藕善耕泥故字從耦耦者耕也茄音加加 于蔤上也蕸音遐逺于蔤也菡萏函合未發之意芙 蓉敷布容艶之意蓮者連也花實相連而出也菂者 的也子在房中㸃㸃如的也的乃凡物㸃注之名薏 猶意也含苦在内也古詩云食 子心無棄苦心生意存是矣 集解 别録曰藕實莖生汝南池澤八月采當之曰所 在池澤皆有豫章汝南者良苗高五六尺葉團 青大如扇其花赤子黒如羊矢時珍曰蓮藕荆揚豫 益諸處湖澤陂池皆有之以蓮子種者生遲藕芽種 者最易發其芽穿泥成白蒻即蔤也長者至丈餘五 六月嫩時没水取之可作蔬茹俗呼藕絲菜節生二 莖一為藕荷其葉貼水其下旁行生藕也一為芰荷 其葉出水其旁莖生花也其葉清明後生六七月開 花花有紅白粉紅三色花心有黄鬚蕋長寸餘鬚内 即蓮也花褪連房成菂菂在房如蜂子在窠之狀六 七月采嫩者生食脆美至秋房枯子黒其堅如石謂 之石蓮子八九月收之斫去黑殻貨之四方謂之蓮 肉冬月至春掘藕食之藕白有孔有絲大者如肱臂 長六七尺凡五六節大抵野生及紅花者蓮多藕劣 種植及白花者蓮少藕佳也其花白者香紅者艶千 葉者不結實别有合歡並頭者有夜舒荷夜布晝卷 睡蓮花夜入水金蓮花黄碧蓮花碧繡蓮花如繡皆 是異種故不述相感志云荷梗塞穴鼠自去煎湯洗 鑞垢自新 物性然也 蓮實釋名藕實 本 經 菂 爾 雅 薂 音吸 同上 石蓮子 别 錄 水芝 本 經 澤 芝 古今 注 修治 𢎞景曰藕實即蓮子八九月采黒堅如石者乾 摶破之頌曰其菂至秋黒而沈水為石蓮子可 磨為飯食時珍曰石蓮刴去黒殻謂之蓮肉以水浸 去赤皮青心生食甚佳入藥須蒸熟去心或晒或焙 乾用亦有每一斤用豶豬肚一箇盛貯煮熟搗焙用 者今藥肆一種石蓮子狀如土石而味苦不知何物 也 氣味甘平濇無毒 别錄曰寒大明曰蓮子石蓮性 俱溫時珍曰嫩菂性平石蓮性 溫得茯苓山藥白术枸杞子良詵曰生食過多 微動冷氣脹人蒸食甚良大便燥濇者不可食 主治 補中養神益氣力除百疾乆服輕身耐老不饑延年 本 經 主五臟不足傷中益十二經脈血氣 孟 詵 止渴去熱 安心止痢治腰痛及泄精多食令人歡喜 大 明 交心腎 厚腸胃固精氣强筋骨補虛損利耳目除寒濕止脾 泄乆痢赤白濁女人帶下崩中諸血病 時 珍 擣碎和米 作粥飯食輕身益氣令人强健 蘇頌疏 出詩 安靖上下君 相火邪 嘉 謨 發明 時珍曰蓮産于淤泥而不為泥染居于水中而 不為水没根莖花實凡品難同清淨濟用羣美 兼得自蒻蔤而節節生莖生葉生花生藕由菡萏而 生蕋生蓮生菂生薏其蓮菂則始而黄黄而青青而 綠綠而黒中含白肉内隠青心石蓮堅剛可厯永乆 薏藏生意藕復萌芽展轉生生造化不息故釋氏用 為引譬妙理其存醫家取為服食百病可却葢蓮之 味甘氣温而性嗇禀清芳之氣得稼穡之味乃脾之 果也脾者黄宫所以交媾水火會合木金者也土為 元氣之母母氣既和津液相成神乃自生乆視耐老 此其權輿也昔人治心腎不交勞傷白濁有清心蓮 子飲補心腎益精血冇瑞蓮丸皆得此理藏器曰經 秋正黒石蓮子入水必沈惟煎鹽鹵能浮之此物居 山海間經百年不壞人得食之令髪黒不老詵曰諸 烏猿猴取得不食藏之石室内人得三百年者食之 永不老也又雁食之糞于田野山巖之中不逢陰雨 經乆不壞人得之每旦空腹 食十枚身輕能登高涉逺也 附方 舊四 新十 服食不饑 詵曰石蓮肉蒸熟去心為末煉 蜜丸梧子大日服三十九此仙 家方 也 清心寧神 宗奭曰用蓮蓬中乾石蓮子肉於砂 盆中檫去赤皮留心同為末入龍腦 㸃湯 服之 補中强志 益耳日聰明用蓮實半兩去皮心研 末水煮熟以粳米三合作粥入末攪 匀食方 聖惠 補虛益損 水芝丹用蓮實半升酒浸二宿以 牙豬肚一箇洗淨入蓮在内縫定 煮 取出晒乾為末酒煮米糊丸梧子大 每服五十丸食前溫酒送下 醫學發明 小便頻數 下焦眞氣虛弱者 用上方醋糊丸服 白濁遺精 石蓮肉龍骨益智仁等 分為末每服二錢空心 米飲下分普濟用蓮肉白 茯苓等 為末白湯調服 心虛赤濁 蓮子六一湯用 石蓮肉六兩炙 甘草一兩為末毎服一 錢燈心湯下 直指方 乆痢禁口 石蓮肉炒為末每 服二錢陳倉米調 下便覺思食甚妙加入香 連丸尤妙 丹溪心法 脾泄腸滑 方同 上 噦逆不止 石蓮肉六枚炒赤黄色研末冷熟 水半盞和服便止 蘇頌國經 産後欬逆 嘔吐心 忡目運 用石蓮子兩半白茯苓一兩丁香五 錢為末每米飲服二錢 良方補遺 眼赤作痛 蓮實 去皮 研末一盞粳米半升以 水煮粥常食 普濟方 小兒熱渴 蓮實二十枚炒浮 萍二錢半生薑少 許水煎分三服 聖濟總錄 反胃吐食 石蓮肉為末入少肉豆蔲 末米湯調服之 直指方 藕氣味甘平無毒 大明曰溫時珍曰相感志云藕以 鹽水供食則不損口同油煠麫米 果食則無渣 煮忌鐵器 主治熱渴散留血生肌乆服令人心懽 别 錄 止怒止洩消食解酒毒及病後乾渴 藏 器 擣汁服止 悶除煩開胃治霍亂破産後血閟擣膏罯金瘡并傷 折止暴痛蒸煮食之大能開胃 大 明 生食治霍亂後虛 渴蒸食甚補五臟實下焦同蜜食令人腹臟肥不生 諸蟲亦可休糧 孟 詵 汁解射菵毒蟹毒 徐之 才 擣浸澄粉 服食輕身益年 臞 仙 發明 𢎞景曰根入神仙家宋時太宫作血䘓音勘庖 人削藕皮誤落血中遂散渙不凝故醫家用以 破血多效也䘓者血羮也詵曰産後忌生冷物獨藕 不同生冷者為能破血也時珍曰白花藕大而孔扁 者生食味甘煮食不美紅花及野藕生食味澀煮蒸 則佳夫藕生于卑汚而潔白自若質柔而穿堅居下 而有節孔竅玲瓏絲綸内隠生于嫩蒻而發為莖葉 花實又復生芽以續生生之脈四時可食令人心懽 可謂靈根矣故其所主者皆心脾 血分之疾與蓮之功稍不同云 附方 舊四 新六 時氣煩渴 生藕汁一盞生蜜一 合和匀細服 聖惠 傷寒口乾 生藕汁生地黄汁童子小便各半 盞煎溫服之 龎安時傷寒論 霍亂煩渴 藕汁一 鍾薑汁 半鍾和匀飲 聖濟總錄 霍亂吐痢 生藕𢷬汁 服 聖惠 上焦痰熱 藕汁梨 汁各半 盞和服 簡便 産後悶亂 血氣上衝口乾腹痛梅師方用生 藕汁三升飲之 龎安時用藕汁 生地黄汁童子 小便等分煎服 小便熱淋 生藕汁生地黄汁葡萄汁 各等分毎服半盞入蜜温 服 墜馬血瘀 積在胸腹唾血無數者乾藕根為 末酒服方寸匕日二次 千金方 食蟹 中毒 生藕汁飲 之 聖惠 凍脚裂坼 蒸熟藕搗 爛塗之 塵芒入目 大藕 洗搗 綿褁滴汁入目中 即出也 普濟方 藕蔤釋名藕絲菜 五六月嫰時采為蔬茹 老則為藕稍味不堪矣 氣味甘平 無毒主治生食主霍亂後虛渴煩悶不能食解酒食 毒 蘓 頌 功與藕同 時 珍 解煩毒下瘀血 汪 穎 藕節氣味澀平無毒 大明曰冷 㐲硫黄 主治擣汁飲主吐血 不止及口鼻出血 甄 權 消瘀血解熱毒産後血悶和地 黄研汁入熱酒小便飲 大 明 能止欬血唾血血淋溺血 下血血痢血崩 時 珍 發明 時珍曰一男子病血淋痛脹祈死予以藕汁調 髮灰毎服二錢服三日而血止痛除按趙溍養 痾謾筆云宋孝宗患痢衆醫不効髙宗偶見一小藥 肆召而問之其人問得病之由乃食湖蟹所致遂診 脈曰此冷痢也乃用新采藕節擣爛熱酒調下數服 即愈高宗大喜就以搗藥金杵臼賜之人遂稱為金 杵臼嚴防禦家可謂不世之遇也大抵藕 能消瘀血解熱開胃而又解蟹毒故也 附方 新 五 鼻䘐不止 藕節擣汁飲 并滴鼻中 卒暴吐血 雙荷散用 藕節荷蔕 各七箇以蜜少許擂爛用水二鍾煎八 分去滓温服或為末丸服亦可 聖惠 大便下血 藕 節 晒乾研末人參白蜜煎湯調 服二錢日二服 全㓜心鑑 遺精白濁 心虚不寜金 鎻玉闗九用 藕節蓮花鬚蓮子肉芡 肉山藥白茯苓白茯神各 二兩為末用金櫻子二斤搥碎以水一斗熬八分去 滓再熬成膏入少麫和藥丸 梧子大毎服七十丸米飲下 鼻淵腦瀉 藕節芎藭焙 研為末每服 二錢米飲 下 普濟 蓮薏 即蓮子中 青心也 釋名苦薏氣味苦寒無毒 藏器曰食 蓮子不去 心令人 作吐 主治血渴産後渴生研末米飲服二錢立愈 士 良 止霍 亂 大 明 清心去熱 時珍㫖 出綂 附方 新 二 勞心吐血 蓮子心七箇糯米二十一粒為末 酒服此臨安張上舍方也 是齋 百一 方 小便遺精 蓮子心一撮為末入辰砂一分每 服一錢白湯下日二 醫林集要 蓮蕋鬚釋名佛座鬚 花開時采取陰 乾亦可充果食 氣味甘濇温無 毒 大明曰忌 地黄葱蒜 主治清心通腎固精氣烏鬚髪悦顔色 益血止血崩吐血 時 珍 發明 時珍曰蓮鬚本草不收而三因諸方固眞丸巨 勝子丸各補益方中往往用之其功大抵與蓮 子同 也 附方 新 一 乆近痔漏 三十年者三服除根用蓮花蕋黒 牽牛頭末各一兩半當歸五錢為 末毎空心酒服二錢忌熱物 五日見効 孫氏集効方 蓮花釋名芙蓉 古今 注 芙蕖 同 上 水華氣味苦甘温無毒 忌地黄 葱蒜 主治鎭心益色駐顔身輕 大明家𢎞景曰花入 神仙 用入香尤妙 附方 舊二 新二 服食駐顔 七月七日采蓮花七分八月八 日采根八分九月九日采實九 分陰乾搗篩每服方寸匕 溫酒調服 太清草木方 天泡濕瘡 荷花貼之 簡便方 難産 催生 蓮花一葉書人字吞 之即易産 肘後方 墜損嘔血 墜跌積血心胃 嘔血不止用乾 荷花為末毎酒服方寸匕其 效如神 楊拱醫方摘要 蓮房釋名蓮蓬殻 陳乆 者良 氣味苦濇溫無毒主治破血 孟 詵 治血脹腹痛及産後胎衣不下酒煮服之水煮服 之解野菌毒 藏 器 止血崩下血溺血 時 珍 發明 時珍曰蓮房入厥陰血分消瘀散血 與荷葉同功亦急則治標之意也 附方 新 六 經血不止 瑞蓮散用陳蓮蓬殻燒存性研末 每服二錢熱酒下 婦人經驗方 血崩不止 不拘冷熱用蓮蓬殻荆芥穗各燒存性 等分為末每服二錢米飲下 聖惠方 産 後血崩 蓮蓬殻五箇香附二兩各燒存性為末 毎服二錢米飲下日二 婦人良方 漏胎 下血 蓮房燒研麫糊丸梧子大每服百 丸湯酒任下日二 朱氏集驗方 小便血淋 蓮 房 燒存性為末入麝香少許每服二 錢半米飲調下日二 經驗方 天泡濕瘡 蓮蓬殻 燒存性 研末井泥調塗 神效 海上方 荷葉釋名嫰者荷錢 象 形 貼水者藕荷 生藕 者 出水者芰 荷 生花 者 蔕名荷鼻修治 大明曰入 藥並炙用 氣味苦平無毒 時珍曰畏 桐油伏白 銀伏 硫黄 主治止渴落胞破血治産後口乾心肺躁煩 大 明 治血脹腹痛産後胎衣不下酒煮服之荷鼻安胎去 惡血留好血止血痢殺菌蕈毒並煮水服 藏 器 生發元 氣禆助脾胃澀精渭散瘀血消水腫癰腫發痘瘡治 吐血咯血䘐血下血溺血血淋崩中産後惡血損傷 敗血 時 珍 發明 果曰潔古張先生口授枳水丸方用荷葉燒飯 為丸當時末悟其理老年味之始得夫震者動 也人感之生足少陽甲膽是属風木為生化萬物之 根蒂人之飲食入胃營氣上行即少陽甲膽之氣與 手少陽三焦元氣同為生發之氣素問云履端于始 序則不愆荷葉生于水土之下汙穢之中挺然獨立 其色青其形仰其中空象震卦之體食藥感此氣之 化胃氣何由不升乎用此為引可謂逺識合道矣更 以燒飯和藥與白术恊力滋養補令胃厚不致内傷 其利廣矣大矣世之用巴豆牽牛者豈足語此時珍 曰燒飯見榖部飯下按東垣試効方云雷頭風證頭 靣疙瘩腫痛憎寒發熱狀如傷寒病在三陽不可過 用寒藥重劑誅伐旡過一人病此諸藥不効余處清 震湯治之而愈用荷葉一枚升麻五錢蒼术五錢水 煎温服葢震為雷而荷葉之形象震體其色又青乃 涉類象形之義也又案聞人規痘疹八十一論云痘 瘡已出復為風寒外襲則竅閉血凝其㸃不長或變 黒色此為倒黶必身痛四肢微厥但溫肌散邪則熱 氣復行而斑自出也宜紫背荷葉散治之葢荷葉能 升發陽氣散瘀血留好血僵蠶能解結滯之氣故也 此藥易得而活人甚多勝于人牙龍腦也又戴原禮 證治要訣云荷葉服之令人瘦劣故單服可以消陽 水浮腫 之氣 附方 舊四新 二十二 陽水浮腫 敗荷葉燒存性研末每服二 錢米飲調下日三服 證治 要 訣 脚膝浮腫 荷葉心藳本等分煎 湯淋洗之 永類方 痘瘡倒黶 紫背荷 葉散又 名南金散治風寒外襲倒黶勢危者萬無一失用霜 后荷葉貼水紫背者炙乾白僵蠶直者炒去絲等分 為末毎服半錢用胡荽湯或 温酒調下 聞人規痘疹論 諸般癰腫 㧞毒止痛荷 葉中心蒂如 錢者不拘多少煎湯淋洗拭乾以飛過寒水石同臘 猪脂塗之又治癰腫柞木飲方中亦用之 本事方 打撲損傷 惡血攻心悶亂疼痛者以乾荷葉五片燒 存性為末毎服取童子熱尿一盞食前調 下日三服利下惡 物為度 聖惠方 産後心痛 惡血不盡也荷葉炒香 為末每服方寸匕沸湯 或童子小便調下或燒灰 或煎汁皆可 救急方 胎衣不下 方同 上 傷寒産後 血運欲死用荷葉紅花薑黄等分炒研末 童子小便調服二錢 龎安常傷寒論 孕婦傷寒 大熱煩渴恐傷胎氣用嫰卷荷葉焙半兩蚌粉二錢 半為末每服三錢新汲水入蜜調服并塗腹上名罩 胎散方 鄭氏 妊娠胎動 已見黄水者乾荷蒂一枚炙研為 末糯米淘汁一鍾調服即安 唐 氏經 驗方 吐血不止 嫰荷葉七箇擂水服之甚佳服又方 乾荷葉生蒲黄等分為末每 三錢 桑白皮煎湯調下焙肘后方用經 霜敗荷燒存性研末新水服二錢 吐血咯血 荷葉培 乾為末 米湯調服二錢一日二服以知為度麥聖濟總綠用 敗荷葉蒲黄各一兩為末毎服二錢 門冬湯下 吐血䘐血 陽乘于陰血熱妄行宜服四生丸陳日華 云屢用得効用生荷葉生艾葉生栢葉生 地黄等分擣爛丸雞子大每服一丸 水三盞煎一盞去滓服 濟生方 崩中下血 荷葉 燒研 半兩蒲黄黄苓各一兩 為末每空心酒服三錢 血痢不止 荷葉蒂水煮汁 服之 普濟方 下 痢赤白 荷葉燒研每服二錢紅 痢蜜白痢沙餹湯下 脱肛不收 貼水荷葉 焙研酒服 二錢仍以荷葉盛末 坐之 經驗良方 牙齒疼痛 青荷葉剪取錢蒂七 箇以濃米醋一盞煎 半盞去滓熬成膏時時 拌之妙 唐氏經驗方 赤遊火丹 新生荷葉擣爛入 鹽塗之 摘𤣥方 漆瘡作痒 乾荷葉煎湯洗 之良 集驗方 徧身風癘 荷葉三十枚石 灰一斗淋汁合 煮漬之半日乃出數 日一作良 聖惠方 偏頭風痛 升麻蒼术各一兩荷 葉一箇水二鍾煎一 鍾食後温服或燒荷葉一箇 為末以煎汁調服 簡便方 刀斧傷瘡 荷葉燒研搽 之 集簡方 陰腫痛痒 荷葉浮萍蛇牀等分煎 水日洗之 醫壘元戎 紅白蓮花 拾 遺 校正 自草部 移入此 集解 藏器曰紅蓮花白蓮花生西國胡人將來也時 珍曰此不知即蓮花否而功與蓮同以類相從 姑移 入此 氣味甘平無毒主治乆服令人好顔色變白却老 藏 器 芰實 音妓品别 錄上 釋名蔆 别 錄 水栗 風俗 通 沙角 時珍曰其葉支散故字從 支其角稜峭故謂之蔆而 俗呼為蔆角也昔人多不分别惟王安貧武陵記以 三角四角者為芰兩角者為蔆左傳屈到嗜芰即此 物也爾雅謂之厥攗音眉又許愼説文云蔆楚謂之 芰秦謂之薢茩楊氏丹鉛錄以芰為雞頭引離騷緝 芰荷以為衣言蔆葉不可緝衣皆誤矣案爾雅薢茩 乃決明之名非厥攗也又埤雅芰荷乃藕上出水生 花之莖非雞頭也與蔆同名異 物許楊二氏失于詳攷故正之 集解 𢎞景曰芰實廬江間最多皆取火燔以為米充 糧今多蒸暴食之頌曰蔆處處有之葉浮水上 花黄白色花落而實生漸向水中乃熟實有二種一 種四角一種兩角兩角中又有嫰皮而紫色者謂之 浮蔆食之尤美江淮及山東人暴其實以為米代糧 時珍曰芰蔆有湖濼處則有之蔆落泥中最易生發 有野蔆家蔆皆三月生蔓延引葉浮水上扁而有尖 光靣如鏡葉下之莖有股如蝦股一莖一葉兩兩相 差如蝶翅狀五六月開小白花背日而生畫合宵炕 隨月轉移其實有數種或三角四角或兩角無角野 蔆自生湖中葉實俱小其角硬直刺人其色嫰青老 黒嫰時剝食甘美老則蒸煮食之野人暴乾刴米為 飰為粥為餻為果皆可代糧其莖亦可暴收和米作 飰以皮荒歉葢澤農有利之物也家蔆種于陂塘葉 實俱大角耎而脆亦有兩角彎卷如弓形者其色有 青有紅有紫嫰時剝食皮脆肉美葢佳果也老則殻 黒而硬墜入泥中謂之烏蔆冬月取之風乾為果生 熟皆佳夏月以糞水澆其葉則實更肥美案叚成式 酉陽襍爼云蘓州折腰蔆多兩角荆州郢城蔆三角 無刺可以按莎漢武帝昆明池有浮根蔆亦曰青水 蔆葉没水下蔆出水上或云𤣥都有雞翔 蔆碧色狀如雞飛仙人鳧伯子常食之 氣味甘平無毒 詵曰生食性冷利多食傷人臟腑損 陽氣痿莖生蟯虫水族中此物最不 治病若過食腹脹者可暖薑酒服之即消亦可含吳 茱茰咽津時珍曰仇池筆記言蔆花開背日芡花開 向日故蔆寒而芡暖别錄言芰實性 平豈生者性冷而乾者則性平與 主治安中補五臟不饑輕身 别 錄 蒸暴和蜜餌之斷糓 長生 𢎞 景 解丹石毒 蘇 頌 解暑解傷寒積熱止消渴解酒 毒射菵毒 時 珍 擣爛澄粉食補中延年 臞 仙 芰花氣味濇主治入染鬚髪方 時 珍 烏蔆殻主治入染鬚髪方亦止泄痢 時 珍 芡實 音儉品本 經上 釋名雞頭 本 經 鴈喙 同 鴈頭 古今 注 鴻頭 韓退 之 雞雍 莊 子 卯 蔆 管 子 蒍子 音 唯 水流黄 𢎞景曰此即今蒍子也莖上花 佀雞冠故名雞頭頌曰其苞形 類雞鴈頭故有諸名時珍曰芡可濟儉歉故謂之芡 雞雍見莊子无鬼篇卯蔆見管子五行篇揚雄方言 云南楚謂之雞頭幽燕謂之鴈頭徐青淮泗謂之芡 子其莖謂之蒍亦曰䓈鄭樵通志以鉤芙為芡誤矣 鉤芙陸生草也其莖 可食水流黄見下 集解 别錄曰雞頭實生雷池池澤八月采之保昇曰 苗生水中葉大如荷皺而有刺花子若拳大形 作雞頭實若石榴其皮青黒肉白如蔆米也頌曰處 處冇之生水澤中其葉俗名雞頭盤花下結實其莖 嫰者名蒍 亦名䓈菜人采為蔬茹宗奭曰天下皆 有之臨水居人采子去皮擣仁為粉蒸煠作餅可以 代糧時珍曰芡莖三月生葉貼水大于荷葉皺文如 縠蹙䘐如沸面青背紫莖葉皆有刺其莖長至丈餘 中亦有孔有絲嫰者剥皮可食五六月生紫花花開 向日結苞外有青刺如蝟刺及栗毬之形花在苞頂 亦如雞喙及蝟喙剥開肉有斑駁軟肉裹子累累如 珠璣殻内白米狀如魚目深秋老時澤農廣收爛取 芡子藏至囷石以備歉荒 其根狀如三稜煮食如芋 修治 詵曰凡用蒸熟烈日晒裂取仁亦可舂取粉用 時珍曰新者煮食良入澀精藥連殻用亦可案 陳彦和可日記云芡實一斗以防 風四兩煎湯浸過用且經乆不壞 氣味甘平濇無毒 𢎞景曰小兒多食令不長詵曰生 食多動風冷氣宗奭曰食多不益 脾胃兼 難消化 主治濕痺腰脊膝痛補中除暴疾益精氣强志令耳 目聰明乆服輕身不饑耐老神仙 本 經 開胃助氣 日 華 止 渴益腎治小便不禁遺精白濁帶下 時 珍 發明 𢎞景曰仙方取此合蓮實餌之甚益人㳟曰作 粉食益人勝于蔆也頌曰取其實及中子𢷬爛 暴乾冄擣篩末熬金櫻子煎和丸服之云補下益人 謂之水陸丹時珍曰案孫升談圃云芡本不益人而 俗謂之水流黄何也葢人之食芡必咀嚼之終日囁 囁而芡味甘平腴而不胒食之者能使華液流通轉 相灌漑其功勝于乳石也淮南子云貍 頭愈癙雞頭已瘻註者云即芡實也 附方 舊一 新三 雞頭粥 益精氣强志意利耳目雞頭實三 合煮熟去殻粳米一合煮粥日日 空心食 經驗 玉鎖丹 治精氣虛滑用芡實 蓮莖方見藕節下 四精丸 治思慮 色慾過 度損傷心氣小便數遺精用秋石白茯苓芡實蓮肉 各二兩為末蒸棗和丸梧子大每服三十丸空心鹽 湯送下 永類方 分清丸 治濁病用芡實粉白茯苓粉黄蠟 化蜜和丸梧桐子大每服百丸鹽 湯下方 摘𤣥 雞頭菜即䓈菜 芡莖 也 氣治鹹甘平無毒主治止煩渴 除虛熱生熟皆宜 時 珍 根氣味 同 莖 主治小腹結氣痛煮食之 士 良 附方 新 一 偏墜氣塊 雞頭根切片煮熟鹽 醋食之 法天生意 烏芋 别録 中品 釋名鳬茈 音 庛 鳧茨 音 瓷 葧臍 衍 義 黒三棱 傅濟 方 芍 音 曉 地栗 鄭樵通志雅時珍曰烏芋其根如芋而色烏也鳧喜 食之故爾 名鳧茈後遂訛為鳧茨又訛為葧臍葢 切韻鳧葧同一字母音相近也三棱地栗 皆形佀也瑞曰小者名鳬茈大者名地栗 集解 頌曰烏芋今鳧茨也苗佀龍鬚而細色正青根 如指頭大黒色皮厚冇毛又有一種皮薄無毛 者亦同田中人並食之宗奭曰皮厚色黒肉硬而白 者謂之豬葧臍皮薄澤色淡紫肉軟而脆者謂之羊 葧臍正二月人采食之此二等藥中罕用荒歳人多 采以充糧時珍曰鳧茈生淺水田中其苗三四月出 土一莖直上無枝葉狀如龍鬚肥田栽者粗近葱蒲 高二三尺其根白蒻秋後結顆大如山查栗子而臍 有聚毛累累下生入泥底野生者黒而小食之多滓 種出者紫而大食之多毛吳人以沃田種之三月下 種霜后苗枯冬春掘收 為果生食煮食皆良 正誤 别録曰烏芋一名藉姑二月生葉如芋三月三 日采根暴乾𢎞景曰藉姑生水田中葉有椏狀 如澤瀉不正佀芋其根黄佀芋子而小疑有烏者根 極相佀細而美葉狀如莧草呼為鳧茨恐即此也恭 曰烏芋一名槎丫一名茨菰時珍曰烏芋慈姑原是 二物慈姑有葉其根散生烏芋有莖無葉其根下生 氣味不同主治亦異而别録誤以藉姑為烏芋謂其 葉如芋陶蘇二氏因鳧茨慈姑字音相近遂致混註 而諸家説者因之 不明今正其誤 根氣味甘微寒滑無毒 詵曰性冷先有冷氣人不可 食令人腹脹氣滿小兒秋月 食多臍下 結痛也 主治消渴痺熱温中益氣 别 錄 下丹石消風 毒除胸中實熱氣可作粉食明耳目消黄疸 孟 詵 開胃 下食 大 明 作粉食厚人腸胃不饑能解毒服金石人宜 之 蘇 頌 療五種膈氣消宿食飯後宜食之治誤吞銅物 汪 機 主血痢下血血崩辟蠱毒 時 珍 發明 機曰烏芋善毁銅合銅錢嚼之則錢化可見其 為消堅削積之物故能化五種膈疾而消宿食 治誤吞銅也時珍曰按王氏愽濟方治五積冷氣攻 心變為五膈諸病金鎖丸中用黒三稜註云即鳧茈 乾者則汪氏所謂消堅之説葢本于此又董炳集驗 方云地栗晒乾為末白湯毎服二錢能辟蠱毒傳聞 下蠱之家知有此物便不 敢下此亦前人所未知者 附方 新 五 大便下血 葧臍搗汁大半鍾好酒半鍾空 心温服三日見效 神秘方 下 痢赤白 午日午時取完好葧臍洗浄拭乾勿令損破 於瓶内入好燒酒浸之黄泥宻封收貯遇有 患者取二枚細嚼空心用 原酒送下 唐珤經驗方 婦人血崩 鳧茈一歳一箇 燒存性研末酒 服之方 李氏 小兒口瘡 用葧臍燒存性研末 摻之 楊起簡便方 誤吞銅錢 生 鳧 茈研汁細細呷之自然消 化成水 王璆百一選方 慈姑 日 華 校正 原混烏芋下今分出仍 併入圖經外類剪刀草 釋名藉姑 别 錄 水萍 别 錄 河鳧茈 圖 經 白地栗 同 上 苗名剪刀 草 圖 經 箭搭草 救 荒 槎丫草 蘇 恭 燕尾草 大明根時珍曰慈 姑一 歳生十二 子如慈姑之乳諸子故以名之作茨菰者非矣河鳧 茈白地栗所以别烏芋之鳧茈地栗也剪刀箭搭槎 丫燕尾並 象葉形也 集解 别錄曰藉姑三月三日采根暴乾𢎞景曰藉姑 生水田中葉有椏狀如澤瀉其根黄似芋子而 小煮之可啖恭曰慈姑生水中葉似錍箭之簇澤瀉 之類也頌曰剪刀草生江湖及汴洛近水河溝沙磧 中葉如剪刀形莖幹似嫰蒲又似三稜苗甚軟其色 深青綠每叢十餘莖内抽出一兩莖上分枝開小白 花四瓣蕋深黄色根大者如杏小者如栗色白而瑩 滑五六七月采葉正二月采根即慈姑也煮熟味甘 甜時人以作果子福州别有一種小異三月開花四 時采根功亦相似時珍曰慈姑生淺水中人亦種之 三月生苖青莖中空其外有稜葉如燕尾前尖後岐 霜後葉枯根乃練結冬及春初掘以為果須灰湯煮 熟去皮食乃不麻澀㦸人咽也嫰莖亦可 食又取 汁可制粉霜雌黄又有山慈姑名同實異見草部 根氣味苦甘微寒無毒 大明曰冷有毒多食發虛熱 及腸風痔漏崩中帶下瘡癤 以生姜同煮佳懷孕人不可食詵曰吳人常食之令 人發脚氣癱緩風損齒失顔色皮肉乾燥卒食之使 人乾 嘔也 主治百毒産後血悶攻心欲死産難胞衣不出 擣汁服一升又下石淋 大 明 葉主治諸惡瘡腫小兒遊瘤丹毒擣爛塗之即便消 退甚佳 蘇 頌 治蛇蟲咬擣爛封之 大 明 調蚌粉塗瘙疿 時 珍 附錄諸果 綱目二十一種拾遺一種 諸果有毒並叧附於末 時珍曰方册所記諸果名品甚多不能詳其性味 狀既列于果則養生者不可不知因略采附以俟 津符子 時珍曰孫真人千金方云味苦 平滑多食令人口爽不知五味 必思荅 又曰忽必烈飲膳正要云味甘 無毒調中順氣出囘囘田地 甘劍子 又曰范成大桂海志云狀似巴欖子仁附肉 有白靨不可食發人病北人呼為海胡桃是 也 楊搖子 又曰沈瑩臨海異物志云生閩越其子生樹 皮中其體有脊形甚異而味甘無竒色青黄 長四 五寸 海梧子 又曰嵇含南方草木狀云出林邑樹似梧 桐色白葉似青桐其子如大栗肥甘可食 木竹子 又曰桂海志云皮色形狀全似大 枇杷肉味甘美秋冬實熟出廣西 櫓罟子 又曰桂海志云大如半升盌數十房攅聚成 毬每房有絳冬生青至夏紅破其瓣食之微 甘出 廣西 羅晃子 又曰桂海志云狀如橄欖其皮七層出廣西 顧玠海槎錄云横州出九層皮果至九層方 見肉也夏 熟味如栗 㯆子 又曰徐表南州記云出九真交趾樹生子如桃 實長寸餘二月開花連着子五月熟色黄鹽藏 食之味 酸似梅 夫編子 又曰南州記云樹生交趾山谷三月開花仍 連着子五六月熟入雞魚猪鴨羮中味美亦 可鹽 藏 白緣子 又曰劉欣期交州記云出交趾 樹高丈餘實味甘美如胡桃 繫彌子 又曰郭義㳟廣志云狀圓而細 赤如軟棗其味初苦後甘可食 人面子 又曰草木狀云出南海樹似含桃子如桃實 無味以蜜漬可食其核正如人面可玩祝穆 方輿勝覽云出廣中大如梅李春花夏實秋熟 蜜煎甘酸可食其核兩邊似人面口目鼻皆具 黄皮果 又曰海槎錄云出廣西横州 狀如楝子及小棗而味酸 四味果 又曰叚成式酉陽雜爼云出祁連山木生如 棗剖以竹刀則甘鐵刀則苦木刀則酸蘆刀 則辛行旅得 之能止饑渴 千歳子 又曰草木狀云出交趾蔓生子在根下鬚綠 色交加如織一苞恒二百餘顆皮殻青黄色 殻中有肉如栗味亦如之乾則殻肉相離 撼之有聲桂海志云狀似青黄李味甘 侯騷子 又曰酉陽雜爼云蔓生子大如雞卵 既甘且冷消酒輕身王太僕曽獻之 酒杯藤子 又曰崔豹古今註云出西域藤大如臂花 堅硬可以酌酒夾章映澈實大如指味如 豆䓻食之消酒張 騫得其種于大宛 蕳 音 間 子 又曰賈思勰齊民要術云藤生交趾合蒲縁 樹木正二月花四五月熟如梨赤如雞冠核 如魚鱗生 食味淡 山棗 又曰寰宇志云出廣西肇慶府 葉似梅果似荔枝九月熟可食 隈支 又曰宋祁益州方物圖云生邛州山谷中樹高 丈餘枝修而弱開白花實大若雀卵狀似荔枝 肉黄 膚甘 靈牀上果子 拾遺藏器云人夜 讝語食之即止 諸果有毒 拾 遺 凡果未成核者食之令人發癰癤及寒熱 凡果落地有惡蟲緣過者食之令人患九漏 凡果雙仁者有毒殺人 凡𤓰雙蔕者有毒殺人沈水者殺人 凡果忽有異常者根下必有毒蛇食之殺人 本草綱目卷三十三
欽定四庫全書 本草綱目卷三十四目録 木部 李時珍曰木乃植物五行之一性有土宜山谷原隰肇 由氣化爰受形質喬條苞灌根葉華實堅脆美惡各具 太極色香氣味區辨品類食備果蔬材充藥器寒温毒 良直有考彚多識其名奚止讀詩埤以本草益啟其知 乃肆蒐獵萃而類之是為木部凡一百八十種分為六 類曰香曰喬曰灌曰寓曰苞曰襍 舊本木部三品共二 百六十三種今併入 二十五種移一十四種入草部二十九種入蔓草三十 一種入果部三種入菜部一十六種入器用部二種入 蟲部自草部移入二種外 類有名未用移八十一種 神農本草四十四種 梁陶𢎞 景註 名醫别録二十三種 梁陶𢎞 景註 唐本草二十二種 唐蘓 恭 本草拾遺三十九種 唐陳 藏器 海藥本草五種 唐李 珣 蜀本草一種 蜀韓 保昇 開寶本草一十五種 宋馬 志 嘉祐本草六種 宋掌 禹錫 圖經本草一種 宋蘓 頌 日華本草一種 宋人 大明 證類本草一種 宋唐 慎微 本草補遺一種 元朱 震亨 本草綱目二十一種 明李 時珍 附註 魏李當之藥録 宋雷斆炮灸 吴普本草藥對 齊徐之才 唐甄權藥性 唐孟詵食療 孫思邈千金 楊損之刪繁 蕭炳四聲説 宋陳承别 南唐陳士良食性 㓂宗奭衍義 金張元素珍珠囊 王好古湯液 元李杲法象 元吳瑞日用 明汪穎食物 周憲王救荒 汪機㑹徧 王綸集要 寗原食鑑 陳嘉謨蒙筌 木之一 香木類三十五種 内附 六種 柏 本經 松 别録 杉 别録附丹 桎木 桂 本經 箘桂 本經 天竺桂 海藥 月桂 拾遺 木蘭 本經 辛夷 本經 沈香 别録 蜜香 拾遺 丁香 開寶香即 雞舌 檀香 别録 降真香 證類 楠 别録 樟 拾遺 釣樟 别録 烏藥 開寶附 研藥 櫰香 綱目香即 兠婁 必栗香 拾遺 楓香脂 唐本香即 白膠 薰陸香乳香 别録 没藥 開寶 騏驎竭 唐本竭 即血 質汗 開寳 安息香 唐本 蘓合香 别録 詹糖香 别録附 結殺 篤耨香 綱目附 膽香 樟腦 綱目 阿魏 唐本 蘆薈 開寳 胡桐淚 唐本 返魂香 海藥附兠 木香 木草綱目卷三十四目録
欽定四庫全書 本草綱目卷三十四 明 李時珍 撰 木之一 香木類三十五 種 内附六種 栢 本經 上品 釋名椈 音 菊 側栢 李時珍曰按魏子才六書精藴云萬 木皆向陽而栢獨西指蓋隂木而有 貞徳者故字從白白者西方也陸佃埤雅云柏之指 西猶鍼之指南也柏有數種入藥惟取葉扁而側生 者故曰側柏寇宗奭曰予官陜西登髙望柏千萬株 皆一一西指葢此木至堅不畏霜雪得木之正氣他 木不及所以受金之正 氣所制一一西指也 集解 别録曰柏實生太山山谷柏葉尤良四時各依 方靣采陰乾陶𢎞景曰處處有柏當以太山為 佳爾並忌取塜墓上者其葉以秋夏采者良蘇恭曰 今太山無復采子惟出陜州冝州為勝八月采之蘇 頌曰柏實以乾州者為最三月開花九月結子成熟 取采蒸曝舂礧取仁用其葉名側柏密州出者尤佳 雖與他柏相類而其葉皆側向而生功効殊别古柏 葉尤竒益州諸葛孔明廟中有大柏木相傳是蜀世 所植故人多采以作藥其味甘香異常柏也雷斆曰 柏葉有花柏葉叢柏葉及有子圓葉其有子圓葉成 片如大片雲母葉皆側葉上有微赤毛者宜入藥用 花柏葉其樹濃葉成朶無子叢柏葉其樹緑色並不 入藥陳承曰陶隱居説柏忌塜墓上者而今乾州者 皆是乾陵所出他處皆無大者但取其州土所宜子 實氣味豐美可也其柏異於他處木之文理大者多 為菩薩雲氣人物鳥獸狀極分明可觀有盗得一株 徑尺者值萬錢宜其子實為貴也時珍曰史記言松 柏為百木之長其樹聳直其皮薄其肌膩其花細𤨏 其實成毬狀如小鈴霜後四裂中有數子大如麥粒 芬香可愛柏葉松身者檜也其葉尖硬亦謂之栝今 人名圓柏以别側柏松葉柏身者樅也松檜柏半 者檜柏也蛾睂山中一種竹葉柏身者謂之竹柏 柏實修治 斆曰凡使先以酒浸一宿至明漉出曝乾 用黄精自然汁於日中煎之緩火煑成膏 為度每煎柏子仁三兩用酒五兩浸時珍曰此法是 服食家用者尋常用只蒸熟曝烈舂簸取仁炒研入 藥 氣味甘平無毒 甄權曰甘辛畏菊花羊 蹄草徐之才曰見葉下 主治驚悸益 氣除風濕安五臓久服令人潤澤美色耳目聰明不 飢不老輕身延年 本 經 療恍惚虚損吸吸歴節腰中重 痛益血止汗 别 録 治頭風腰腎中冷膀胱冷濃宿水興 陽道益夀去百邪鬼魅小兒驚癎 甄 權 潤肝 好 古 養心氣 潤腎燥安魂定魄益智寧神燒瀝澤頭髮治疥癬 時 珍 𤼵明 王好古曰柏子仁肝經氣分藥也又潤腎古方 十精丸用之時珍曰柏子仁性平而不寒不燥 味甘而補辛而能潤其氣清香能透心腎益脾胃葢 仙家上品藥也宜乎滋養之劑用之列仙傳云赤松 子食柏實齒落更生行 及奔馬諒非虚語也 附方 舊二 新四 服柏實法 八月連房取實暴收去殻研末 毎服二錢温酒下一日三服渴 即飲水令人悦澤一方加松子仁等分以松脂和丸 一方加菊花等分蜜丸服 竒效方用柏子仁二斤 為末酒浸為膏棗肉三斤白蜜白术末地黄末各一 斤擣匀丸彈子大毎嚼一丸一日三服百日百病愈 久服延 年壯神 老人虚祕 柏子仁松子仁大麻仁等分同研 溶蜜蠟丸梧子大以少黄丹湯食 前調服二三十丸 日二服 宼宗奭 腸風下血 柏子十四箇搥碎囊貯 浸好酒三盞煎八分服 立止方 普濟 小兒躽啼 驚癎腹滿大便青白色用柏子 仁末温水調服一錢 聖惠方 黃 水濕瘡 真柏油二兩香油二兩熬稠 搽之如神 陸氏積徳堂方 柏葉修治 斆曰凡用挼去兩畔并心枝了用糯泔浸 七日以酒拌蒸一伏時毎一斤用黄精自 然汁十二兩浸焙又浸又焙待汁乾用之時珍 曰此服食治法也常用或生或炒各従本方 氣味苦㣲温無毒 權曰苦辛性濇與酒相宜頌曰性 寒之才曰𤓰子牡礪桂為之使畏 菊花羊蹄諸石及麫麴伏砒硝𢎞景曰柏之葉實服 餌所重此云惡麴而人以釀酒無妨恐酒米相和異 單用 也 主治吐血衂血痢血崩中赤白輕身益氣令人 耐寒暑去濕痺生肌 别 録 治冷風歴節疼痛止尿血 甄 權 炙罯凍瘡燒取汁塗頭黒潤鬂髮 太 明 傅湯火傷止痛 滅瘢服之療蠱痢作湯常服殺五臓蠱益人 蘇 頌 發明 震亨曰柏屬隂與金善守故采其葉隨月建方 取其多得月令之氣此補陰之要藥其性多燥 久服之大益脾土以滋其肺時珍曰柏性後凋而耐 久禀堅凝之質乃多夀之木所以可入服食道家以 之㸃湯常飲元旦以之浸酒辟邪皆有取於此麝食 之而體香毛女食之而體輕亦其證驗矣毛女者秦 王宫人闗東賊至驚走入山飢無所食有一老公教 喫松柏葉初時苦澀久乃相宜遂不復飢冬不寒夏 不熱至漢成帝時獵者於終南山見一人無衣服身 生黒毛跳坑越澗如飛乃密圍獲之去秦時二百餘 載矣事出葛洪 抱朴子書中 附方 舊十 新九 服松柏法 孫真人枕中記云嘗以三月四 月采新生松葉長三四寸許并 花蕋隂乾又於深山巖谷中采當年新生柏葉長二 三寸者隂乾為末白蜜丸如小豆大常以日未出時 燒香東向手持八十一丸以酒下服一年延十年命 服二年延二十年命欲得長肌肉加大麻巨勝欲心 力壯健者加伏苓人參此藥除百病益元氣滋五臓 六腑清明耳目强壯不衰老延年益夀神騐用七月 七日露水丸之更佳服時仍祝曰神仙真藥體合自 然服藥入腹天地同年祝畢服藥忌諸雜肉五辛 神仙服餌 五月五日采五方側柏葉三斤逺志去心 二斤白伏苓去皮一斤為末煉蜜和丸梧 子大毎以仙靈脾酒下三十丸 日再服並無所忌勿示非人 中風不省 涎潮口禁 語言不出 手足軃曵得病之日便進此藥可使風退氣和不成 癈人柏葉一握去枝葱白一握連根研如泥無灰酒 一升煎一二十沸温服如不飲酒分 作四五服方進他藥 楊氏家藏方 時氣瘴疫 社中 西南 柏樹東南枝取暴乾研末毎服一 錢新水調下日三四服 聖恵方 霍亂轉筋 柏葉搗 爛裹脚 上及煎汁淋 之 聖恵方 吐血不止 張仲景柏葉湯用青柏葉一 把乾薑二片阿膠一挺炙三 味以水二升煑一升去滓别絞馬通汁一升合煎取 一升綿濾一服盡之 聖惠方用柏葉米飲服二錢 或蜜丸或水 煎服並良 憂恚嘔血 煩滿少氣胷中疼痛柏葉為 散米飲調服二方寸匕 聖 恵 方 衂血不止 柏葉榴花研末 吹之 普濟方 小便尿血 柏葉黄連焙 研酒服三錢 急濟 方 大腸下血 隨四時方向采側柏葉燒研毎米飲 服二錢王渙之舒州病此陳宜父大 夫𫝊方二服愈 百一選方 酒毒下血 或下痢嫩柏葉九蒸九晒 二兩陳槐花炒焦一兩為 末蜜丸梧子大毎空心温 酒下四十丸 普濟方 蠱痢下血 男子婦人小兒 大腹下黒血茶 脚色或膿血如淀色柏葉焙乾為末 與黄連同煎為汁服之 圖經 小兒洞痢 柏葉 煑汁 代茶飲之 經騐方 月水不斷 側柏葉炙芍藥等分毎用三錢 水酒各半煎服 室女用側柏 葉木賊炒微焦等分為末毎 服二錢米飲下 聖濟總録 湯火燒灼 柏葉生擣塗 之繫定二三 日止痛滅瘢 本草圖經 鼠瘻核痛 未成膿以柏葉擣塗熬塩熨 之氣下即消 姚僧坦集騐 方 大風癘疾 眉髪不生側柏葉九蒸九晒為末煉蜜 丸梧子大毎服五丸至十丸日三夜一 服百日即生 聖恵方 頭髮不生 側柏葉隂乾作末和 麻油塗之 梅師方 頭髮黃 赤 生柏葉末一升猪膏一斤和丸彈子大毎以布裹 一丸納泔汁中化開沭之一月色黒而潤矣 聖 恵 方 枝節主治煑汁釀酒去風痺歴節風燒取 油療瘑 疥及蟲癩良 蘇 恭 附方 舊二 新一 霍亂轉筋 以煖物裹脚後以柏术 片煑湯淋之 經騐方 齒䘌腫 痛 柏枝燒熱柱孔中須 㬰蟲縁枝出 聖恵 惡瘡有蟲 久不愈者以柏枝 節燒瀝取油傅之 三五次無不愈亦治牛 馬疥 陳承本草别説 脂主治身靣疣目同松脂研匀塗之數夕自失 聖 惠 根白皮氣味苦平無毒主治火灼爛瘡長毛髮 别 録 附方 舊 一 熱油灼傷 柏白皮以臘猪脂煎 油塗瘡上 肘后方 松 别録 上品 釋名 時珍曰按王安石字説云松柏為百木之 長松猶公也柏猶伯也故松從公柏從白 集解 别録曰松脂出太山山谷六月采頌曰松處處 有之其葉有兩鬛五鬛七鬛歳久則實繁中原 雖有不及塞上者佳好也松脂以通明如薰陸香顆 者為勝宗奭曰松黄一如蒲黄但味差淡松子多海 東來今闗右亦有但細小味薄也時珍曰松樹磥砢 修聳多節其皮粗厚有鱗形其葉後凋二三月抽㽔 生花長四五寸采其花蕋為松黄結實狀如猪心疊 成鱗砌秋老則子長鱗裂然葉有二針三針五針之 别三針者為栝子松五針者為松子松其子大如柏 子惟遼海及雲南者子大如巴豆可食謂之海松子 詳見果部孫思邈云松脂以衡山者為良衡山東五 百里滿谷所出者與天下不同蘇軾云鎮定松脂亦 良抱朴子云凡老松皮内自然聚脂為第一勝於鑿 取及煑成者其根下有傷處不見日月者為陰脂尤 佳老松餘氣結為伏苓千年松脂化為琥珀玉策記 云千年松樹四邊枝起上杪不長如偃葢其精化為 青牛青羊青犬青人 伏龜其夀皆千歳 松脂别名松膏 本 經 松肪 同 松膠 綱 目 松香 同 瀝青 修治 𢎞景曰采煉松脂法並在服食方中以桑灰汁 或酒煑軟挼納寒水中數十過白滑則可用頌 曰凡用松脂先須鍊治用大釡加水置甑用白茅藉 甑底又加黄砂於茅上厚寸許然後布松脂於上炊 以桑薪湯減頻添熱水候松脂盡入釡中乃出之投 于冷水既凝又蒸如此二過其白如玉然後入用 氣味苦甘温無毒 權曰甘平震亨曰 松脂屬陽金伏汞 主治癰疽惡瘡 頭瘍白秃疥瘙風氣安五臓除熱久服輕身不老延 年 本 經 除胃中伏熱咽乾消渴風痺死肌鍊之令白其 赤者主惡痺 别 録 煎膏生肌止痛排膿抽風貼諸瘡膿 血瘻爛塞牙孔殺蟲 甄 權 除邪下氣潤心肺治耳聾古 方多用辟穀 大 明 强筋骨利耳目治崩帶 時 珍 發明 𢎞景曰松柏皆有脂潤凌冬不凋理為佳物服 食多用但人多輕忽之耳頌曰道人服餌或合 伏苓松柏實菊花作丸亦可單服時珍曰松葉松實 服餌所須松節松心耐久不朽松枝則又樹之津液 精華也在土不朽流脂日久變為琥珀宜其可以辟 穀延齡葛洪抱朴子云上黨趙瞿病癩歴年垂死其 家棄之送置山穴中瞿怨泣經月有仙人見而哀之 以一囊藥與之瞿服百餘日其瘡都愈顔色豐悦肌 膚玉澤仙人再過之瞿謝活命之恩乞求其方仙人 曰此是松脂山中便多此物汝錬服之可以長生不 死瞿乃歸家長服身體轉輕氣力百倍登危渉險終 日不困年百餘歳齒不墜髪不白夜卧忽見屋間有 光大如鏡久而一室盡明如晝又見靣上有采女一 人戱於口鼻之間後入抱犢山成地仙於時人聞瞿 服此脂皆競服之車運驢負積之盈室不過一月未 覺大益皆輙止焉志之不堅如此張杲醫説有服松 丹之 法 附方 舊七新 十七 服食辟穀 千金方用松脂十斤以桑薪 灰汁一石煑五七沸漉出冷 水中旋復煑之凡十遍乃白細研為散毎服一二錢 粥飲調下日三服服至十兩以上不饑饑再服之一 年以後夜視目明久服延年益夀服又法百鍊松脂 治下篩蜜和納角中勿見風日毎 一團一日二服 服至百日耐寒暑二百日五臓補益五年即見西王 母 伏虎禪師服法用松脂十斤鍊之五度令苦味 盡毎一斤入伏苓四兩毎旦水服一 刀圭能令不食而復延齡身輕清爽 强筋補益 四聖 不老 丹用明松脂一斤以無灰酒沙鍋内桑柴火煑數沸 竹杖攪稠乃住火傾入水内結塊復以酒煑九遍其 脂如玉不苦不澀乃止為細末用十二兩入白伏苓 末半斤黄菊花末半斤柏子仁去油取霜半斤鍊蜜 丸如梧子大毎空心好酒送下七十二丸須擇吉日 修合勿令婦人雞犬見之 松梅丸用松脂以長流 水桑柴煑拔二次再以桑灰滴汁煑七次扯㧞更以 好酒煑二次仍以長流水煑二次色白不苦為度每 一斤入九蒸地黄末十兩烏梅末六兩錬蜜丸梧子 大毎服七十丸空心塩米湯下健陽補中强筋潤肌 大能益人竒白 飛霞方外 方 揩齒固牙 松脂出鎮定者佳稀布盛 入沸湯煑取浮水靣者投 冷水中不出者不用研末入白伏苓末和勻日用揩 齒潄口亦可嚥之固牙駐顔 蘇東坡仇池筆記 歴節諸風 百節酸痛不可忍松脂三十斤錬五十遍 以錬酥三升和脂三升攪令極稠毎旦空 心酒服方寸匕日三服數食麫粥為佳慎血 腥生冷酢物果子一百日瘥 外臺秘要 肝虚目 淚 鍊成松脂一斤釀米二斗水 七斗麴二斗造酒頻飲之 婦人白帶 松香五兩 酒二升煑 乾木臼杵細酒糊丸如梧子大 毎服百丸温酒下 摘𤣥方 小兒秃瘡 簡便方用 松香五錢 猪油一兩熬搽一日數次數日即愈麻衛生寶鑑用 瀝青一兩黄蠟一兩半銅緑一錢半 油一兩半文 武熬收毎攤 貼之神效 小兒𦂳唇 松脂炙化貼 之 聖恵方 風蟲牙痛 刮松 上脂 滚水泡化一漱即止 已試騐 集簡方 齲齒有孔 松脂絍塞須臾蟲從 脂出也 梅師方 久聾不聽 錬松脂三兩巴豆一兩和搗成丸 薄綿裹塞一日二度 梅師方 一切瘻 瘡 鍊成松脂末填令滿 日三四度 聖恵方 一切腫毒 松香八兩銅青二 錢蓖麻仁五錢同 搗作膏攤貼甚 妙 李樓竒方 軟節頻發 翠玉膏用通明瀝青八兩 銅緑二兩麻油三錢雄猪 膽汁三箇先溶瀝青乃下油膽傾入水 中扯拔器盛毎月緋帛攤貼不須再換 小金絲膏 治 一 切瘡癤腫毒瀝青白膠香各二兩乳香二錢沒藥一 兩黃蠟三錢又以香油三錢同熬至滴下不散傾入 水中扯千遍收貯 毎捻作餅貼之 疥癬濕瘡 松膠香研細少入輕粉 先以油塗瘡糝末在上 一日便乾頑者三二度 愈 劉涓子鬼遺方 隂囊濕痒 欲潰者用板兒松 香為末紙卷作筒 毎根入花椒三粒浸燈盞内三宿取出㸃 燒淋下油搽之先以米泔洗過 簡便方 金瘡出血 瀝青末少加生銅屑末糝 之立愈 唐珤經騐方 猪囓成瘡 松脂錬作餅 貼之 千金 刺 入肉中 百理不瘥松脂流出如乳頭香者傅上以帛 裹三五日當有根出不痛不痒不覺自安 兵部 手集 松節氣味苦温無毒主治百節久風風虚脚痺疼痛 别 録 釀酒主脚弱骨節風 𢎞 景 炒焦治筋骨間病能燥血 中之濕 震 亨 治風蛀牙痛煎水含漱或燒灰日揩有效 時 珍 發明 時珍曰松節松之骨也質堅氣勁久 亦不朽故筋骨間風濕諸病宜之 附方 舊三 新四 歴節風痛 四肢如解脱松節酒用二十斤 酒五斗浸三七日毎服一合日 五六服 外臺 轉筋攣急 松節一兩剉如米大乳香一錢銀 石器慢火炒焦存一二分性出火 毒研末毎服一二錢熱木𤓰酒調下 一應筋病皆治之 孫用和秘寶方 風熱牙病 聖恵 方用 油松節如棗大一塊碎切胡椒七顆入燒酒須二三 盞乘熱入飛過白礬少許噙漱三五口立瘥 又用 松節二兩槐白皮地骨皮各一 兩漿水煎湯熱漱冷吐瘥乃止 反胃吐食 松節煎酒 細飲之 百一 方 隂毒腹痛 油松木七塊炒焦冲酒 二鍾熱服 集簡方 顛撲損傷 松 節 煎酒服方 談埜翁 松 音詣火燒松 枝取液也 主治瘡疥及馬牛瘡 蘇 恭 松葉别名松毛氣味苦温無毒主治風濕瘡生毛髮 安五臓守中不饑延年 别 録 細切以水及麫飲服之或 擣屑丸服可斷穀及治惡疾 𢎞 景 炙罯凍瘡風瘡佳 大 明 去風痛脚痺殺米蟲 時 珍 附方 舊六 新三 服食松葉 松葉細切更研毎日食前以酒 調下二錢亦可煑汁作粥食初 服稍難久則自便矣令人不老身生緑毛輕 身益氣久服不已絶穀不飢不渴 聖恵方 天行温 疫 松葉細切酒服方寸匕日三 服能辟五年瘟 傷寒類要 中風口喎 青松葉一 斤搗汁清 酒一升浸二宿近火一宿初服半升 漸至一升頭靣汗出即止 千金方 三年中風 松葉 一斤 細切以酒一斗煮取三升 頓服汗出立瘥 千金方 歴節風痛 松葉搗汁一升 以酒三升浸七 日服一合日三 服 千金方 脚氣風痺 松葉酒治十二風痺不能 行服更生散四劑及衆療 不得力服此一劑便能行逺不過兩劑松葉六十斤 細剉以水四石煮取四斗九升以米五斗釀如常法 别煑松葉汁以漬米并饙飯泥釀封頭七日 發澄飲之取醉得此酒力者甚衆 千金方 風牙腫 痛 松葉一握塩一合酒 二升煎漱 聖恵方 大風惡瘡 猪肉松葉二斤麻 黄去節五兩剉以 生絹袋盛清酒二斗浸之春夏五日秋冬七日 每温服一小盞常令醺醺以效為度 聖恵方 陰囊 濕痒 松毛煎湯頻 洗 簡便方 松花别名松黄氣味甘温無毒 震亨曰多食 發上焦熱病 主治潤 心肺益氣除風止血亦可釀酒 時 珍 𤼵明 恭曰松花即松黄拂取正似蒲黄常服令輕身 療病勝似皮葉及脂也頌曰花上黄粉山人及 時拂取作湯㸃之甚佳但不堪停久故無用寄逺時 珍曰今人收黃和白沙糖印為餅膏充果餅食之且 難久收恐輕身療病 之功未必勝脂葉也 附方 舊一 新一 頭旋腦腫 三月收松花並薹五六寸如鼠 尾者蒸切一升以生絹囊貯浸 三升酒中五日空心 暖飲五合 普濟方 産後壯熱 頭痛頰赤口乾唇焦 煩渴昬悶用松花蒲 黄川芎當歸石膏等分為末每服二錢水二 合紅花二捻同煎七分細呷 本草衍義 根白皮氣味苦温無毒主治辟糓不饑 别 録 補五勞益 氣 大 明 木皮别名赤龍皮主治癰疽瘡口不合生肌止血治 白秃杖瘡湯火瘡 時 珍 附方 新 四 腸風下血 松木皮去粗皮取裏白者切晒焙 研為末毎服一錢臘茶湯下 楊 氏家 藏方 三十年痢 赤松上蒼皮一斗為末麫粥和服一 升日三不過一斗救人 聖恵方 金瘡杖瘡 赤龍鱗即古松皮煆存性研 末搽之最止痛 永類銓方 小兒頭瘡 浸 濕 名胎風瘡古松上自有缺調皮入豆䜴少許瓦上 炒存性研末入輕粉香油 塗之 經騐良方 松實 見果 部 艾納 見草部苔 類桑花 松蕈 見菜部 香蕈下 杉 别録 中品 釋名煔 音 杉 沙木 綱 目 㯳木 音 敬 集解 頌曰杉材舊不著所出州土今南中深山多有 之木類松而徑直葉附枝生若刺針郭璞註爾 雅云煔似松生江南可以為船及棺材作柱埋之不 腐又人家常用作桶板甚耐水宗奭曰杉幹端直大 抵如松冬不凋但葉濶成枝也今處處有之入藥須 用油杉及臭者良時珍曰杉木葉硬㣲扁如刺結實 如楓實江南人以驚蟄前後取枝挿種出倭國者謂 之倭木並不及蜀黔諸峒所産者尤良其木有赤白 二種赤杉實而多油白杉虚而乾燥有斑紋如雉者 謂之野雞斑作棺尤貴其木不生白蟻燒灰最發火 藥 杉材氣味辛微温無毒主治漆瘡煮湯洗之無不瘥 别 録 煮水浸捋脚氣腫滿服之治心腹脹痛去惡氣 蘇 恭 治風毒奔豚霍亂上氣並煎湯服 大 明 發明 震亨曰杉屑属金有火其節煮汁浸捋脚氣腫 滿尤效頌曰唐栁栁州纂救三死方云元和十 二年二月得脚氣夜半痞絶脇有塊大如石且死困 不知人搐搦上視三月家人號哭榮陽鄭洵美傳杉 木湯服半食頃大下三行氣通塊散方用杉木節一 大升橘葉切一大升無葉則以皮代之大腹檳榔七 枚連子碎之童子小便三大升共煮一大升半分為 兩服若一服得快即停後服此乃死病㑹有教者乃 得不死恐人不幸 病此故傳之云 附方 新 四 肺壅痰滯 上焦不利卒然欬嗽杉木屑一兩 皂角去皮酥炙三兩為末蜜丸梧 子大毎米飲下十丸 一日四服 聖恵方 小兒陰腫 赤痛日夜啼呌數日 退皮愈而復作用老 杉木燒灰入膩粉清油 調傅效 危氏得効方 肺壅失音 杉木燒炭入盌中 以小盌覆之用湯 淋下去盌飲水不愈再 作音出乃止 集簡方 臁瘡黒爛 多年老杉木節燒 灰麻油調隔箬葉 隔之絹帛包定數 貼而愈 救急方 皮主治金瘡血出及湯火傷灼取老樹皮燒存性研 傅之或入雞子清調傅一二日愈 時 珍 葉主治風蟲牙痛同芎藭細辛煎酒含漱 時 珍 子主治疝氣痛一歳一粒燒研酒服 時 珍 杉菌 見菜 部 附録丹桎木皮 桎音直藏器曰生江南深山似杉木 皮主治傷風取一握去土打碎煎如 糖日日 塗之 桂 别録 上品 牡桂 本經 上品 釋名梫 音寢時珍曰按范成大桂海志云凡木葉心 皆一縱理獨桂有兩道如圭形故字從圭陸 佃埤雅云桂猶圭也宣導百藥為之先聘通使如執 圭之使也爾雅謂之梫者能梫害他木也故呂氏春 秋云桂枝之下無雜木雷公炮炙論云桂釘木根其 木即死是也桂即牡桂之厚而辛烈者牡桂即桂之 薄而味淡者别録不當重 出今併為一而分目於下 集解 别録曰桂生桂陽牡桂生南海山谷二月八月 十月采皮隂乾𢎞景曰南海即是廣州神農本 經惟有牡桂菌桂俗用牡桂扁廣殊薄皮黄脂肉甚 少氣如木蘭味亦類桂不是知别樹是桂之老宿者 桂正圓如竹三重者良俗中不見惟以嫩枝破卷 成圓者用之非真菌桂也並宜研訪今俗又以半卷 多脂者單名為桂入藥最多是桂有三種矣此桂廣 州出者好交州桂州者形叚小而多脂肉亦好湘州 始興桂陽縣者即是小桂不如廣州者經云桂葉如 柏葉澤黒皮黄心赤齊武帝時湘州送樹植芳林苑 中今東山有桂皮氣粗相類而葉乖異亦能凌冬恐 是牡桂人多呼為丹桂正謂皮赤爾北方重此毎食 輙須之葢禮所云薑桂以為芬芳也恭曰桂惟有二 種陶氏引經云似柏葉不知此言從何所出又於别 録剰出桂條為深誤也單名桂者即是牡桂乃爾雅 所謂梫木桂也葉長尺許花子皆與菌桂同大小枝 皮俱名牡桂但大枝皮肉理粗虚如木而肉少味薄 名曰木桂亦云大桂不及小嫩枝皮肉多而半卷中 必皺起其味辛美一名肉桂亦名桂枝一名桂心出 融州桂州交州甚良其菌桂葉似柿葉中有縱文三 道表裏無毛而光澤肌理𦂳薄如竹大枝小枝皮俱 是筒其大枝無肉老皮堅版不能重卷味極淡薄不 入藥用小枝薄而卷及二三重者良或名筒桂陶云 小桂是也今惟出韶州保昇曰桂有三種菌桂葉似 柿葉而尖狭光淨花白蕋黄四月開五月結實樹皮 青黄薄卷若筒亦名筒桂其厚硬味薄者名版桂不 入藥用牡桂葉似枇杷葉狹長於菌桂葉一二倍其 嫩枝皮半卷多紫而肉中皺起肌理虚軟謂之桂枝 又名肉桂削去上皮名曰桂心其厚者名曰木桂藥 中以此為善陶氏言半卷多脂者為桂又引仙經云 葉似柏葉此則桂有三種明矣陶雖是梁武帝時人 實生於宋孝武建元三年歴齊為諸王侍讀曾見芳 林苑所植之樹蘇恭只知有二種指陶為誤何臆斷 之甚也藏器曰菌桂牡桂桂心三色同是一物桂林 桂嶺因桂得名今之所生不離此郡從嶺以南際海 盡有桂樹惟栁象州最多味既多烈皮又厚堅厚者 必嫩薄者必老采者以老薄為一色嫩厚為一色嫩 既辛烈兼又筒卷老必味淡自然版薄薄者即牡桂 卷者即菌桂也桂心即是削除皮上甲錯取其近理 而有味者承曰諸家所説幾不可考今廣交商人所 販及醫家見用惟陳蔵器一説最近之頌曰爾雅但 言梫木桂一種本草載桂及牡桂菌桂三種今嶺表 所出則有筒桂肉桂桂心官桂板桂之名而醫家用 之罕有分别舊説菌桂正圓如竹有二三重者則今 之筒桂也牡桂皮薄色黄少脂肉者則今之官桂也 桂是半卷多脂者則今之板桂也而今觀賓宜韶欽 諸州所圖上者種類亦各不同然總謂之桂無復别 名叅考舊注謂菌桂葉似柿中有三道文肌理緊薄 如竹大小皆成筒與今賓州所出者相類牡桂葉狹 於菌桂而長數倍其嫩枝皮半卷多紫與今宜州韶 州所出者相類彼土人謂其皮為木蘭皮肉為桂心 此又有黄紫兩色益可騐也桂葉如柏葉而澤皮黄 心赤與今欽州所出者葉密而細恐是其類但不作 柏葉形為異爾蘇恭以單桂牡桂為一物亦未可據 其木俱髙三四丈多生深山巒洞中人家園圃亦有 種者移植於嶺北則氣味殊少辛辣不堪入藥也三 月四月生花全類茱萸九月結實今人多以裝綴花 果作筵具其葉甚香可用作飲尤佳二月八月采皮 九月采花並陰乾不可近火時珍曰桂有數種以今 㕘訪牡桂葉長如枇杷葉堅硬有毛及鋸齒其花白 色其皮多脂菌桂葉如柿葉而尖狹光淨有三縱文 而無鋸齒其花有黃有白其皮薄而卷今商人所貨 皆此二桂但以卷者為菌桂半卷及板者為牡桂即 自明白蘇恭所説正合醫家見今用者陳蔵器陳承 斷菌牡為一物者非矣陶𢎞景復以單字桂為葉似 柏者亦非也柏葉之桂乃服食家所云非此治病之 桂也蘇頌所説稍明亦不當以欽州者為單字之桂 也按尸子云春花秋英曰桂嵇含南方草木狀云桂 生合浦交趾生必髙山之巔冬夏常青其類自為林 更無雜樹有三種皮赤者為用桂葉似柿者為菌桂 葉似枇杷者為牡桂其説甚明足破諸家之辯矣又 有巖桂乃蘭桂之類詳菌桂下韓衆采藥詩云闇河 之桂實大如棗得而食之後天而 老此又一種也闇河不知在何處 正誤 好古曰宼氏衍義言官桂不知縁何立名予考 圖經今觀賓宜諸州出者佳世人以觀字畫多 故寫作官也時珍曰此誤圖經今觀乃今視之 意嶺南無觀州曰官桂者乃上等供官之桂也 桂 别録時珍曰此即肉桂也厚而辛烈 去粗皮用其去内外皮者即為桂心 氣味甘辛大熱有小毒 權曰桂心苦辛無毒元素曰曰 肉桂氣熱味大辛純陽也杲 桂辛熱有毒陽中之陽浮也氣之薄者桂枝也氣之 厚者桂肉也氣薄則發泄桂枝上行而發表氣厚則 發熱桂肉下行而補腎此天地親上親下之道也好 古曰桂枝入足太陽經桂心入手少隂經血分桂肉 入足少陰太隂經血分細薄者為枝為嫩厚脂者為 肉為老去其皮與裏當其中者為桂心别録言有小 毒又云久服神仙不老雖有小毒亦從類化與黃岑 黃連為使小毒何施與烏頭附子為使全取其熱性 而已與巴豆硇砂乾漆穿山甲水蛭等同用則小毒 化為大毒與人參麥門冬甘草同用則調中益氣便 可久服也之才曰桂得人參甘草麥門冬大黃黄芩調 中益氣得柴胡紫石英乾地黄療吐逆忌生葱石脂 主治利肝肺氣心腹寒熱冷痰霍亂轉筋頭痛腰痛 出汗止煩止唾欬𠻳鼻齆墮胎温中堅筋骨通血脉 理疏不足宣導百藥無所畏久服神仙不老 别 録 補下 焦不足治沈寒痼冷之病滲泄止渴去營衛中風寒 表虚自汗春夏為禁藥秋冬下部腹痛非此不能止 元 素 補命門不足益火消陰 好 古 治寒痺風瘖隂盛失血 瀉痢驚癎 時 珍 桂心 藥性論斆曰用紫色厚者去上粗皮并内薄皮 取心中味辛者用中土又有桂草以煑丹陽木 皮偽充桂心也時珍曰按酉陽雜俎云丹陽山中有 山桂葉如麻開細黄花此即雷氏所謂丹陽木皮也 氣味苦辛無毒 詳前 桂下 主治九種心痛腹内冷氣痛不 可忍欬逆結氣壅痺脚痺不仁止下痢殺三蟲治鼻 中息肉破血通利月閉胞衣不下 甄 權 治一切風氣補 五勞七傷通九竅利闗節益精明目暖腰膝治風痺 骨節攣縮續筋骨生肌肉消淤血破痃癖癥瘕殺草 木毒 大 明 治風僻失音喉痺陽虚失血内托癰疽痘瘡 能引血化汗化膿解蛇蝮毒 時 珍 牡桂 本經時珍曰此即木桂也薄而味淡去粗皮 用其最薄者為桂枝枝之嫩小者為栁桂 氣味辛温無毒 權曰甘辛元素曰桂枝味辛甘氣微 熱氣味俱薄體輕而上行浮而升陽 也餘見前 單桂下 主治上氣欬逆結氣喉痺吐吸利闗節補 中益氣久服通神輕身不老 本 經 心痛脇痛脇風温筋 通脉止煩出汗 别 録 去冷風疼痛 甄 權 去傷風頭痛開腠 理解表發汗去皮膚風濕 元 素 泄奔豚散下焦畜血利 肺氣 成無 已 横行手臂治痛風 震 亨 發明 宗奭曰桂甘辛大熱素問云辛甘發散為陽故 漢張仲景桂枝湯治傷寒表虚皆須此藥正合 辛甘發散之意本草三種之桂不用牡桂菌桂者此 二種性止於温不可以治風寒之病也然本經止言 桂仲景又言桂枝者取枝上皮也好古曰或問本草 言桂能止煩出汗而張仲景治傷寒有當發汗凡數 處皆用桂枝湯又云無汗不得服桂枝汗家不得重 發汗若用桂枝是重發其汗汗多者用桂枝甘草湯 此又用桂枝閉汗也一藥二用與本草之義相通否 乎曰本草言桂辛甘大熱能宣導百藥通血脉止煩 出汗是調其血而汗自出也仲景云太陽中風陰弱 者汗自出衛實營虚故發熱汗出又云太陽病發熱 汗出者此為營弱衛强陰虚陽必凑之故皆用桂枝 發其汗此乃調其營氣則衛氣自和風邪無所容遂 自汗而解非桂枝能開凑理發出其汗也汗多用桂 枝者以之調和營衛則邪從汗出而汗自止非桂枝 能閉汗孔也昧者不知出汗閉汗之意遇傷寒無汗 者亦用桂枝誤之甚矣桂枝湯下發汗字當認作出 字汗自然發出非若麻黄能開腠理發出其汗也其 治虚汗亦當逆察其意可也成無已曰桂枝本為解 肌若太陽中風腠理緻密營衛邪實津液禁固其脉 浮緊發熱汗不出者不可與此必也皮膚疎泄自汗 脉浮緩風邪干於衛氣者乃可投之發散以辛甘為 主桂枝辛熱故以為君而以芍藥為臣甘草為佐者 風滛所勝平以辛苦以甘緩之以酸收之也以薑棗 為使者辛甘能發散而又用其行脾胃之津液而和 營衛不專於發散也故麻黄湯不用薑棗專於發汗 不待行其津液也承曰凡桂之厚實氣味重者宜入 治水臓及下焦藥輕薄氣味淡者宜入治頭目發散 藥故本經以菌桂飬精神牡桂利闗節仲景發汗用 桂枝乃枝條非身榦也取其輕薄能發散又有一種 栁桂乃桂之嫩小枝條尤宜入上焦藥用時珍曰麻 黄遍徹皮毛故專於發汗而寒邪散肺主皮毛辛走 肺也桂枝透逹營衛故能解肌而風邪去脾主營肺 主衛甘走脾辛走肺也肉桂下行導火之原此東垣 所謂腎苦燥急食辛以潤之開腠理致津液通其氣 者也聖恵方言桂心入心引血化汗化膿葢手少隂 君火厥隂相火與命門同氣者也别録云桂通血脉 是矣曾世榮言小兒驚風及泄瀉並宜用五苓散以 瀉丙火滲土濕内有桂能抑肝風而扶脾土又醫餘 録云有人患赤眼腫痛脾虚不能飲食肝脉盛脾脉 弱用凉藥治肝則脾愈虚用暖藥治脾則肝愈盛但 於温平藥中倍加肉桂殺肝而益脾故一治兩得之 傳云木得桂而枯是也此皆與别録桂利肝肺氣牡 桂治脇痛脇風之義相符人所不知者今為拈出又 桂性辛散能通子宫而破血故别録言其墮胎龎安 時乃云炒過則不損胎也又丁香官桂 治痘瘡灰塌能温托化膿詳見丁香下 附方 舊二十 新十二 隂痺熨法 寒痺者留而不去時痛而皮 不仁刺布衣者以火焠之刺 大人者以藥熨之熨法用醇酒二十斤蜀椒一斤乾 薑一斤桂心一斤凡四物㕮咀漬酒中用綿絮一斤 細白布四丈并納酒中置馬矢煴中封塗勿使泄氣 五日五夜出布絮暴乾復漬以盡其汁毎漬必捽其 日乃出乾之并用滓與絮複布為複巾長六七尺為 六七巾毎用一巾生桑炭火炙巾以熨寒痺所刺之 處令熱入至病所寒則復炙巾以熨之三十遍而止 汗出以巾拭身亦三十遍而止起歩内中無見風毎 刺必熨如此病 已矣 靈樞經 足躄筋急 桂末白酒和塗之一日 一上 皇甫謐甲乙經 中 風口喎 靣目相引偏僻頰急舌不可轉桂心酒煑取 汁故布蘸榻病上正即止左喎榻右右喎榻 左常用大效 千金方 中風逆冷 吐清水宛轉啼呼桂一兩水 一升半煎半升冷服 肘后 方 中風失音 桂着舌下嚥汁服又方桂末三錢 水二盞煎一盞 取汁 千金方 喉痺 不語 方同 上 偏正頭風 天隂風雨即發桂心末一兩酒 調塗傅額上及頂上 聖恵方 暑月解毒 桂苓丸用肉桂去粗皮不見火伏苓去皮 等分為細末煉蜜丸龍眼大毎新汲水化 服一丸 和劑方 桂漿渴水 夏月飲之解煩渇益氣消痰桂 末一大兩白蜜一升以水三斗 先煎取一斗入新瓷瓶中乃下二物打二三百轉先 以油紙一重覆上加二重封之毎日去紙一重七日 開之氣香味美格韻絶髙 今人多作之 圖經本草 九種心痛 聖恵方用桂心 二錢半為末酒 一盞半煎半盞飲立效臾外臺秘 要桂末酒服方寸匕須 六七次 心腹脹痛 氣短欲 絶桂二 兩水一升二合煑八 合頓服之 肘后方 中惡心痛 方同上 千金 寒疝心痛 四 肢 逆冷全不飲食桂心研末一 錢熱酒調下取效 聖恵方 産後心痛 惡血冲心氣 悶欲絶桂心 為末狗膽汁丸芡子大 毎熱酒服一丸 聖恵 産後瘕痛 桂末酒服方寸 匕取效 肘后 死 胎不下 桂末二錢待痛𦂳時童子小便温熱調下名 觀音救生散亦治産難横生加麝香少許酒 下比之水銀等藥 不損人 何氏方 血崩不止 桂心不拘多少砂鍋内 煆存性為末毎米飲空 腹服一二錢名神 應散 婦人良方 反腰血痛 桂末和苦酒塗之 乾再上 肘后方 吐血 下血 肘后用桂心為末水服方寸匕趙王璆曰此陰 采陽之症也不可服凉藥南陽 宣徳暴吐血 服二次而止其甥 亦以二服而安 小兒久痢 赤白用桂去皮以薑汁 炙紫黄連以茱萸炒過 等分為末紫蘇木𤓰煎湯服 之名金鎖散 全㓜心鑑 小兒遺尿 桂末雄雞肝 等分擣丸小 豆大温水調下 日二服 外臺 嬰兒臍腫 多因傷濕桂心炙熱熨之 日四五次 姚和衆方 外腎偏腫 桂末水調方寸匕 塗之 梅師方 食果腹脹 不拘老小用 桂末飯和丸 緑豆大吞五六丸白湯 下未消再服 經騐方 打撲傷損 淤血溷悶身體疼 痛辣桂為末酒服 二錢方 直指 乳癰腫痛 桂心甘草各二分烏頭一分炮為 末和苦酒塗之帋覆住膿化為水 神效方 肘后 重舌鵝口 桂末和薑汁塗 之 湯氏寶書 諸蛇傷毒 桂心䒷 蔞等分 為末竹筒密塞遇毒蛇傷即 傅之塞不密即不中用也 閉口椒毒 氣欲絶或出 白沫身體冷 急煎桂汁服之多飲新 汲水一二升 梅師方 中鉤吻毒 解芫青毒 並煮桂 汁服 葉主治擣碎浸水洗髮去垢除風 時 珍 箘桂 音窘品本 經上 釋名筒桂 唐 本 小桂 恭曰箘者竹名此桂嫩而易卷如 筒即古所用筒桂也筒佀箘字後 人誤書為箘習而成俗亦復因循也時珍曰今本草 又作從草之菌愈誤矣牡桂為大桂故此稱小桂 集解 别録曰箘桂生交趾桂林山谷巖厓間無骨正 圓如竹立秋采之𢎞景曰交趾屬交州桂林屬 廣州蜀都賦云箘桂臨巖是矣俗中不見正圓如竹 者惟嫩枝破卷成圓猶依桂用非真箘桂也仙經用 箘桂云三重者良則明非今桂矣别是一物應更研 訪時珍曰箘桂葉佀柿葉者是詳前桂下别録所謂 正圓如竹者謂皮卷如竹筒陶氏誤疑是木形如竹 反謂卷成圓者非真也今人所栽巖桂亦是箘桂之 類而稍異其葉不佀柿葉亦有鋸齒如枇杷葉而粗 澀者有無鋸齒如巵子葉而光潔者叢生巖嶺間謂 之巖桂俗呼為木犀其花有白者名銀桂黃者名金 桂紅者名丹桂有秋花者春花者四季花者逐月花 者其皮薄而不辣不堪入藥惟花可収 茗浸酒鹽漬及作香搽髪澤之類耳 皮 三月七 月采 氣味辛温無毒主治百病養精神和顔色 為諸藥先聘通使久服輕身不老靣生光華媚好常 如童子 本 經 發明 見前桂下時珍曰箘桂主治與桂心牡 桂逈然不同昔人所服食者葢此類耳 正誤 𢎞景曰仙經服食桂以葱稊合和雲母蒸化為 水服之慎㣲曰抱朴子云桂可合竹瀝餌之亦 可以龜腦和服之七年能歩行水上長生不死趙佗 子服桂二十年足下生毛日行五百里力舉千斤列 仙傳云范蠡好食桂飲水賣藥世人見之又桂父象 林人常服桂皮葉以龜腦和之時珍曰方上謬言類 多如此唐氏收入本 草恐誤後人故詳記 木犀花氣味辛温無毒主治同百藥煎孩兒茶作膏 餅噙生津辟臭化痰治風虫牙痛同麻油蒸熟潤髮 及作面脂 時 珍 天竺桂 海 藥 集解 珣曰天竺桂生南海山谷功用佀桂其皮薄不 甚辛烈宗奭曰皮與牡桂相同但薄耳時珍曰 此即今閩粤浙中山桂也而台州天竺最多故名大 樹繁花結實如蓮子狀天竺僧人稱為月桂是矣詳 月桂 下 皮氣味辛温無毒主治腹内諸冷血氣脹痛 蔵 器 破産 後惡血治血痢腸風補暖腰脚功與桂心同方家少 用 珣 月桂 拾 遺 集解 藏器曰今江東諸處毎至四五月後晦多於衢 路間得月桂子大於貍豆破之辛香古老相傳 是月中下也餘杭靈隱寺僧種得一株近代詩人多 所論述洞㝠記云有逺飛雞朝往夕還常啣桂實歸 於南土南土月路也故北方無之山桂猶堪為藥况 月桂乎時珍曰吳剛伐月桂之説起於隋唐小説月 桂落子之説起於武后之時相傳有梵僧自天竺鷲 嶺飛來故八月常有桂子落於天竺唐書亦云垂拱 四年三月有月桂下降於台州十餘日乃止宋仁宗 天聖丁夘八月十五夜月明天淨杭州靈隱寺月桂 子降其繁如雨其大如豆其圓如珠其色有白者黄 者黒者殻如芡實味辛拾以進呈寺僧種之得二十 五株慈雲式公有序記之張君房宿錢塘月輪寺亦 見桂子紛如烟霧回旋成穂墜如牽牛子黄白相間 咀之無味據此則月中真若有樹矣竊謂月乃陰魄 其中婆娑者山河之影爾月既無桂則空中所墜者 何物耶泛觀羣史有雨塵沙土石雨金鉛錢汞雨絮 帛穀粟雨草木花藥雨毛血魚肉之類甚衆則桂子 之雨亦妖怪所致非月中有桂也桂生南方故惟南 方有之宋史云元豐三年六月饒州雨木子數畆狀 類山芋子味辛而香即此類也道 經月桂謂之不時花不可供獻 子氣味辛温無毒主治小兒耳後月蝕瘡研碎𫝊之 藏 器 木蘭 本經 上品 釋名杜蘭 别 録 林蘭 本 經 木蓮 綱 目 黄心 時珍曰其香如蘭 其花如蓮故名其 木心黃故 曰黄心 集解 别録曰木蘭生零陵山谷及太山皮似桂而香 十二月采皮陰乾𢎞景曰零陵諸處皆有之狀 如楠樹皮甚薄而味辛香今益州者皮厚狀如厚朴 而氣味為勝今東人皆以山桂皮當之亦相類道家 用合香亦好保昇曰所在皆有樹髙數仞葉似菌桂 葉有三道縱文其葉辛香不及桂也皮如板桂有縱 横文三月四月采皮陰乾頌曰今湖嶺蜀川諸州皆 有之此與桂全别而韶州所上乃云與桂同是一種 取外皮為木蘭中肉為桂心葢是桂中之一種爾十 一月十二月采陰乾任昉述異記云木蘭洲在潯陽 江中多木蘭又七里洲中有魯班刻木蘭舟至今在 洲中今詩家云木蘭舟出於此時珍曰木蘭枝葉俱 踈其花内白外紫亦有四季開者深山生者尤大可 以為舟按白樂天集云木蓮生巴峽山谷間民呼為 廣心樹大者髙五六丈渉冬不凋身如青楊有白紋 葉如桂而厚大無脊花如蓮花香色豔膩皆同獨房 蕋有異四月初始開二十日即謝不結實此説乃真 木蘭也其花有紅黄白數色其木肌細而心黄梓人 所重蘇頌所言韶州者是牡桂非木蘭也或云木蘭 樹雖去皮亦不死羅願言其冬花實如小柿甘美者 恐不 然也 皮氣味苦寒無毒主治身大熱在皮膚中去靣熱赤 皰酒皶惡風癲疾陰下痒濕明耳目 本 經 療中風傷寒 及癰疽水腫去臭氣 别 録 治酒疸利小便療重舌 時 珍 附方 舊二 新一 小兒重舌 木蘭皮一尺廣四寸削去粗皮 入醋一升漬汁噙之 子母秘 録 靣上皶皰 皯 用木蘭皮一斤細切以三年酢漿 漬之百日晒乾搗末毎漿水服方寸匕 日三服肘後用酒漬之巵 子仁一斤 古今録騐方 酒疸發斑 赤黒黄色心下 燠痛足脛腫滿 小便黄由大醉當風入水所致用木蘭皮一兩 黄茋二兩為末酒服方寸匕日三服 肘後方 花主治魚哽骨哽化鐡丹用之 時 珍 辛夷 本經 上品 釋名辛雉 本 經 侯桃 同 房木 同 木筆 拾 遺 迎春 時珍曰夷 者荑也其 苞初生如荑而味辛也揚雄甘泉賦云列辛雉於林 薄服䖍注云即辛夷雉夷聲相近也今本草作辛矧 傳寫之誤矣藏器曰辛夷花未發時苞如小桃子有 毛故名侯桃初發如筆頭北人呼為木筆其花最早 南人呼 為迎春 集解 别録曰辛夷生漢中魏興梁州川谷其樹似杜 仲髙丈餘子似冬桃而小九月采實暴乾去心 及外毛毛射人肺令人欬𢎞景曰今出丹陽近道形 如桃子小時氣味辛香恭曰此是樹花未開時收之 正月二月好采云九月采實者恐誤也保昇曰其樹 大連合抱髙數仞葉似柿葉而狹長正月二月花似 有毛小桃色白而帶紫花落而無子夏杪復着花如 小筆又有一種花蘂皆同但三月花開四月花落子 赤似相思子二種所在山谷皆有禹錫曰今苑中有 樹髙三四丈其枝繁茂正二月花開紫白色花落乃 生葉夏初復生花經伏歴冬葉花漸大如有毛小桃 至來年正二月始開初是興元府進來樹纔三四尺 有花無子經二十餘年方結實葢年淺者無子非有 二種也其花開早晚各隨方土節氣爾宗奭曰辛夷 處處有之人家園亨亦多種植先花後葉即木筆花 也其花未開時苞上有毛尖長如筆故取象而名花 有桃紅紫色二種入藥當用紫者須未開時收之已 開者不佳時珍曰辛夷花初出枝頭苞長半寸而尖 鋭儼如筆頭重重有青黄茸毛順鋪長半分許及開 則似蓮花而小如盞紫苞紅熖作蓮及蘭花香亦有 白色者人呼為玉蘭又有千葉者 諸家言苞似小桃者比類欠當 苞修治 斆曰凡用辛夷拭去赤肉毛了以芭蕉水浸 一宿用漿水煑之從已至未取出焙乾用若 治眼目中患即一時去皮用 向裏實者大明曰入藥微炙 氣味辛温無毒 時珍曰 氣味俱 薄浮而散陽也入手太陰足陽明經之才曰芎藭 為之使惡五石脂畏昌蒲蒲黄黄連石膏黄環 主 治五臓身體寒熱風頭腦痛靣䵟久服下氣輕身明 目增年耐老 本 經 温中解肌利九竅通鼻塞涕出治靣 腫引齒痛眩冐身兀兀如在車船之上者生鬚髮去 白蟲 别 録 通闗脉治頭痛憎寒體噤瘙癢入靣脂生光 澤 大 明 鼻淵鼻鼽鼻窒鼻瘡及痘後鼻瘡並用研末入 麝香少許葱白蘸入數次甚良 時 珍 發明 時珍曰鼻氣通於天天者頭也肺也肺開竅於 鼻而陽明胃脉環鼻而上行腦為元神之府而 鼻為命門之竅人之中氣不足清陽不升則頭為之 傾九竅為之不利辛夷之辛温走氣而入肺其體輕 浮能助胃中清陽上行通於天所以能温中治頭靣 目鼻九竅之病軒岐之後能達此理者東垣李杲二 人而 已 沉香 别録 上品 釋名沉水香 綱 目 蜜香 時珍曰木之心節置水則沈故 名沈水亦曰水沈半沉者為棧 香不沉者為黄熟香南越志言交州人稱為 蜜香謂其氣如蜜脾也梵書名阿迦嚧香 集解 恭曰沉香青桂雞骨馬蹄煎香同是一樹出天 竺諸國木似櫸栁樹皮青色葉似橘葉經冬不 凋夏生花白而圓秋結實似檳榔大如桑椹紫而味 辛藏器曰沉香枝葉並似椿云似橘者恐未是也其 枝節不朽沉水者為沈香其肌理有黒脉浮者為煎 香雞骨馬蹄皆是煎香並無别功止可熏衣去臭頌 曰沉香青桂等香出海南諸國及交廣崖州沈懐逺 南越志云交趾蜜香樹彼人取之先斷其積年老木 根經年其外皮幹俱朽爛木心與枝節不壊堅黒沈 水者即沉香也半浮半沈與水靣平者為雞骨香細 枝緊實末爛者為青桂香其幹為棧香其根為黃熟 香其根節輕而大者為馬蹄香此六物同出一樹有 精粗之異爾並采無時劉恂嶺表録異云廣管羅州 多棧香樹身似柜栁其花白而繁其葉如橘其皮堪 作紙名香皮紙灰白色其紋如魚子沾水即爛不及 楮紙亦無香氣沉香雞骨黄熟棧香雖是一樹而根 榦枝節各有分别也又丁謂天香傳云此香竒品最 多四香凡四十二狀出於一木木體如白楊葉如冬 青而小海北竇化髙雷皆出香之地比海南者優劣 不侔既所禀不同復售者多而取者速其香不待稍 成乃趨利伐賊之深也非同璚管黎人非時不妄剪 伐故木無夭札之患必得異香焉宗奭曰嶺南諸郡 悉有傍海處尤多交幹連枝岡嶺相接千里不絶葉 如冬青大者數抱木性虛柔山民以構茅廬或為橋 梁為飯甑為狗槽有香者百無一二葢木得水方結 多在折枝枯幹中或為沈或為煎或為黄熟自枯死 者謂之水盤香南息髙竇等州惟産生結香葢山民 入山以刀斫曲幹斜枝成坎經年得兩水浸漬遂結 成香乃鋸取之刮去白木其香結為斑㸃名鷓鴣斑 燔之極清烈香之良者惟任璚崖等州俗謂之角沈 黄沈乃枯木得者宜入藥用依木皮而結者謂之青 桂氣尤清在土中歳久不待創剔而成薄片者謂之 龍鱗削之自卷咀之柔靭者謂之白蠟沈无難得也 承曰諸品之外又有龍鱗麻葉竹葉之類不止一二 十品要之入藥惟取中實沈水者或沈水而有中心 空者則是雞骨謂中有朽路如雞骨中血眼也時珍 曰沈香品類諸説頗詳今攷楊億談苑蔡條叢話范 成大桂海志張師正倦游録洪駒父香譜葉廷珪香 録諸書撮其未盡者補之云香之等凡三曰沈曰棧 曰黄熟是也沈香入水則沈其品凡四曰熟結乃膏 脉凝結自朽出者曰生結乃刀斧伐仆膏脉結聚者 曰脱落乃因水朽而結者曰蟲漏乃因蠧隙而結者 生結為上熟脱次之堅黒為上黄色次之角沈黒潤 黄沈黄潤蠟沈柔靭革沈紋横皆上品也海島所出 有如石杵如肘如拳如鳯雀龜蛇雲氣人物及海南 馬蹄牛頭燕口蠒栗竹葉芝菌梭子附子等香皆因 形命名爾其棧香入水半浮半沈即沈香之半結連 木者或作煎香畨名婆木香亦曰弄水香其類有蝟 刺香雞骨香葉子香皆因形而名有大如竺者為蓬 莱香有如山石枯槎者為光香入藥皆次於沉香其 黄熟香即香之輕虚者俗訛為速香是矣有生速斫 伐而取者有熟速腐朽而取者其大而可雕刻者謂 之水盤頭並不堪入藥但可焚爇葉廷珪云出渤泥 占城真蠟者謂之畨沈亦曰舶沈曰藥沈醫家多用 之以真蠟為上蔡絛云占城不若真臘真臘不若海 南黎峒黎峒又以萬安黎母山東峒者冠絶天下謂 之海南沉一片萬錢海北髙化諸州者皆棧香爾范 成大云黎峒出者泥土沈香或曰崖香雖薄如紙者 入水亦沈萬安在島東鍾朝陽之氣故香尤醖藉土 人亦自難得舶沈香多腥烈尾烟必焦交趾海北之 香聚於欽州謂之欽香氣尤焦 烈南人不甚重之惟以入藥 正誤 時珍曰按李珣海藥本草謂沉者為沉香浮者 為檀香梁元帝金樓子謂一木五香根為檀節 為沉花為雞舌膠為薫陸葉為霍香並誤也五香各 是一種所謂五香一本者即前蘇恭所言沈棧青桂 馬蹄雞骨 者是矣 修治 斆曰凡使沈香須要不枯如觜角硬重沈於水 下者為上半沈者次之不可見火時珍曰欲入 丸散以紙褁置懐中待燥研之或入乳鉢以水 磨粉晒乾亦可若入煎劑惟磨汁臨時入之 氣味辛微温無毒 珣曰苦温大明曰辛熱元素曰陽 也有升有降時珍曰咀嚼香甜者 性平辛辣 者性熱 主治風水毒腫去惡氣 别 録 主心腹痛霍亂中惡邪鬼 疰氣清人神竝宜酒煑服之諸瘡腫宜入膏中 李 珣 調 中補五臓益精壯陽暖腰膝止轉筋吐瀉冷氣破癥 癖冷風麻痺骨節不任風濕皮膚瘙癢氣痢 大 明 補右 腎命門 元 素 補脾胃及痰涎血出於脾 李 杲 益氣和神 劉 完 素 治上熱下寒氣逆喘急大腸虛閉小便氣淋男子 精冷 時 珍 附方 新 七 諸虚寒熱 冷痰虚熱冷香湯用沉香附子炮 等分水一盞煎七分露一夜空心 温服壘王好 古醫 元戎 胃冷久呃 沉香紫蘇白豆蔲仁各一錢 為末毎柿蒂湯服五七分 吳球活 人心鏡 心神不足 火不降水不升健忘驚悸朱雀丸 用沉香五錢伏神一兩為末煉蜜 和丸小豆大毎食後人參湯服三 十丸日二服 王璆百一選方 腎虛目黒 煖水臓 用沉香 一兩蜀椒去目炒出汗四兩為末酒糊丸梧 子大毎服三十丸空心塩湯下 普濟方 胞轉不 通 非小腸膀胱厥陰受病乃强忍房事或過忍小便 所致當治其氣則愈非利藥可通也沉香木香各 二錢為末白湯空腹服之 以通為度 醫壘元戎 大腸虚閉 因房事精液耗 涸者沉香一兩 肉蓯蓉酒浸焙二兩各研末以麻仁研汁作糊丸 梧子大每服一百丸蜜湯下 嚴子禮濟生方 痘 瘡黒䧟 沉香檀香乳香等分爇於盆内抱 兒於上薫之即起 鮮于樞鉤𤣥 蜜香 拾 遺 釋名木蜜 内 典 没香 綱 目 多香木 同 阿 音 矬 集解 藏器曰蜜香生交州大樹節如沉香法華經注 云木蜜香蜜也樹形似槐而香伐之五六年乃 取其香異物志云其葉如椿樹生千歳斫仆之四五 歳乃徃㸔已腐敗惟中節堅貞者是香珣曰生南海 諸山中種之五六年便有香交州記云樹似沉香無 異也時珍曰按魏王花木志云木蜜號千歳樹根本 甚大伐之四五歳取不腐者為香觀此則陳蔵器所 謂生千歳乃斫者葢誤訛也叚成式酉陽雜俎云沒 樹出波斯國拂林國人呼為阿 樹長丈餘皮青白 色葉似槐而長花似橘花而大子黒色大如山茱 萸酸甜可食廣州志云肇慶新興縣出多香木俗名 蜜香辟惡氣殺鬼精晉書云太康五年大秦國獻蜜 香樹皮紙微褐色有紋如魚子極香而堅靭觀此數 説則蜜香亦沉香之類故形狀功用兩相彷彿南越 志謂交人稱沉香為蜜香交州志謂蜜香似沉香嶺 表録言棧香皮紙似魚子尤可互證楊慎丹鉛録言 蜜樹是蜜蒙花樹者謬也又枳梖木 亦名木蜜不知亦同類否詳見果部 氣味辛温無毒主治去臭除鬼氣 蔵 器 辟惡去邪鬼尸 注心氣 李 珣 丁香 宋開 寶 校正 併入别録 雞舌香 釋名丁子香 嘉 祐 雞舌香 藏器曰雞舌香與丁香同種 花實叢生其中心最大者為 雞舌擊破有順理而解為兩向如雞舌故名乃是母 丁香也禹錫曰按齊民要術云雞舌香俗人以其似 丁子故呼為丁子香時珍曰宋 嘉祐本草重出雞舌今併為一 集解 恭曰雞舌香樹葉及皮並似栗花如梅花子似 棗核此雌樹也不入香用其雄樹雖花不實采 花釀之以成香出崑崙及交州愛州以南珣曰丁香 生東海及崑崙國二月三月花開紫白色至七月方 始成實小者為丁香大者如巴豆為母丁香志云丁 香生交廣南畨按廣州圖上丁香樹髙丈餘木類桂 葉似櫟葉花圓細黄色凌冬不凋其子出枝蕊上如 釘長三四分紫色其中有粗大如山茱萸者俗呼為 母丁香二月八月采子及根一云盛冬生花子至次 年春采之頌曰雞舌香唐本草言其木似栗南越志 言是沉香花廣志言是草花蔓生實熟貫之可以香 口其説不定今人皆以乳香中揀出木實似棗核者 為之堅頑枯燥絶無氣味燒亦無香用療氣與口臭 則甚乖疎不知縁何以為雞舌也京下老醫言雞舌 與丁香同種其中最大者為雞舌即母丁香療口臭 最良治氣亦效葛稚川百一方治暴氣刺心痛用雞 舌香酒服又抱朴子書以雞舌黄連乳汁煎之注目 治百疹之在目者皆愈更加精明古方治瘡癰五香 連翹湯用雞舌香而孫真人千金方無雞舌用丁香 似為一物也其采花釀成香之説絶無知者慎㣲曰 沈存中筆談云予集靈苑方據陳蔵器拾遺以雞舌 為丁香母今考之尚不然雞舌即丁香也齊民要術 言雞舌俗名丁子香日華子言丁香治口氣與三省 故事載漢時郎官日含雞舌香欲其奏事芬芳之説 相合及千金方五香湯用丁香無雞舌最為明騐開 寶本草重出丁香謬矣今世以乳香中大如山茱茰 者為雞舌畧無氣味治疾殊乖承曰嘉祐補注及蘇 頌圖經引諸書以雞舌為丁香抱朴子言可注眼但 丁香恐不宜入眼含之口中熱臭不可近乳香中所 揀者雖無氣味却無臭氣有痰利九竅之理諸方用 治小兒驚癎亦欲其逹九竅也斆曰丁香有雌雄雄 者顆小雌者大如山茰更名母丁香入藥最勝時珍 曰雄為丁香雌為雞舌諸説甚明獨陳承所言甚為 謬妄不知乳香中所揀者乃畨棗核也即無漏子之 核見果部前人不知丁香即雞舌誤以此物充之爾 乾薑熖硝尚可㸃眼草果阿魏畨人以作食料則丁 香之㸃眼噙 口又何害哉 鷄舌香 别 録 氣味辛微温無毒 時珍曰 辛温 主治風水毒腫 霍亂心痛去惡熱 别 録 吹鼻殺腦疳入諸香中令人身 香 甄 權 同薑汁塗㧞去白鬚孔中即生黒者異常 藏 器 丁香 開 寶 氣味辛温無毒 時珍曰辛熱好古曰純陽入 手太隂足少隂陽明經斆曰 方中多用雌者力大膏煎中若用雄須去 丁葢乳子𤼵人背癰也不可見火畏鬱金 主治溫脾 胃止霍亂壅脹風毒諸腫齒疳䘌能𤼵諸香 開 寶 風䘌 骨槽勞臭殺蟲辟惡去邪治奶頭花止五色毒痢五 痔 李 珣 治口氣冷氣冷勞反胃鬼疰蠱毒殺酒毒消痃 癖療腎氣奔豚氣隂痛腹痛壯陽暖腰膝 大 明 療嘔逆 甚騐 保 昇 去胃寒理元氣氣血盛者勿服 元 素 治虚噦小 兒吐瀉痘瘡胃虚灰白不𤼵 時 珍 𤼵明 好古曰丁香與五味子廣茂同用治奔豚之氣 亦能泄肺能補胃大能療腎宗奭曰日華子言 丁香治口氣此正是御史所含之香也治脾胃冷氣 不和甚良母丁香氣味尤佳震亨曰口居上地氣出 焉脾有鬱火溢入肺中失其清和之意而濁氣上行 𤼵為口氣若以丁香治之是揚湯止沸爾惟香薷治 之甚㨗時珍曰宋末太醫陳文中治小兒痘瘡不光 澤不起𤼵或脹或瀉或渇或氣促表裏俱虚之證並 用木香散異攻散倍加丁香官桂甚者丁香四五十 枚官桂一二錢亦有服之而愈者此丹溪朱氏所謂 立方之時必運氣在寒水司天之際又值嚴冬鬱遏 陽氣故用大辛熱之劑𤼵之者也若不分氣血虚實 寒熱經絡一槩驟用其殺人也必矣葛洪抱朴子云 凡百病在目者以雞舌香黄連乳汁煎注之皆愈此 得辛散苦降養隂之妙陳承言 不可㸃眼者葢不知此理也 附方 舊八新 十八 暴心氣痛 雞舌香末酒服 一錢 肘後方 乾霍亂痛 不 吐 不下丁香十四枚研末以沸湯一升 和之頓服不瘥更服 思邈千金方 小兒吐瀉 丁香 橘紅 等分煉蜜丸黃豆大米 湯化下 劉氏小兒方 小兒嘔吐 不止丁香生半夏 各一錢薑汁浸一 夜晒乾為末薑汁打麫糊丸黍米 大量大小用薑湯下 全㓜心鑑 嬰兒吐乳 小兒百 日晬内 吐乳或糞青色用年少婦人乳汁一盞入丁香十枚 陳皮去白一錢石器煎一二十沸細細與服 陳文 中小 兒方 小兒冷疳 靣黄腹大食即吐者母丁香七枚為 末乳汁和蒸三次薑湯服之 衛生 易簡 方 胃冷嘔逆 氣厥不通母丁香三箇陳橘皮一 塊去白焙水煎熱服 十便良方 反 胃吐食 袖珍方用母丁香一兩為末以塩梅入搗和 丸芡子大每噙一丸 聖恵方用母丁香神 麴炒等分為末 米飲服一錢 朝食暮吐 丁香十五箇研末甘蔗汁 薑汁和丸蓮子大噙嚥之 𤣥摘 方 反胃闗格 氣噎不通丁香木香各一兩每服四 錢水一盞半煎一盞先以黄泥做成 盌濾藥汁于内食前服此方乃椽史吳安之𫝊於都 事葢耘夫有效試之果然土盌取其助脾也 徳生 堂經 驗方 傷寒呢逆 及噦逆不定丁香一兩乾柿蒂焙一 兩為末每服一錢煎人參湯下 簡 要濟 衆方 毒腫入腹 雞舌香青木香薫陸香麝香各一兩 水四升煑二升分二服 肘后方 食蟹致傷 丁香末薑湯服五 分 證治要訣 婦人崩中 晝夜不止丁 香二兩酒二 升煎一升分 服 梅師方 婦人産難 母丁香三十六粒滴乳香三 錢六分為末同活兎膽和杵 千下丸作三十六丸每服一丸好酒化 下立騐名如意丹 頤真堂經騐方 婦人陰冷 母 丁 香末紗嚢盛如指大納入 陰中病即已 本草衍義 鼻中息肉 丁香綿褁納 之 聖恵方 風 牙宣露 發歇口氣雞舌香射干一兩麝 香一分為末日揩 聖濟總録 齲齒黒臭 雞 舌 香煑汁含之 外臺秘要 唇舌生瘡 雞舌香末綿褁 含之 外臺 乳頭裂破 丁 香 末傅之 梅師方 妬乳乳痛 丁香末水服方 寸匕 梅師方 癰疽惡肉 丁香 末傅 之外以膏藥䕶 之 怪證竒方 桑蝎螫人 丁香末蜜調 塗 聖恵方 香衣辟汗 丁 香 一兩為末川椒六十粒和之絹 袋盛佩絶無汗氣 多能鄙事 丁皮 時珍曰即樹皮 也似桂皮而厚 氣味 同 香 主治齒痛 李 珣 心腹冷氣 諸病方家用代丁香 時 珍 枝主治一切冷氣心腹脹滿惡心泄瀉虚滑水榖不 消 用枝杖七斤肉豆䓻麫煨八斤白麫炒六斤甘草 炒十一斤炒塩中三斤為末日日㸃服出御藥院 方 根氣味辛熱有毒主治風熱毒腫不入心腹之用 開 寶 檀香 别録 下品 釋名㫋檀 綱 目 真檀 時珍曰檀善木也故字從亶亶善 也釋氏呼為㫋檀以為湯沐猶言 離垢也畨人訛為真檀雲南人 呼紫檀為勝沉香即赤檀也 集解 藏器曰白檀出海南樹如檀恭曰紫真檀出崑 崙盤盤國雖不生中華人間遍有之頌曰檀香 有數種黄白紫之異今人盛用之江淮河朔所生檀 木即其類但不香爾時珍曰按大明一統志云檀香 出廣東雲南及占城真臘𤓰哇渤泥暹邏三佛齊回 回等國今嶺南諸地亦皆有之樹葉皆似荔枝皮青 色而滑澤葉廷珪香譜云皮實而色黄者為黄檀皮 潔而色白者為白檀皮腐而色紫者為紫檀其木並 堅重清香而白檀尤良宜以紙封收則不洩氣王佐 格古論云紫檀諸溪峒出之性堅新者色紅舊者色 紫有蟹爪文新者以水浸之可染物真者揩壁上色 紫故有紫檀色黄檀最香俱可作帶骻扇骨等物 白㫋檀氣味辛温無毒 大明曰熱元素曰陽中微陰 入手太陰足少陰通行陽明 經 主治消風熱腫毒 𢎞 景 治中惡鬼氣殺蟲 蔵 器 煎服止心 腹痛霍亂腎氣痛水磨塗外腎并腰腎痛處 大 明 散冷 氣引胃氣上升進飲食 元 素 噎膈吐食又靣生黒子每 夜以漿水洗拭令赤磨汁塗之甚良 時 珍 發明 杲曰白檀調氣引芳香之物上至極髙之分最 宜橙橘之屬佐以薑棗輔以葛根縮砂益智豆 䓻通行陽明之經在胸膈之上處咽嗌之間為理氣 要藥時珍曰楞嚴經云白㫋檀塗身能除一切熱惱 今西南諸畨酋皆用諸香塗身取此義也杜寶大業 録云隋有夀禪師妙醫術作五香飲濟人沉香飲檀 香飲丁香飲澤蘭飲甘松飲皆以香為主更加别藥 有味而止渴兼補益人也道書檀香謂之浴香不可 燒供 上真 紫檀氣味鹹㣲寒無毒主治摩塗惡毒風毒 别 録 刮末 傅金瘡止血止痛療淋 𢎞 景 醋磨傅一切卒腫 大 明 發明 時珍曰白檀辛温氣分之藥也故能理衛氣而 調脾肺利胸膈紫檀鹹寒血分之藥也故能和 營氣而消腫 毒治金瘡 降真香 證 類 釋名紫藤香 綱 目 雞骨香 珣曰仙𫝊伴和諸香燒烟直 上感引鶴降醮星辰燒此香 為第一度籙功力極騐降真之名以此時珍曰 俗呼舶上來者為畨降亦名雞骨與沉香同名 集解 慎㣲曰降真香出黔南珣曰生南海山中及大 秦國其香似蘇方木燒之初不甚香得諸香和 之則特美入藥以畨降紫而潤者為良時珍曰今廣 東廣西雲南安南漢中施州永順保靖及占城暹邏 渤泥琉球諸畨皆有之朱輔山溪蠻叢話云雞骨香 即降香本出海南今溪峒僻處所出者似是而非勁 瘦不甚香周逹觀真臘記云降香生叢林中畨人頗 費砍斫之功乃樹心也其外白皮厚八九寸或五六 寸焚之氣勁而逺又嵇含草木狀云紫藤香長莖細 葉根極堅實重重有皮花白子黒其莖截置烟熖中 經久成紫香可降神按嵇氏所説與前説稍異豈即 朱氏所謂似是而非者乎抑中國者與畨降不同乎 氣味辛温無毒主治燒之辟天行時氣宅舍怪異小 兒帶之辟邪惡氣 李 珣 療拆傷金瘡止血定痛消腫生 肌 時 珍 發明 時珍曰降香唐宋本草失收唐慎微始増入之 而不著其功用今拆傷金瘡家多用其節云可 代沒藥血竭按名醫録云周崈被海㓂刃傷血出不 止筋如斷骨如拆用花蕊石散不效軍士李髙用紫 金散掩之血止痛定明日結痂如鐵遂愈且無瘢㾗 叩其方則用紫藤香瓷瓦刮下研末爾云即降之最 佳者曽救萬人羅天益衛生 寶鑑亦取此方云甚效也 附方 新 二 金瘡出血 降真香五倍子銅花等分 為末傅之 醫林集要 癰疽惡 毒 畨降末楓乳香等分為丸熏 之去惡氣甚妙 集簡方 楠 别録 上品 校正 併入海藥柟木皮 拾遺柵木枝葉 釋名柟 與楠字同時珍曰南方之木故字從南 海藥本草柵木皮即柟字之誤今正之 集解 藏器曰柟木髙大葉如桑出南方山中宗奭曰 楠材今江南造船皆用之其木性堅而善居水 久則當中空為白蛾所穴時珍曰楠木生南方而黔 蜀諸山尤多其樹直上童童若幢葢之狀枝葉不相 礙葉似豫章而大如牛耳一頭尖經歳不凋新陳相 换其花赤黃色實似丁香色青不可食幹甚端偉髙 者十餘丈巨者數十圍氣甚芬芳為梁棟器物皆佳 葢良材也色赤者堅白者脆其近根年深向陽者結 成草木山水之狀俗 呼為骰柏楠宜作器 楠材氣味辛微温無毒 藏器曰苦温無毒 大明曰熱微毒 主治霍亂 吐下不止煑汁服 别 録 煎湯洗轉筋及足腫枝葉同功 大 明 附方 新 三 水腫自足起 削楠木桐木煑汁漬足并飲 少許日日為之 肘後方 心 脹腹痛 未得吐下取楠木削三四兩水 三升煑三沸飲之 肘後方 聤耳出膿 楠 木 燒研以綿杖繳 入 聖恵方 皮氣味苦温無毒主治霍亂吐瀉小兒吐乳暖胃正 氣並宜煎服 李 珣 樟 拾 遺 釋名 時珍曰其木理多 文章故謂之樟 集解 藏器曰江東 船多用樟木縣名豫章因木得 名時珍曰西南處處山谷有之木髙丈餘小葉 似楠而尖長背有黄赤茸毛四時不凋夏開細花結 小子木大者數抱肌理細而錯縱有文宜於雕刻氣 甚芬烈豫章乃二木名一類 二種也豫即釣樟見下條 樟材氣味辛温無毒主治惡氣中惡心腹痛鬼疰霍 亂腹脹宿食不消常吐酸臭水酒煑服無藥處用之 煎湯浴脚氣疥癬風癢作履除脚氣 蔵 器 發明 時珍曰霍亂及乾霍亂須吐者以樟木屑煎濃 汁吐之甚良又中惡鬼氣卒死者以樟木燒烟 熏之待甦乃用藥此物辛烈 香竄能去濕氣辟邪惡故也 附方 新 一 手足痛風 冷痛如虎咬者用樟木屑一斗急 流水一石煎極滚泡之乘熱安足 於桶上薫之以草薦圍住勿令湯氣入目其 功甚㨗此家𫝊經騐方也 虞槫醫學正傳 癭節主治風疰鬼邪 時 珍 附方 新 一 三木節散 治風勞靣色青白肢節沉重膂間 痛或寒或熱或躁或嗔思食不能 食被䖝侵蝕證狀多端天靈葢酥炙研二兩牛黄人 中白焙各半兩麝香二錢為末别以樟木瘤節皂莢 木瘤節槐木瘤節各為末五兩每以三錢水一盞煎 半盞去滓調前末一錢五更頓服取下䖝物為妙 聖恵 方 釣樟 别録 下品 校正 併入拾 遺枕材 釋名烏樟 𢎞 景 棆 音 綸 枕 音 沈 豫 綱目時珍曰樟有大小二 種紫淡二色此即樟之小 者按鄭樵通志云釣樟亦樟之類即爾雅所謂棆無 疪是也又相如賦云楩楠豫章顔師古注云豫即枕 木章即樟木二木生至七年乃可分别觀此則豫即 别録所謂釣樟者也根似烏藥香故又名烏樟 集解 𢎞景曰釣樟出睢陽邵陵諸處亦呼作烏樟方 家少用而俗人多識恭曰生郴州山谷樹髙丈 餘葉似楠葉而尖長背有赤毛若枇杷葉上毛八月 九月采根皮日乾炳曰根似烏藥香藏器曰枕生南 海山谷作 船次於樟木 根皮氣味辛温無毒主治金瘡止血刮屑傅之甚驗 别 録 磨服治霍亂 二 炳 治奔豚脚氣水腫煎湯服亦可浴 瘡痍疥癬風瘙併研末傅之 大 明 莖葉主治置門上辟天行時氣 蕭 炳 烏藥 宋開 寶 釋名旁其 拾 遺 鰟魮 綱 目 矮樟 時珍曰烏以色名其葉狀 似鰟魮鯽魚故俗呼為鰟 魮樹拾遺作旁其方音訛也南 人亦呼為矮樟其氣似樟也 集解 藏器曰烏藥生嶺南邕州容州及江南樹生似 茶髙丈餘一葉三椏葉青隂白根狀似山芍藥 及烏樟根色黒褐作車轂紋横生八月采根其直根 者不堪用頌曰今台州雷州衡州皆有之以天台者 為勝木似茶檟髙五七尺葉㣲圓而尖靣青背白有 紋四五月開細花黄白色六月結實根有極大者又 似釣樟根然根有二種嶺南者黒褐色而堅硬天台 者白而虛軟並以八月采根如車轂紋形如連珠者 佳或云天台者香白可愛而不及海南者力大承曰 世稱天台者為勝今比之洪州衡州者天台香味為 劣入藥功效亦不及但肉色頗赤而差細小爾時珍 曰吳楚山中極多人以為薪根葉皆有香氣但根不 甚大纔如芍藥爾嫩者肉白老者肉褐色其子 如冬青子生青熟紫核殻極薄其仁亦香而苦 根氣味辛温無毒 好古曰氣厚於味陽 也入足陽明少陰經 主治中惡心 腹痛蠱毒疰忤鬼氣宿食不消天行疫瘴膀胱腎間 冷氣攻衝背膂婦人血氣小兒腹中諸蟲 藏 器 除一切 冷霍亂反胃吐食瀉痢癰癤疥癘并解冷熱其功不 可悉載猫犬百病並可磨服 大 明 理元氣 好 古 中氣脚氣 疝氣氣厥頭痛腫脹喘急止小便頻數及白濁 時 珍 發明 宗奭曰烏藥性和來氣少走泄多但不甚剛猛 同沈香同磨作湯㸃服治胸腹冷氣甚穩當時 珍曰烏藥辛温香竄能散諸氣故恵民和劑局方治 中風中氣諸症用烏藥順氣散者先疏其氣氣順則 風散也嚴用和濟生方治七情鬱結上氣喘急用四 磨湯者降中兼升瀉中帶補也其方以人參烏藥沈 香檳榔各磨濃汁七分合煎細細嚥之朱氏集騐方 治虛寒小便頻數縮泉丸用同益智子等分為丸服 者取其通陽明少陰經 也方見草部益智子下 附方 新十 一 烏沈湯 治一切氣一切冷補五臓調中壯 陽暖腰膝去邪氣冷風麻痺膀胱 腎間冷氣攻衝背膂俛仰不利風水毒腫吐瀉轉筋 癥癖刺痛中惡心腹痛鬼氣疰忤天行瘴疫婦人血 氣痛用天台烏藥一百兩沈香五十兩人參三兩甘 草爁四兩為末每服半錢薑塩湯空心㸃服 和劑 局 方 一切氣痛 不拘男女冷氣血氣肥氣息賁氣伏梁 氣奔豚氣搶心切痛冷汗喘息欲絶天 台烏藥小者酒浸一夜炒茴香炒青橘皮去白炒 良薑炒等分為末温酒童便調下 衛生家寶方 男 婦諸病 香烏散用香附烏藥等分為末毎服一二錢 飲食不進薑棗湯下瘧疾乾薑白塩湯下腹 中有䖝檳榔湯下頭風虛腫茶湯下婦人冷氣米飲下 產後血攻心脾痛童便下婦人血海痛男子疝痛茴香 湯下韞乾 坤秘 小腸疝氣 烏藥一兩升麻八錢水二鍾煎 一鍾露一宿空心熱服 孫天 仁集 效方 脚氣掣痛 郷村無藥初發時即取土烏藥不犯 鐵器布揩去土瓷瓦刮屑好酒浸一 宿次早空心温服溏泄即愈入麝少許尤佳痛入腹 者以烏藥同雞子瓦罐中水煑一日去雞子切片蘸 食以湯送下甚 效 永類鈐方 血痢瀉血 烏藥燒存性研陳米飯丸 梧子大每米飲下三十丸 濟普 方 小兒慢驚 昬沈或搐烏藥磨 水灌之 濟急方 氣厥頭痛 不拘多 少及産 後頭痛天台烏藥川芎藭等分為末每服二錢臘 茶清調下産後鐵錘燒紅淬酒調下 濟生方 咽 㗋閉痛 生烏藥即矮樟根以酸醋二盞煎一盞 先噙後嚥吐出痰涎為愈 經騐方 孕中 有癰 洪州烏藥軟白香辣者五錢水一盞牛皮膠一 片同煎至七分温服乃龔彦徳方也 婦人良 方 心腹氣痛 烏藥水磨濃汁一盞入橘皮 一片蘇一葉煎服 集簡方 嫩葉主治炙碾煎飲代茗補中益氣止小便滑數 藏 器 發明 時珍曰烏藥下通少陰腎經上理脾胃元氣 故丹溪朱氏補陰丸藥中徃徃加烏藥葉也 子主治隂毒傷寒腹痛欲死取一合炒起黒烟投水 中煎三五沸服一大盞汗出陽回即瘥 斗門 方 附録研藥 珣曰生南海諸州小樹葉如椒根如烏藥 而圓小根味苦温無毒主霍亂下利赤白 中惡蠱毒腹内不 調者剉水煎服 櫰香 音懷 綱目 釋名兠婁婆香 集解 時珍曰櫰香江淮湖嶺山中有之木大者近丈 許小者多被樵采葉青而長有鉅齒狀如小薊 葉而香對節生其根狀如枸杞根而大煨之甚香楞 嚴經云壇前安一小臚以兠婁婆香煎水沐浴即此 香 也 根氣味苦濇平無毒主治頭癤腫毒碾末麻脂調塗 七日腐落 時 珍 必栗香 拾 遺 釋名花木香 詹香 集解 藏器曰必栗香生髙山中葉如老椿擣置上 流魚悉暴腮而死木為書軸白魚不損書也 氣味辛温無毒主治鬼疰心氣斷一切惡氣煑汁服 之燒為香殺蟲魚 蔵 器 楓香脂 唐本 草 釋名白膠香 時珍曰楓樹枝弱善揺故字從風俗呼 香楓金光明經謂其香為須薩折羅婆 香頌曰爾雅謂楓為攝攝言風至則 攝攝而鳴也梵書謂之薩闍羅婆香 集解 恭曰楓香脂所在大山中皆有之頌曰今南方 及闗陜甚多樹甚髙大似白楊葉圓而作岐有 三角而香二月有花白色乃連着實大如鴨卵八月 九月熟時暴乾可燒南方草木狀云楓實惟九真有 之用之有神乃難得之物其脂為白膠香五月斫為 坎十一月采之説文解字云楓木厚葉弱枝善揺漢 宫殿中多植之至霜後葉丹可愛故稱楓宸任昉述 異記云南中有楓子鬼木之老者為人形亦呼為靈 楓葢瘤癭也至今越巫有得之者以雕刻鬼神可致 靈異保昇曰王瓘軒轅本紀云黄帝殺蚩尤於黎山 之丘擲其械於大荒之中化為楓木之林爾雅注云 其脂入地千年為琥珀時珍曰楓木枝幹修聳大者 連數圍其木甚堅有赤有白白者細膩其實成毬有 柔刺嵇含言楓實惟出九真者不知即此楓否孫炎 爾雅正義云楓子鬼乃攝木上寄生枝髙三四尺天 旱以泥塗之即雨也荀伯子臨川記云嶺南楓木歳 久生瘤如人形遇暴雷驟雨則暗長三五尺謂之楓 人宋齊丘化書云老楓化為羽人數説不同大抵癭 瘤之説猶 有理也 香脂修治 時珍曰凡用以虀水煑二十沸 入冷水中揉扯數十次晒乾用 氣味辛苦平無毒主治癮疹風痒浮腫煮水浴之又 主齒痛 唐 本 一切癰疽瘡疥金瘡吐衂咯血活血生肌 止痛解毒燒過揩牙永無牙疾 時 珍 發明 震亨曰楓香屬金有水與火其性疏通故木易 有蟲穴為外科要藥近世不知誤以松脂之清 瑩者為之甚謬宗奭曰楓香松脂皆可亂乳香但楓 香微白黄色燒之可見真偽時珍曰楓香松脂皆可 亂乳香其功雖次於 乳香而亦彷彿不逺 附方 舊一新 十五 吐血不止 白膠香為散每服二錢新 汲水調下 簡要濟衆 吐 血衂血 白膠香蛤粉等分為末姜 汁調服 王璆百一選方 吐血咯血 澹寮方 用白膠 香銅青各一錢為末入乾柿内紙包煨熟食之為聖 恵方用白膠香切片炙黄一兩新綿一兩燒灰 末 每服一錢 米飲下 金瘡斷筋 楓香末傅之 危氏方 便癰膿血 白膠香 一兩為 末入麝香輕粉少 許摻之 袖珍方 小兒奶疽 生靣上用楓香為膏 攤貼之 活幼全書 瘰 癧軟癤 白膠香一兩化開以箆麻子六十四 粒研入待成膏攤貼 儒門事親 諸瘡不 合 白膠香輕粉各二錢 猪脂和塗 直指方 一切惡瘡 水沉金絲膏用白 膠香瀝青各一兩 以麻油黄蠟各二錢半同溶化入冷 水中扯千遍攤貼之 儒門事親 惡瘡疼痛 楓香 膩粉 等分為末漿水洗淨 貼之 夀親養老書 久近脛瘡 白膠香為末以酒瓶 上箬葉夾末貼之 袖珍 方 小兒疥癬 白膠香黄蘖輕粉等分為末 羊骨髓和傅之 儒門事親 大便不 通 白膠香半棗大鼠糞二枚研勻水和 作挺納入肛門良久自通 普濟方 年久牙疼 楓 香 脂為末以香爐内灰和勻 每旦揩擦 危氏得效方 魚骨哽咽 白膠香細細吞 之 聖恵方 木皮氣味辛平有小毒 蘇 恭 主治水腫下水氣煑汁用 之 蘇 恭 煎飲止水痢為最 藏 器 止霍亂刺風冷風煎湯浴 之 大 明 正誤 藏器曰楓皮性澀能止水痢蘇云下水腫 水腫非澀藥所療又云有毒明見其謬 附方 新 一 大風瘡 楓子木燒存性研輕粉等分麻油調 搽極妙章貢有鼓角匠病此一道人 𫝊方遂愈 經騐良方 根葉主治癰疽已成擂酒飲以滓貼之 時 珍 菌氣味有毒食之令人笑不止地漿解之 𢎞 景 薫陸香乳香 别録 上品 釋名馬尾香 海 藥 天澤香 内 典 摩勒香 綱 目 多伽羅香 宗奭 曰薫 陸即乳香為其垂滴如乳頭也鎔塌在地者為塌香 皆一也時珍曰佛書謂之天澤香言其潤澤也又謂 之多伽羅香又曰杜嚕香李珣言薫陸是樹皮乳是 樹脂陳藏器言乳是薰陸之類宼宗奭言是一物陳 承言薫陸是總名乳是薫陸之乳頭也今攷言譜言 乳有十餘品則乳乃薫陸中似乳頭之一品爾陳承 之説為近理二物原附沉香下宋嘉祐 本草分出二條今據諸説合併為一 集解 恭曰薫陸香形似白膠香出天竺者色白出單 于者夾緑色香亦不甚珣曰按廣志云薫陸香 是樹皮鱗甲采之復生乳頭香生南海是波斯松樹 脂也紫赤如櫻桃透明者為上蔵器曰乳香即薫陸 之類也禹錫曰按南方異物志云薫陸出大秦國在 海邊有大樹枝葉正如古松生於沙中盛夏木膠流 出沙上狀如桃膠夷人采取賣與商賈無賈則自食 之宗奭曰薫陸木葉類棠梨南印度界呵叱釐國出 之謂之西香南畨者更佳即乳香也承曰西出天竺 南出波斯等國西者色黄白南者色紫赤日久重叠 者不成乳頭雜以沙石其成乳者乃新出未雜沙石 者也薫陸是總名乳是薫陸之乳頭也今松脂楓脂 中亦有此狀者甚多時珍曰乳香今人多以楓香雜 之惟燒之可辨南畨諸國皆有宋史言乳香有一十 三等按葉廷珪香録云乳香一名薫陸香出大食國 南其樹類松以斤斫樹脂溢於外結而成香聚而成 塊上品為揀香圓大如乳頭透明俗呼滴乳又曰明 乳次為瓶香以瓶收者次為乳塌雜沙石者次為黒 塌色黒次為水濕塌水漬色敗氣變者次為斫削雜 碎不堪次為纒末播揚為塵者觀此則乳有自流出 者有斫樹溢出者諸説皆言其樹類古松㓂氏言類 棠梨恐亦𫝊聞當從前説道書乳香檀香謂之浴香 不可燒 祀上真 修治 頌曰乳性至粘難碾用時以繒袋掛於忩隙間 良久取研乃不粘也大明曰入丸散微炒殺毒 則不粘時珍曰或言乳香入丸藥以少酒研如泥以 水飛過晒乾用或言以燈心同研則易細或言以糯 米數粒同研或言以人指甲二三片同研或言以乳 鉢坐熱水中乳之皆易細外丹本草云乳香以韭實 葱蒜煆伏成汁最柔五金 丹房鑑源云乳香啞銅 氣味微温無毒 大明曰乳香辛熱微毒元素曰苦 辛純陽震亨曰善竄入手少隂經 主治薫陸主風水毒腫去惡氣伏尸癮疹癢毒乳香同 功 别 録 乳香治耳聾中風口噤不語婦人血氣止大腸 洩澼療諸瘡令内消能發酒理風冷 藏 器 下氣益精補 腰膝治腎氣止霍亂衝惡中邪氣心腹痛疰氣煎膏 止痛長肉 大 明 治不眠 之 才 補腎定諸經之痛 元 素 仙方用 以辟穀 李 珣 消癰疽諸毒托裏䕶心活血定痛伸筋治 婦人產難折傷 時 珍 發明 時珍曰乳香香竄能入心經活血定痛故為癰 疽瘡瘍心腹痛要藥素問云諸痛痒瘡瘍皆屬 心火是矣産科諸方多用之亦取其活血之功爾陳 自明婦人良方云知蘄州施少卿得神寢丸方於蘄 州徐大丞云婦人臨産月服之令胎滑易生極有效 騐用通明乳香半兩枳殻一兩為末煉蜜丸梧子大 每空心酒服三十丸李嗣直治癰疽初起内托䕶心 散云香徹瘡孔中能使毒氣外出不致内攻也方見 穀部緑豆下按葛洪抱朴子云浮炎洲在南海中出 薫陸香乃樹有傷穿木膠流墮夷人采之恒患狤 獸啖之此獸斫刺不死以缺能之皮不傷而骨碎乃 死觀此則乳香之治折傷缺 活血止痛亦其性然 也楊清叟云凡人筋不伸者 敷藥宜加乳香其性能伸筋 附方 舊五新 二十六 口目喎斜 乳香燒烟熏之以順 其血脉 證治要訣 袪風益 顔 真乳香二斤白蜜三斤瓷器合 煎如餳毎旦服二匙 竒效方 急慢驚風 乳香半 兩甘遂 半兩同研末每服半錢用乳香 湯下小便亦可 王氏博濟方 小兒内釣 腹痛用乳 香沒藥木 香等分水煎服之 阮氏小兒方 小兒夜啼 乳香一錢燈花七枚為 末每服半匙乳汁下 聖恵 方 心氣疼痛 不可忍用乳香三兩真茶四兩為末 以臘月鹿血和丸彈子大每温醋化 一丸服之方瑞 竹堂經騐 冷心氣痛 乳香一粒胡椒四十九粒 研入薑汁熱酒調服 潘 氏經 騐方 隂證呃逆 乳香同硫黄燒烟 嗅之 傷寒藴要 辟禳瘟疫 每臘月 二十四 日五更取第一汲井水浸乳香至元旦五更温熱從 小至大每人以乳一塊飲水三呷則一年無時災孔 平仲云此乃宣聖之方 孔氏七十餘代用之也 夢寐遺精 乳香一塊拇指大 卧時細嚼含至三 更嚥下三五服即 效 醫林集要 淋癃溺血 取乳香中夾舌者研細 米飲服一錢 危氏得 效 方 難産催生 簡要濟衆方用黄明乳香五錢為末母 猪血和丸梧子大每酒服五丸 經騐 方用乳香以五月五日午時令一人在壁内奉乳鉢 一童子在壁外以筆管自壁縫中逐粒遞過用鉢内 研細水丸芡子大每服一丸無灰酒下少聖恵方用 明乳香一豆大為末新汲水一盞入醋 許令産婦 兩手捉石燕念慮藥三遍乃飲之畧行數歩即下乆 海上方用乳香硃砂等分為末麝香酒服一錢良 自 下 咽㗋骨哽 乳香一錢水研服 之 衛生易簡方 香口辟臭 滴乳噙之 摘𤣥方 風蟲牙痛 不可忍者梅師方用薫陸香嚼嚥其汁立 瘥 朱氏集騐方用乳香豆許安孔中燒 烟筋烙化立止中又方乳香川椒末各一錢為末化 蠟和作丸塞孔 直指方用乳香巴豆等分研和 蠟丸塞之分聖恵方用乳 香枯礬等 蠟丸塞之 大風癘疾 摩勒香一斤即 乳頭内光明者 細研入牛乳五升甘草末四兩瓷盒盛之安桌子上 置中庭安劒一口夜於北極下祝禱去盒子葢露一 夜次日入甑中蒸炊三斗米熟即止夜間依前祝露 又蒸如此三次乃止每服一茶匙空心及晚食前温 酒調服服後當有惡物出至 三日三夜乃愈也 聖恵方 漏瘡膿血 白乳香二錢 牡蠣粉一錢 為末雪糕丸麻子大每薑 湯服三十丸 直指方 斑豆不快 乳香研細猪心 血和丸芡子大 每温水化服一丸 聞人䂓痘疹論 癰疽寒顫 乳香半兩熟水研服顫 發於脾乳香能入脾故 也指仁齋 直 方 甲疽弩肉 濃血疼痛不愈用乳香為末膽 礬燒研等分傅之肉消即愈 靈苑 方 玉莖作腫 乳香葱白等分搗 傅 山居四要 野火丹毒 自兩足 起乳香 末羊脂調塗 幼㓜新書 癧瘍風駁 薫陸香白歛同研日日揩 之并作末水服 千金方 杖 瘡潰爛 乳香煎油搽瘡 口 永類鈐方 沒藥 宋開 寶 釋名末藥 時珍曰沒 末皆梵言 集解 志曰沒藥生波斯國其塊大小不定黒色似安 息香頌曰今南海諸國及廣州或有之木之根 株皆如橄㰖葉青而宻歳乆者則有脂液流滴在地 下凝結成塊或大或小亦類安息香采無時珣曰按 徐表南州記云是波斯松脂也狀如神香赤黒色時 珍曰按一統志云沒藥樹髙大如松皮厚一二寸采 時掘樹下為坎用斧伐其皮脂流於坎旬餘方取之 李珣言乳香是波斯松脂此又言沒藥亦是松脂葢 出𫝊聞之誤爾所謂 神香者不知何物也 修治 同乳 香 氣味苦平無毒主治破血止痛療金瘡杖瘡諸惡瘡 痔漏卒下血目中翳暈痛膚赤 開 寶 破癥瘕宿血損傷 瘀血消腫痛 大 明 心膽虚肝血不足 好 古 墮胎及産後心 腹血氣痛並入丸散服 李 珣 散血消腫定痛生肌 時 珍 發明 權曰凡金刀所傷打損踠跌墜馬筋骨疼痛心 腹血瘀者並宜研爛熱酒調服推陳致新能生 好血宗奭曰沒藥大槩通滯血血滯則氣壅瘀氣壅 瘀則經絡滿急經絡滿急故痛且腫凡打撲踠跌皆 傷經絡氣血不行瘀壅作腫痛也時珍曰乳香活血用 沒藥散血皆能止痛消腫生肌故二藥每每相兼而 附方 舊二 新七 歴節諸風 骨節疼痛晝夜不止沒藥末半 兩虎脛骨酥炙為末三兩毎服 二錢温酒調下 圖經本草 筋骨損傷 米粉四兩炒黄入沒藥乳 香末各半兩酒調成膏攤 貼之方御 藥院 金刃所傷 未透膜者乳香沒藥各一錢以 童子小便半盞酒半盞温化服 之為末亦可 竒效良方 小兒盤腸 氣痛沒藥乳香等分為末以 木香磨水煎沸調一錢服立 效孩楊氏 嬰 寶鑑 婦人腹痛 内傷癘刺沒藥末一錢 酒服便止 圖經本草 婦人血 運 方同 上 血氣心痛 沒藥末二錢水一盞酒 一盞煎服 醫林集要 産後惡血 沒藥血竭末各一錢童子小便温酒各半盞煎沸 服良久再服惡血自下更不生痛 婦人良方 女 人異疾 女人月事退出皆作禽獸之形欲來傷人先 將綿塞隂戸乃頓服沒藥末一兩白湯調下 即愈方 危氏 騏驎竭 唐本 草 釋名血竭 時珍曰騏驎亦馬名也此物如乾血故謂 之血竭曰騏驎者隱之也舊與紫 同條 紫 乃此樹上蟲所 造成今分入蟲部 集解 恭曰騏驎竭樹名渴留紫 樹名渇禀二物大 同小異志曰二物同條功效亦别紫 色赤而 黑其葉大如盤 從葉上出騏驎竭色黄而赤從木 中出如松脂珣曰按南越志云騏驎竭是紫 樹之 脂也欲騐真偽但嚼之不爛如蠟者為上頌曰今南 畨諸國及廣州皆出之木髙數丈婆娑可愛葉似櫻 桃而有三角其脂液從木中流出滴下如膠飴狀久 而堅凝乃成竭赤作血色采無時舊説與紫 大都 相類而别是一物功力亦殊斆曰凡使勿用海母血 真相似只是味鹹并腥氣騏驎竭味微鹹甘似巵子 氣也時珍曰騏驎竭是樹脂紫 是蟲造按一統志 云血竭樹畧如沒藥樹其肌赤色采法亦於樹下掘 坎斧伐其樹脂流於坎旬日取之多出大食諸國今 人試之以透指甲者為真獨孤滔丹房鑑源云此物 出於西胡禀熒惑之氣而結以火燒之有 赤汁涌出久而灰不變本色者為真也 修治 斆曰凡使先研作粉篩過入丸散 中用若同衆藥搗則化作塵飛也 氣味甘鹹平無毒 大明曰得 蜜佗僧良 主治心腹卒痛金瘡血 出破積血止痛生肉去五臟邪氣 唐 本 傷折打損一切 疼痛血氣攪刺内傷血聚補虛並宜酒服 李 珣 補心包 絡肝血不足 好 古 益陽精消隂滯氣 太清修 鍊法 傅一切惡 瘡疥癬久不合性急不可多使却引膿 大 明 散滯血諸 痛婦人血氣小兒瘛瘲 時 珍 發明 時珍曰騏驎竭木之脂液如人之膏血其味甘 鹹而走血葢手足厥隂藥也肝與心包皆主血 故爾河間劉氏云血結除血痛為和血之聖藥是矣 乳香沒藥雖主血病而兼入氣分此則専於血分者 也 附方 舊一新 十一 白虎風痛 走注兩膝熱腫用騏驎竭硫 黄末各一兩每温酒服一錢 恵聖 方 新久脚氣 血竭乳香等分同研以木𤓰一箇剜 孔入藥在内以麫厚褁砂鍋煑爛連 麫搗丸梧子大每温酒服 三十丸忌生冷 竒效方 慢驚瘛瘲 定魄安魂益氣 用血竭半兩乳 香二錢半同搗成劑火炙溶丸梧子大每服一 丸薄荷煎湯化下夏月用人參湯 御藥院方 鼻出 衂血 血竭蒲黄等分為末 吹之 醫林集要 血痔腸風 血竭末傅之 直指方 金 瘡出血 騏驎竭末傅之 立止 廣利方 産後血衝 心胸滿喘命在須 臾用血竭没藥各 一錢研細童便和酒 調服 醫林集要 産後血運 不知人及狂語用騏 驎竭一兩研末每服 二錢温酒調下 太平聖恵方 收歛口瘡 血竭末一匙麝香少許大 棗燒灰半錢同研津調塗 之方究 原 臁瘡不合 血竭末傅之以乾 為度 濟急仙方 嵌甲疼痛 血竭 末傅 之集醫 林 要 腹中血塊 血竭末藥各一兩滑石牡丹皮同 煑過一兩為末醋糊丸梧子大服 之方摘 𤣥 質汗 宋開 寶 釋名 時珍曰汗音 寒畨語也 集解 蔵器曰質汗出西畨煎檉乳松淚甘草地黄并 熱血成之畨人試藥以小兒斷一足以藥納口 中將足蹋之當 時能走者良 氣味甘温無毒主治金瘡傷折瘀血内捐補筋肉消 惡血下血氣婦人産後諸血結腹痛内冷不下食並 以酒消服之亦傅病處 藏 器 附方 新 一 室女經閉 血結成塊心腹攻痛質汗薑黄川 大黄炒各半兩為末每服一錢温 水下録聖 濟總 安息香 唐本 草 釋名 時珍曰此香辟惡安息諸邪故名或 云安息國名也梵書謂之拙貝羅香 集解 恭曰安息香出西戎狀如松脂黄黒色為塊新 者亦柔靭珣曰生南海波斯國樹中脂也狀若 桃膠秋月采之禹錫曰按叚成式酉陽雜俎云安息 香樹出波斯國呼為辟邪樹長二三丈皮色黄黒葉 有四角經寒不凋二月開花黄色花心㣲碧不結實 刻其樹皮其膠如飴名安息香六七月堅凝乃取之 燒之通神辟衆惡時珍曰今安南三佛齊諸畨皆有 之一統志云樹如苦棟大而且直葉似羊桃而長木 心有脂作香葉廷珪香録云此乃樹脂形色類胡桃 穰不宜於燒而能發衆香故人取以和香今人和香 有如餳者謂之安息油機曰 或言燒之能集鼠者為真 氣味辛苦平無毒主治心腹惡氣鬼疰 唐 本 邪氣魍魎 鬼胎血邪辟蠱毒霍亂風痛男子遺精暖腎氣婦人血 噤并産後血運 大 明 婦人夜夢鬼交同臭黃燒熏丹穴 永斷 李 珣 燒之去鬼來神 蕭 炳 治中惡魘寐勞瘵𫝊尸 時 珍 附方 新 四 卒然心痛 或經年頻發安息香研末沸 湯服半錢 危氏得效方 小兒 肚痛 曲脚而啼安息香丸用安息香酒蒸成膏沈香 木香丁香藿香八角茴香各三錢香附子 砂 仁炙甘草各五錢為末以膏和煉蜜丸芡 子大每服一錢紫蘇湯化下 全幼心鑑 小兒驚邪 安息香一豆許燒之 自除 竒效良方 歴節風痛 用精猪肉四兩切片 褁安息香二兩以瓶 盛灰大火上着一銅版片隔之安香於上燒 之以瓶口對痛處熏之勿令透氣 聖恵方 蘇合香 别録 上品 釋名 時珍曰按郭義恭廣志云此香出蘇 合國因以名之梵書謂之咄魯瑟劒 集解 别録曰蘇合香出中臺川谷恭曰今從西域及 崑崙來紫赤色與紫真檀相似堅實極芳香性 重如石燒之灰白者好頌曰今廣州雖有蘇合香但 類蘇木無香氣藥中只用如膏油者極芬烈陶隱居 以為獅子矢者亦是指此膏油者言之爾梁書云中 天竺國出蘇合香是諸香汁煎成非自然一物也又 云大秦國人采得蘇合香先煎其汁以為香膏乃賣 其滓與諸國賈人是以展轉來逹中國者不大香也 然則廣南貨者其經煎煑之餘乎今用如膏油者乃 合治成者爾時珍曰按寰宇志云蘇合油出安南三 佛齊諸畨國樹生膏可為藥以濃而無滓者為上葉 廷珪香譜云蘇合香油出大食國氣味皆類篤耨者 沈括筆談云今之蘇合香赤色如堅木又有蘇合油 如黐膠人多用之而劉夢得傳信方言蘇合香多薄 葉子如金色按之即倒放之即起良久不定如蟲動 氣烈者佳如此則全非今所用者宜精攷之竊按沈 氏所説亦是油 也不必致疑 正誤 𢎞景曰蘇合香俗𫝊是獅子屎外國説不爾今 皆從西域來亦不復入藥惟供合好香爾 恭 曰此是胡人誑言陶不悟也藏器曰蘇合香色黄白 獅子屎色赤黒二物相似而不同獅子屎極臭或云 獅子屎是西國草木皮汁所為胡 人將來極貴重之故飾其名爾 氣味甘溫無毒主治辟惡殺鬼精物溫瘧蠱毒癎痓 去三蟲除邪令人無夢魘久服通神明輕身長年 别 録 發明 時珍曰蘇合香氣竄能通諸竅臓腑故其功能 辟一切不正之氣按沈括筆談云太尉王文正 公氣羸多病宋真宗靣賜藥酒一瓶令空腹飲之可 以和氣血辟外邪公飲之大覺安健次日稱謝上曰 此蘇合香酒也每酒一斗入蘓合香丸一兩同煑極 能調和五臓却腹中諸疾每冐寒夙興則宜飲一杯 自此臣庻之家皆倣為之此方盛行於時其方本出 唐𤣥宗開元廣濟方謂之白术丸後人亦編入千金 外臺治疾 有殊效 附方 新 二 蘇合香丸 治𫝊尸骨蒸殗殢肺痿疰忤鬼氣 卒心痛霍亂吐利時氣鬼魅瘴瘧 赤白暴痢瘀血月閉 癖丁腫小兒驚癎客忤大人 中風中氣狐狸等病用蘇合油一兩安息香末二兩 以無灰酒熬成膏入蘇合油内白术香附子青木香 白檀香沉香丁香麝香畢撥訶梨勒煨去核硃砂烏 犀角鎊各二兩龍腦薫陸香各一兩為末以香膏加 煉蜜和成劑蠟紙包收每服旋丸梧子大早朝取井 華水温冷任意化服四丸老人 小兒一丸 恵氏和劑局方 水氣浮腫 蘇合香白 粉水銀等 分搗勻蜜丸小豆大每服二丸 白湯下當下水出 肘後方 詹糖香 别録 上品 釋名 時珍曰詹言其 粘糖言其狀也 集解 𢎞景曰出晉安岑州上真淳者難得多以其皮 及蠧蟲屎雜之惟軟者為佳皆合香家要用不 正入藥恭曰詹糖樹似橘煎枝葉為香似沙糖而黒 出交廣以南生晉安近方多用之時珍曰其花亦香 如茉莉 花香氣 氣味苦微温無毒主治風水毒腫去惡氣伏尸 别 録 治 惡核惡瘡 𢎞 景 和胡桃青皮搗塗髮令黒如漆 時 珍 附録結殺 藏器曰結殺生西國樹之花也極香同 胡桃仁入膏和香油塗頭去頭風白屑 篤耨香 綱 目 釋名 集解 時珍曰篤耨香出真蠟國樹之脂也樹如松形 其香老則溢出色白而透明者名白篤耨盛夏 不融香氣清逺土人取後夏月以火炙樹令脂液再 溢至冬乃凝復收之其香夏融冬結以瓠瓢盛置隂 凉處乃得不融雜以樹皮者 則色黒名黒篤耨為下品 附録膽八香 時珍曰膽八樹生交阯南畨諸國樹如 稚木犀葉鮮紅色類霜楓其實壓油和 諸香爇之 辟惡氣 氣味 缺 主治靣黧䵟 同白附子冬𤓰子白及石榴 皮等分為末酒浸三日洗靣後傅之久則靣瑩如玉 時 珍 龍腦香 唐本 草 釋名片腦 綱 目 羯婆羅香 衍 義 膏名婆律香 時珍曰龍腦 者因其狀加 貴重之稱也以白瑩如氷及作梅花片者為良故俗 呼為氷片腦或云梅花腦畨中又有米腦速腦金脚 腦蒼龍腦等稱皆因形色命名不及氷片梅花者也 清者名腦油金光明經謂之羯婆羅香恭曰龍腦是 樹根中乾脂婆律香是根下清 脂舊出婆律國因以為名也 集解 恭曰龍腦香及膏香出婆律國樹形似杉木腦 形似白松脂作杉木氣明淨者善久經風日或 如雀屎者不佳或云子似豆䓻皮有錯甲即杉脂也 今江南有杉木未經試或方土無脂猶甘蕉之無實 也頌曰今惟南海畨舶賈客貨之南海山中亦有之 相傳云其木髙七八丈大可六七圍如積年杉木狀 旁生枝其葉正圓而背白結實如豆䓻皮有甲錯香 即木中脂也膏即根下清液謂之婆律膏按叚成式 酉陽雜爼云龍腦香樹名固不婆律無花實其樹有 肥有痩痩者出龍腦肥者出婆律膏香在木心中波 斯國亦出之斷其樹剪取之其膏於樹端流出斫樹 作坎而承之兩説大同小異唐天寶中交趾貢龍腦 皆如蟬蠶之形彼人云老樹根節方有之然極難得 禁中呼為瑞龍腦帶之衣衿香聞十餘歩外後不復 有此今海南龍腦多用火煏成片其中亦容雜偽入 藥惟貴生者狀若梅花片甚佳也珣曰是西海波律 國波律樹中脂也狀如白膠香其龍腦油本出佛誓 國從樹取之宗奭曰西域記云西方抹羅短叱國在 南印度境有羯布羅香幹如松株而葉異花果亦異 濕時無香木乾之後循理折之中有香狀類雲母色 如冰雪即龍腦香也時珍曰龍腦香南畨諸國皆有 之葉廷珪香録云乃深山窮谷中千年老杉樹其枝 幹不曽損動者則有香若損動則氣洩無腦矣土人 觧作板板縫有腦出乃劈取之大者成片如花瓣清 者名腦油江南異聞録云南唐保大中貢龍腦漿云 以縑囊貯龍腦懸於琉璃缾中小頃滴瀝成水香氣 馥烈大補益元氣按此漿與腦油稍異葢亦其類爾 宋史熈寧九年英州雷震一山梓樹盡枯中皆化為 龍腦此雖怪異可見 龍腦亦有變成者也 修治 恭曰龍腦香合糯米炭相思子貯之則不耗時 珍曰或言以雞毛相思子同入小瓷罐宻收之 佳相感志言以杉木炭養之更良不耗今人多 以樟腦升打亂之不可不辨也相思子見本條 氣味辛苦㣲寒無毒 珣曰辛苦温無毒元 素曰熱陽中之陽 主治婦人 難産研末少許新汲水服立下 别 録 心腹邪氣風濕積 聚耳聾明目去目赤膚翳 唐 本 目外障眼鎮心袐精治 三蟲五痔 李 珣 散心盛有熱 好 古 入骨治骨痛 李 杲 治大腸 脱 元 素 療㗋痺腦痛鼻瘜齒痛傷寒舌出小兒痘䧟通 諸竅散鬱火 時 珍 蒼龍腦主治風瘡䵟 入膏煎良不可㸃眼傷人 李 珣 婆律香膏主治耳聾摩一切風 蘇 恭 發明 宗奭曰此物大通利關隔熱塞大人小兒風涎 閉塞及暴得驚熱甚為濟用然非常服之藥獨 行則勢弱佐使則有功於茶亦相宜多則掩茶氣味 甚清香為百藥之先萬物中香無出其右者震亨曰 龍腦屬火世知其寒而通利然未逹其熱而輕浮飛 越喜其香而貴細動輙與麝同為桂附之助然人之 陽易動隂易虧不可不思杲曰龍腦入骨風病在骨 髓者宜用之若風在血脉肌肉輙用腦麝反引風入 骨髓如油入麫莫之能出也王綸曰龍腦大辛善走 故能散熱通利結氣目痛㗋痺下疳諸方多用之者 取其辛散也人欲死者吞之為氣散盡也世人誤以 為寒不知其辛散之性似乎凉爾諸香皆屬陽豈有 香之至者而性反寒乎時珍曰古方眼科小兒科皆 言龍腦辛凉能入心經故治目病驚風方多用之痘 瘡心熱血瘀倒黶者用引猪血直入心竅使毒氣宣 散於外則血活痘發其説皆似是而實未當也目病 驚病痘病皆火病也火鬱則發之從治之法辛主發 散故爾其氣先入肺𫝊於心痺能走能散使壅塞通 利則經絡條達而驚熱自平瘡毒能出用猪心血能 引龍腦入心經非龍腦能入心也沈存中良方云痘 瘡周宻盛則變黒者用生猪猪血一橡斗龍腦半分 温酒和服潘氏云一女病發熱腰痛手足厥逆目加 昬悶形證極惡疑是痘候時暑月急取屠家敗血倍 用龍腦和服得睡須㬰一身瘡出而安若非此方則 横夭矣又宋文天祥賈似道皆服腦子求死不得惟 廖瑩中以熱酒服數握九竅流血而死此非腦子有 毒乃熱酒引其辛香散溢 經絡氣血沸亂而然爾 附方 舊二新 十二 目生膚翳 龍腦末一兩日㸃三 五度 聖濟總録 目赤目 膜 龍腦雄雀屎各八分為末以人乳汁一合 調成膏日日㸃之無有不騐 聖恵方 頭目風 熱 上攻用龍腦末半兩南蓬砂末 一兩頻㗜兩鼻 御藥院方 頭腦疼痛 片腦一 錢紙卷 作撚燒烟熏鼻吐出 痰涎即愈 夀域方 風熱㗋痺 燈心一錢黄蘖五分 並燒存性白礬七分 煆過氷片腦三分為末每以一二分吹患處 此陸一峯家傳絶妙方也 瀕湖集簡方 鼻中息 肉 垂下者用片腦㸃 之自入 集簡方 傷寒舌出 過寸者梅花片腦半 分為末摻之隨手即 愈堅洪邁 夷 志 中風牙噤 無門下藥者開闗散揩之五月 五日午時用龍腦天南星等分 為末每以一匙揩齒 二三十遍其口自開 牙齒疼痛 梅花腦硃砂末各少 許揩之立止 集簡 方 痘瘡狂躁 心煩氣喘妄語或見鬼神瘡色赤未透 者經騐方用龍腦一錢細研旋以猪心 血丸芡子大每服一丸紫草湯下少時心神便定得 睡瘡發 總微論用獖猪第二畨血清半盞酒半盃 和勻入龍腦一分温服良久利下瘀血一二行瘡即 紅活此治痘瘡黒黶候惡醫所不治者百發百中 内外痔瘡 片腦一二分葱汁 化搽之 簡便方 酒皶鼻赤 腦子真酥頻 搽 普濟方 夢漏口瘡 經絡中火邪夢漏恍惚口瘡烟燥龍腦三 錢黄蘖三兩為末宻丸梧子大每麥門冬 湯下十丸 摘𤣥方 子氣味辛温氣似龍腦主治下惡氣消食散脹滿香 人口 蘇 恭 附録元慈勒 藏器曰出波斯國狀似龍腦香乃樹中 脂也味甘平無毒主心病流血合金瘡 去腹内惡血血痢下血婦人 帶下明目去翳障風淚弩肉 樟腦 綱 目 釋名韶腦 集解 時珍曰樟腦出韶州漳州狀似龍腦白色如雪 樟樹脂膏也胡演升鍊方云煎樟腦法用樟木 新者切片以井水浸三日三夜入鍋煎之栁木頻攪 待汁減半桞上有白霜即濾去滓傾汁入瓦盆内經 宿自然結成塊也他處雖有樟木不解取腦又鍊樟 腦法用銅盆以陳壁土為粉糝之却糝樟腦一重又 糝壁土如此四五重以薄荷安土上再用一盆覆之 黄泥封固於火上𣢾𣢾炙之須以意度之不可太過 不及勿令走氣候冷取出則腦皆升 於上盆如此升三兩次可充片腦也 修治 時珍曰凡用每一兩以二盌合住濕紙糊口文 武火燲之半時許取出冷定用又法每一兩用 黄連薄荷六錢白芷細辛四錢荆芥宻䝉花二錢當 歸槐花一錢以新土盌鋪杉木片於底安藥在上入 水半盞置腦於上再以一盌合住糊口安火煨之待 水乾取開其腦自升於上以翎掃下形似松脂可入 風熱眼藥人亦多以 亂片腦不可不辨 氣味辛熱無毒主治通闗竅利滯氣治中惡邪氣霍 亂心腹痛寒濕脚氣疥癬風瘙齲齒殺蟲辟蠧着鞵 中去脚氣 時 珍 𤼵明 時珍曰樟腦純陽與熖硝同性水中生火其焰 益熾今丹爐及烟火家多用之辛熱香竄禀龍 火之氣去濕殺䖝此其所長故燒烟薫衣筐席簟能 辟壁虱䖝蛀李石續博物志云脚弱病人用杉木為 桶濯足排樟腦於兩股間用帛綳定月餘甚妙王璽 醫林集要方治脚氣腫痛用樟腦二兩烏頭三兩為 末醋糊丸彈子大每置一丸於足心踏之 下以微火烘之衣被圍覆汗出如涎為效 附方 新 二 小兒秃瘡 韶腦一錢花椒二錢脂麻二兩為 末以退猪湯洗後搽之 簡便方 牙齒蟲痛 普濟方用韶腦硃砂等分擦之神效核余 居士選竒方用樟腦黄丹肥皂去皮 等 分研勻蜜 丸塞孔中 阿魏 唐本 草 校正 自草部 移入此 釋名阿虞 綱 目 薫渠 唐 本 哈昔泥 時珍曰夷人自稱曰阿 此物極臭阿之所畏也 波斯國呼為阿虞天竺國呼為形虞湼槃經謂之央 匱䝉古人謂之哈昔泥元時食用以和料其根名穩 展云淹羊肉甚香美功 同阿魏見飲饍正要 集解 恭曰阿魏生西畨及崑崙苗葉根莖酷似白芷 擣根汁日煎作餅者為上截根穿暴乾者為次 體性極臭而能止臭亦為竒物也又婆羅門云薫渠 即是阿魏取根汁暴之如膠或載根日乾並極臭西 國持咒人禁食之常食用之云去臭氣戎人重此猶 俗中貴胡椒巴人重負蠜也珣曰按廣志云生崑崙 國是木津液如桃膠狀其色黒者不堪其狀黄散者 為上雲南長河中亦有如舶上來者滋味相似一般 只無黄色頌曰今惟廣州有之云是木膏液滴釀結 成與蘇恭所説不同按叚成式酉陽雜爼云阿魏木 生波斯國及伽闍那國即北天竺也長八九尺皮色青 黄三月生葉似鼠耳無花實其枝汁出如飴久乃堅凝 名阿魏摩伽陀僧言取其汁和米豆屑合釀而成其説 與廣州所上者相近承曰阿魏合在木部今江浙人家 亦種之枝葉香氣皆同而差淡薄無汁膏爾時珍曰阿 魏有草木二種草者出西域可晒可煎蘓恭所説是也 木者出南畨取其脂汁李珣蘓頌陳承所説是也一統 志所載有此二種云出火州及沙鹿海牙國者草髙尺 許根株獨立枝葉如蓋臭氣逼人生取汁熬作膏名阿 魏出三佛齊及暹羅國者樹不甚髙土人納竹筒於樹 内脂滿其中冬月破筒取之或云其脂最毒人不敢近 每采時以羊繫於樹下自逺射之脂之毒着羊羊斃即 為阿魏觀此則其有二種明矣葢其樹低小如枸杞牡 荆之類西南風土不同故或如草如木也繋羊射脂之 説俗亦相傳但無實據諺云黄芩無假阿魏無真以其 多偽也劉純詩云阿魏無真却有真臭而止臭乃為珍 炳曰人多言煎蒜白為假者斆曰騐法有三第一以 半銖安熟銅器中一宿至明沾阿魏處白如銀汞無 赤色第二將一銖置於五㪷草自然汁中一夜至明 如鮮血色第三將一銖安於柚樹上樹立乾便是真 者凡用乳鉢研細熱 酒器上滚過入藥 氣味辛平無毒主治殺諸小蟲去臭氣破癥積下惡 氣除邪鬼蟲毒 唐 本 治風邪鬼疰心腹中冷 李 珣 𫝊尸冷 氣辟瘟治瘧主霍亂心腹痛腎氣瘟瘴禦一切蕈菜 毒 大 明 解自死牛羊馬肉諸毒 汪 機 消肉積 震 亨 發明 炳曰阿魏下細蟲極效時珍曰阿魏消肉積殺 小蟲故能解毒辟邪治瘧痢疳勞尸注冷痛諸 證按王璆百一選方云䕫州潭逺病瘧半年故人竇 藏叟授方用真阿魏好丹砂各一兩研勻米糊和丸 皂子大每空心人參湯化服一丸即愈世人治瘧惟 用常山砒霜毒物多有所損此方平易人所不知草 忩周宻云此方治瘧以無根水下治痢以 黄連木香湯下瘧痢亦多起於積滯故爾 附方 新 十 辟鬼除邪 阿魏棗許為末以牛乳或肉汁煎 五六沸服之至暮以乳服安息香 棗許乆者不過十日忌一切菜孫 侍郎用之有效 唐崔行功纂要 惡疰腹痛 不可忍 者阿魏 末熱酒服一二錢 立止 永類鈐方 尸疰中惡 近死尸惡氣入腹終身 不愈用阿魏三兩每用 二錢拌麫褁作餛飩十餘枚煑熟食之日三 服至三七日永除忌五辛油物 聖恵方 㿗疝疼 痛 敗精惡血結在隂囊所致用阿魏二兩醋和蕎麥 麫作餅褁之煨熟大檳榔二枚鑽孔溶乳香填滿 亦以蕎麫褁之煨熟入硇砂末一錢赤芍藥末一兩 糊丸梧子大每食前酒下三十丸 危氏得效方 小兒盤腸 内弔腹痛不止用阿魏為末大蒜半瓣炮 熟研爛和丸麻子大每艾湯服五丸 總 㣲 論 脾積結塊 鷄子五箇阿魏五分黄蠟一兩同煎化 分作十服每空心細嚼流水送下諸物 不忌腹痛無妨十日後大便下 血乃積化也 保夀堂經騐方 痞塊有積 阿魏五錢 五靈脂炒 烟盡五錢為末以黄雄狗膽汁和丸黍米大空 心唾津送下三十丸忌羊肉醋麫 扶夀精方 五噎 膈氣 方同 上 痎瘧寒熱 阿魏臙脂各一豆大研勻以蒜 膏和覆虎口上男左女右 聖 濟總 録 牙齒蟲痛 阿魏臭黄等分為末糊丸緑豆大每 綿褁一丸隨左右挿入耳中立效 聖恵 方 盧㑹 宋開 寶 校正 自草部 移入此 釋名奴㑹 開 寶 訥㑹 拾 遺 象膽 時珍曰名義未詳藏器曰俗 呼為象膽以其味苦如膽也 集解 珣曰盧㑹生波斯國狀似黒餳乃樹脂也頌曰 今惟廣州有來者其木生山野中滴脂淚而成 采之不拘時月時珍曰盧㑹原在草部藥譜及圖經 所狀皆言是木脂而一統志云𤓰哇三佛齊諸國所 出者乃草屬狀如鱟尾采之以玉器搗成 膏與前説不同何哉豈亦木質草形乎 氣味苦寒無毒主治熱風煩悶胸膈間熱氣明目鎮 心小兒癲癎驚風療五疳殺三蟲及痔病瘡瘻解巴 豆毒 開 寶 主小兒諸疳熱 李 珣 單用殺疳蚘吹鼻殺腦疳 除鼻癢 甄 權 研末傅䘌齒甚妙治濕癬出黃汁 蘇 頌 發明 時珍曰盧㑹乃厥隂經藥也其功専於殺蟲清 熱已上諸病皆熱與蟲所生故也頌曰唐劉禹 錫傳信方云予少年曽患癬初在頸頂間後延上左 耳遂成濕瘡浸滛用斑蝥狗膽桃根諸藥徒令蜇蠚 其瘡轉盛偶於楚州賣藥人教用盧㑹一兩炙甘草 半兩研末先以温漿水洗癬拭淨傅之立乾便瘥真 神竒 也 附方 新 一 小兒脾疳 盧㑹使君子等分為末每米 飲服一二錢 衛生易簡方 胡桐淚 唐本 草 校正 自草部 移入此 釋名胡桐鹼 綱 目 胡桐律 珣曰胡桐淚是胡桐樹脂也 故名淚作律字者非也律淚 聲訛爾時珍曰西域傳云車師國多胡桐顔師古注 云胡桐似桐不似桑故名胡桐蟲食其樹而汁出下 流者俗名胡桐淚言似眼淚也其入土石成塊如 鹼者為梧桐鹼音减或云律當作瀝非訛也猶松脂 名瀝青之 義亦通 集解 恭曰胡桐淚出肅州以西平澤及山谷中形似 黄礬而堅實有夾爛木者云是胡桐樹脂淪入 土石鹼 地者其樹髙大皮葉似白楊青桐桑輩故 名胡桐木堪器用保昇曰凉州以西有之初生似栁 大則似桑桐其津下入地與土石相染狀如薑石極 鹹苦得水便消若礬石消石之類冬月采之大明曰 此有二般木律不中入藥惟用石律石上采之形如 小石片子黄土色者為上頌曰今西畨亦有商人貨 之時珍曰木淚乃樹脂流出者其狀如膏油石淚乃 脂入土石間者其狀成塊以其得鹵斥之氣故入藥 為 勝 氣味鹹苦大寒無毒 恭曰伏砒石可 為金銀銲藥 主治大毒熱心 腹煩滿水和服之取吐牛馬急黃黒汗水研三二兩 灌之立瘥 唐 本 主風蟲牙齒痛殺火毒麫毒 大 明 風疳䘌 齒骨瘤風勞能軟一切骨多服令人吐 李 珣 瘰癧非此 不能除 元 素 咽喉腫痛水磨掃之取涎 時 珍 發明 頌曰古方稀用今治口瘡者多用為最要之物 時珍曰石淚入地受鹵氣故其性寒能除熱其 味鹹能入 骨堅軟 附方 新 六 濕熱牙痛 喜吸風胡桐淚 入麝香摻之 牙痛出血 胡桐淚 半兩研 末夜夜貼之或入麝 香少許 聖恵方 走馬牙疳 胡桐鹼黄丹等分為 末摻之 醫林集要 牙疳宣露 膿血臭氣者胡桐淚一兩枸杞根一両每 用五錢煎水熱漱 又方胡桐淚葶藶等 分研摻 聖恵方 牙齒蠧黒 乃腎虚也胡桐淚一兩丹砂半 兩麝香一分為末摻之 聖濟 總 録 返魂香 海 藥 集解 珣曰按漢書云武帝時西國進返魂香内傳云 西域國屬州有返魂樹狀如楓柏花葉香聞百 里采其實於釡中水煑取汁鍊之如漆乃香成也其 名有六曰返魂驚精回生振靈馬精却死凡有疫死 者燒豆許薫之再活故曰返魂時珍曰張華博物志 云武帝時西域月氏國度弱水貢此香三枚大如燕 卵黒如桑椹值長安大疫西使請燒一枚辟之官中 病者聞之即起香聞百里數日不歇疫死未三日者 薫之皆活乃返生神藥也此説雖渉詭怪 然理外之事容或有之未可便指為謬也 附録兠木香 藏器曰漢武故事云西王母降燒兠木 香末乃兠渠國所進如大豆塗宫門香 聞百里關中大疫死者相枕聞此香疫 皆止死者皆起此乃靈香非常物也 本草綱目卷三十四
欽定四庫全書 本草綱目卷三十五目錄 木之二 喬木類五十二種 内附 四種 蘗木 本經蘗 即黄 檀桓 拾遺 小蘗 唐本 黄櫨 嘉祐 厚朴 本經勒浮 爛羅 附 杜仲 本經 椿樗 唐本 漆 本經 梓 本經 楸 拾遺 桐 本經 梧桐 綱目 罌子桐 拾遺附 郢桐 海桐 開寶附 雞桐 楝 本經 槐 本經 檀 拾遺 莢蒾 唐本 秦皮 本經 合歡 本經 皂莢 本經附鬼 皂角 肥皂莢 綱目 無患子 開寶 欒華 本經 無食子 唐本子即 沒食 訶黎勒 唐本子 即訶 婆羅得 開寶 櫸 别錄 柳 本經 檉柳 開寶 水楊 唐本 白楊 唐本 枎栘 拾遺 松楊 拾遺 榆 本經 榔榆 拾遺 蕪荑 本經 蘇方木 唐本 烏木 綱目 樺木 開寶 綟木 拾遺 櫚木 拾遺櫚 即花 椶櫚 嘉祐 橉木 拾遺 柯樹 拾遺 烏桕木 唐本 巴豆 本經 大風子 補遺 海紅豆 海藥 相思子 綱目 豬腰子 綱目 石𤓰 綱目 右附方舊一百三十五新三百二十二 本草綱目卷三十五目録
欽定四庫全書 本草綱目卷三十五上 明 李時珍 撰 木之二 喬木類十八種 内附三種 蘗木 本經 上品 釋名黄蘗 别 錄 根名檀桓 時珍曰蘗木名義未詳本經 言蘗木及根不言蘗皮豈古 時木與皮通用乎俗作 黄柏者省寫之謬也 集解 别錄曰蘗木生漢中山谷及永昌𢎞景曰今出 邵陵者輕薄色深為勝出東山者厚而色淺其 根於道家入木芝品今人不知取服又有一種小樹 狀如石榴其皮黄而苦俗呼為子蘗亦主口瘡又一 種小樹多刺皮亦黄色亦主口瘡恭曰子蘗亦名山 石榴子似女貞皮白不黄亦名小蘗所在有之今云 皮黄謬矣按今俗用子蘗皆多刺小樹名刺蘗非小 蘗也禹錫曰按蜀木圖經云黄蘗樹髙數丈葉似吳 茱萸亦如紫椿經冬不凋皮外白裏深黄色其根結 塊如松下茯苓今所在有本出房商合等州山谷中 皮𦂳厚二三分鮮黄者上二月五月采皮日乾機曰 房商者治裏治下用之邵陵者治表治上用之各適 其宜爾頌曰處處有之以 蜀中出者肉厚色深為佳 修治 斆曰凡使蘗皮削去粗皮用生蜜水浸半日漉 出晒乾用蜜塗文武火炙令蜜盡為度每五兩 用蜜三兩元素曰二制治上焦單制治中焦不制治 下焦也時珍曰黄蘗性寒而沈生用則降實火熟用 則不傷胃酒制則治上鹽 制則治下蜜制則治中 氣味苦寒無毒 元素曰性寒味苦氣味俱厚沈而降 陰也又云苦厚微辛隂中之陽入足 少陰經為足太陽引經藥好古曰黄芩栀子入肺黄 連入心黄蘗入腎燥濕所歸各從其類也故活人書 四味解毒湯乃上下内外通治 之藥也之才曰惡乾漆伏硫黄 主治五臟腸胃中結 熱黄疸腸痔止洩痢女子漏下赤白隂傷蝕瘡 本 經 療 驚氣在皮間肌膚熱赤起目熱赤痛口瘡久服通神 别 錄 熱瘡皰起蟲瘡血痢止消渴殺蛀蟲 藏 器 男子陰痿 及傅莖上瘡治下血如雞鴨肝片 甄 權 安心除勞治骨 蒸洗肝明目多淚口乾心熱殺疳蟲治蚘心痛鼻衂 腸風下血後急熱腫痛 大 明 瀉膀胱相火補腎水不足 堅腎壯骨髓療下焦虛諸痿癱瘓利下竅除熱 元 素 瀉 伏火救腎水治衝脈氣逆不渴而小便不通諸瘡痛 不可忍 李 杲 得知母滋隂降火得蒼术除濕清熱為治 痿要藥得細辛瀉膀胱火治口舌生瘡 震 亨 傅小兒頭 瘡 時 珍 發明 元素曰黄蘗之用有六瀉膀胱龍火一也利小 便結二也除下焦濕腫三也痢疾先見血四也 臍中痛五也補腎不足壯骨髓六也凡腎水膀胱不 足諸痿厥腰無力於黄茋湯中加用使兩足膝中氣 方涌出痿軟即便去也乃癱瘓必用之藥蜜炒研末 治口瘡如神故雷公炮灸論云口瘡舌折立愈黄酥 謂以酥灸根黄含之也杲曰黄蘗蒼术乃治痿要藥 凡去下焦濕熱作腫及痛并膀胱有火邪并小便不 利及黄澀者並用酒洗黄蘗知毋為君茯苓澤瀉為 佐凡小便不通而口渇者邪熱在氣分肺中伏熱不 能生水是絶小便之源也法當用氣味俱薄淡滲之 藥猪苓澤瀉之類瀉肺火而清肺金滋水之化源若 邪熱在下焦血分不渇而小便不通者乃素問所謂 無陰則陽無以生無陽則陰無以化膀胱者州都之 官津液藏焉氣化則能出矣法當用氣味俱厚陰中 之陰藥治之黄蘗知母是也長安王善夫病小便不 通漸成中滿腹堅如石脚腿裂破出水雙睛凸出飲 食不下痛苦不可名狀治滿利小便滲洩之藥服遍 矣予診之曰此乃奉養太過膏粱積熱損傷腎水致 膀胱久而乾涸小便不化火又逆上而為嘔噦難經 所謂關則不得小便格則吐逆者潔古老人言熱在 下焦但治下焦其病必愈遂處以北方寒水所化大 苦寒之藥黄蘗知母各一兩酒洗焙碾入桂一錢為 引熟水丸如芡子大每服二百丸沸湯下少時如刀 刺前陰火燒之狀溺如瀑泉涌出牀下成流顧盼之 間腫脹消散内經云熱者寒之腎惡燥急食辛以潤 之以黄蘗之苦寒瀉熱補水潤燥為君知母之苦寒 瀉腎火為佐肉桂辛熱為使寒因熱用也震亨曰黄 蘗走至陰有瀉火補陰之功非陰中之火不可用也 火有二君火者人火也心火也可以濕伏可以水滅 可以直折黄連之屬可以制之相火者天火也龍雷 之火也陰火也不可以水濕折之當從其性而伏之 惟黄蘗之屬可以降之時珍曰古書言知母佐黄蘗 滋陰降火有金水相生之義黄蘗無知母猶水母之 無蝦也蓋黄蘗能制膀胱命門陰中之火知母能清 肺金滋腎水之化源故潔古東垣丹溪皆以為滋陰 降火要藥上古所未言也蓋氣為陽血為陰邪火煎 熬則陰血漸涸故陰虛火動之病須之然必少壯氣 盛能食者用之相宜若中氣不足而邪火熾甚者久 服則有寒中之變近時虚損及縱慾求嗣之人用補 陰藥往往以此二味為君日日服餌降令太過脾胃 受傷真陽暗損精氣不暖致生他病蓋不知此物苦 寒而滑滲且苦味久服有反從火化之害故葉氏醫 學統㫖有四物加知母黄蘗久服傷胃不能生陰之 戒 附方 舊十二新 三十一 陰火為病 大補丸用黄蘗去皮鹽酒 炒褐為末水丸梧子大血 虚四物湯下氣虚四 君子湯下 丹溪方 男女諸虚 孫氏集效方坎離丸 治男子婦人諸虚百 損小便淋漓遺精白濁等證黄蘗去皮切二斤熟糯 米一升童子小便浸之九浸九晒蒸過晒研為末酒 煮麫糊丸梧子大毎 服一百丸温酒送下 上盛下虚 水火徧盛消中等證 黄蘗一斤分作四分 用醇酒蜜湯鹽水童尿浸洗晒炒為末以知母一斤 去毛切搗熬膏和丸梧子大毎服七十丸白湯下 活人 心統 四治坎離諸丸 方見草部 蒼术下 臟毒痔漏 下血不止 孫探𤣥集 效方蘗皮丸用川黄蘗皮刮浄一斤分作四分三分 用酒醋童尿各浸七日洗晒焙一分生炒黑色為末 煉蜜丸梧子大毎空心温酒下五十丸久服除根刮 楊誠經驗方百補丸專治諸虚赤白濁用川蘗皮 浄一斤分作四分用酒蜜人乳糯米泔各浸透灸乾 切研廩米飯丸如上法服 又陸一峯蘗皮丸黄蘗 一斤分作四分三分用醇酒鹽湯童尿各浸二日焙 研一分用酥灸研末以猪臟一條去膜入藥在内紥 煮熟搗丸如 上法服之 下血數升 黄蘗一兩去皮雞子白塗灸 為末水丸綠豆大毎服七丸 温水下名金虎 丸 普濟方 小兒下血 或血痢黄蘗半兩赤芍藥 四錢為末飯丸麻子大毎 服一二十丸食前米飲 下 閻孝忠集效方 妊娠下痢 白色晝夜三五十 行根黄厚者蜜炒 令焦為末大蒜煨熟去皮搗爛和丸梧子大毎空心 米飲下三五十丸日三服神妙不可述 婦人良方 小兒熱瀉 黄蘗削皮焙為末用米湯和丸粟米大 毎服一二十丸米湯下 十全博救方 赤 白濁淫 及夢洩精滑真珠粉丸黄蘗炒真蛤粉各一 斤為末毎服一百丸空心温酒下黄蘗苦而 降火蛤粉醎而補腎也又方加知母炒牡蠣粉煆山 藥炒等分為末糊丸梧子大毎服八十丸鹽湯下 潔古 家珍 積熱夢遺 心忪恍惚膈中有熱宜清心丸主之 黄蘗末一兩片腦一錢煉蜜丸梧子 大毎服十五丸麥門冬湯下此大 智禪師方也 許學士本事方 消渴尿多 能食黄 蘗一斤 水一升煮三五沸渇即飲之恣 飲數日即止 韋宙獨行方 嘔血熱極 黄蘗蜜塗 灸乾為末 麥門冬湯調服二 錢即瘥 經驗方 時行赤目 黄蘗去粗皮為末濕紙 包裹黄泥固煨乾毎用 一彈子大紗帕包之浸水一盞飯上蒸熟乗熱熏洗 極效此方有金木水火土故名五行湯一丸可用三 二次論 龍木 嬰兒赤目 在蓐内者人乳浸黄 蘗汁㸃之 小品同 眼目昏暗 毎 旦 含黄蘗一片吐津洗之終身 行之永無目疾矣 普濟方 卒喉痺痛 黄蘗片舍之 又以一斤酒 一斗煮二沸恣飲 便愈矣 肘后方 小兒重舌 黄蘗浸苦竹瀝 㸃之 千金方 口舌生 瘡 外臺用黄蘗含之良脾深師用蜜漬取汁含之吐 涎 冦氏衍義治心 有熱舌頰生瘡蜜灸黄蘗 青黛各一分為末入生龍腦一字摻之吐涎等赴筵 散用黄蘗細辛等分為末摻或用黄蘗乾薑 分亦 良 口疳臭爛 綠雲散用黄蘗五錢銅綠二錢 為末摻之漱去涎 三因方 鼻疳有 蟲 黄蘗二兩冷水浸一宿 絞汁溫服 聖惠方 鼻中生瘡 黄蘗檳榔末猪 脂和傅 普濟 方 脣瘡痛痒 黄蘗末以薔薇根汁 調塗立效 聖濟錄 鬈毛毒瘡 生頭中 初生如 蒲桃痛甚黄蘗一兩乳香二錢半為末 槐花煎水調作餅貼于瘡口 普濟方 小兒𩕄腫 生 下 即腫者黄蘗末水調 貼足心效 普濟方 傷寒遺毒 手足腫痛欲斷黄蘗 五斤水三升煮漬之 后肘 方 癰疽乳發 初起者黄蘗末和雞子白 塗之乾即易之 梅師方 癰疽腫毒 黄蘗皮炒川烏頭炮等分為末唾調塗 之留頭頻以米泔水潤濕之 集簡方 小兒臍瘡 不 合 者黄蘗末塗之 效 子母秘錄 小兒膿瘡 遍身不乾用黄蘗末入枯 礬少許摻之即愈 楊起 簡便 方 男子陰瘡 有二種一者陰蝕作臼膿出一者只 生熱瘡熱瘡用黄蘗黄芩等分煎湯 洗之仍以黄蘗黄連作末傅之肘又法 黄蘗煎湯洗之塗以白蜜效 后方 臁瘡熱瘡 黄 蘗 末一兩輕粉三錢猪膽汁調 搽之或止用蜜灸黄蘗一味 火毒生瘡 凡人冬月向 火火氣入内 兩股生瘡其汁淋漓用黄蘗末摻之立愈一 婦病此人無識者有用此而愈 張杲醫說 凍瘡裂 痛 乳汁調黄蘗末塗 之 儒門事親 自死肉毒 自死六畜有毒以黄 蘗末水服方寸匕 肘后 方 斂瘡生肌 黄蘗末麫糊調 塗效 宣明方 檀桓 拾 遺 集解 藏器曰檀桓乃百歳蘗之根如天門冬長三四 尺别在一旁以小根綴之一名檀桓芝出靈寳 方時珍曰本經但言黄蘗根名檀桓陳氏所 說乃蘗旁所生檀桓芝也與陶𢎞景所說同 氣味苦寒無毒主治心腹百病安魂魄不饑渇久服 輕身延年通神 本 經 長生神仙去萬病為散飲服方寸 匕盡一枚有驗 藏 器 小蘗 唐本 草 釋名子蘗 𢎞 景 山石榴 時珍曰此與金櫻子杜鵑 花並名山石榴非一物也 集解 𢎞景曰子蘗樹小狀如石榴其皮黄而苦又一 種多刺皮亦黄並主口瘡恭曰小蘗生山石間 所在皆有襄陽峴山東者為良一名山石榴其樹枝 葉與石榴無别但花異子細黒圓如牛李子及女貞 子爾其樹皮白陶云皮黄恐謬矣今太常所貯乃小 樹多刺而葉細者名刺蘗非小蘗也藏器曰凡是蘗 木皆皮黄今既不黄非蘗也小蘗如石榴皮黄子赤 如枸杞子兩頭尖人剉枝以染黄若云子黑而圓恐 是别物非小蘗也時珍曰小蘗山間時有之 小樹也其皮外白裏黄狀如蘗皮而薄小 氣味苦大寒無毒主治口瘡疳䘌殺諸蟲去心腹中 熱氣 唐 本 治血崩 時珍茄婦人良方治血 崩阿 陀丸方中用之 黄櫨 宋嘉 祐 集解 藏器曰黄櫨生商洛山谷四川 界甚有之葉圓木黄可染黄色 木氣味苦寒無毒主治除煩熱解酒疸目黄水煮服 之 藏 器 洗赤眼及湯火漆瘡 時 珍 附方 新 一 大風癩疾 黄櫨木五兩剉用新汲水一斗浸 二七日焙研蘇枋木五兩烏麻子 一斗九蒸九暴天麻二兩丁香乳香一兩為末以赤 黍米一升淘浄用浸黄櫨木煮米粥搗和丸梧子大 毎服二三十丸食後漿水 下日二夜一 聖濟總錄 厚朴 本經 中品 校正 併入有名 未用逐折 釋名烈朴 日 華 赤朴 别 錄 厚皮 同 重皮 廣 雅 樹名榛 别 錄 子名 逐折 别錄故時珍曰其木質朴而皮厚味辛烈而色 紫赤 有厚朴烈赤諸名頌曰廣雅謂之重皮 方書或作 厚皮也 集解 别錄曰厚朴生交趾寃句三月九月十月采皮 陰乾𢎞景曰今出建平宜都極厚肉紫色為好 殻薄而白者不佳俗方多用道家不須也頌曰今洛 陽陜西江淮湖南蜀川山谷中往往有之而以梓州 龍州者為上木高三四丈徑一二尺春生葉如槲葉 四季不凋紅花而青實皮極鱗皺而厚紫色多潤者 佳薄而白者不堪宗奭曰今伊陽縣及商州亦有但 薄而色淡不如梓州者厚而紫色有油時珍曰朴樹 膚白肉紫葉如槲葉五六月開細花細實如 冬青子生青熟赤有核七八月采之味甘美 皮修治 斆曰凡使要紫色味辛者為好刮去粗皮入自然 丸散毎一斤用酥四兩炙熟用若入湯飲用 薑汁八兩灸盡為度大明曰凡入藥去粗皮用薑汁 灸或浸炒用宗奭曰味苦不以薑制則棘人喉舌 氣味苦温無毒 别錄曰大温吳普曰神農岐伯雷公 苦無毒李當之小温權曰苦辛大熱 元素曰氣温味苦辛氣味俱厚體重濁而微降陰中 陽也杲曰可升可降之才曰乾薑為之使惡澤㵼硝 石寒水石忌 豆食之動氣 主治中風傷寒頭痛寒熱驚悸氣血痺 死肌去三蟲 本 經 温中益氣消痰下氣療霍亂及腹痛 脹滿胃中冷逆胸中嘔不止洩痢淋露除驚去留熱 心煩滿厚腸胃 别 錄 健脾治反胃霍亂轉筋冷熱氣瀉 膀胱及五臟一切氣婦人産前産後腹臟不安殺腸 中蟲明耳目調關節 大 明 治積年冷氣腹内雷鳴虚吼 宿食不消去結水破宿血化水穀止吐酸水大温胃 氣治冷痛主病人虚而尿白 甄 權 主肺氣脹滿膨而喘 欬 好 古 發明 宗奭曰厚朴平胃㪚中用最調中至今此藥盛 行既能温脾胃又能走冷氣為世所須也元素 曰厚朴之用有三平胃一也去腹脹二也孕婦忌之 三也雖除腹脹若虚弱人宜斟酌用之誤服脫人元 氣惟寒脹大熱藥中兼用乃結者散之之神藥也震 亨曰厚朴屬土有火其氣温能瀉胃中之實也平胃 散用之佐以蒼术正為瀉胃中之濕平胃土之太過 以致於中和而已非謂温補脾胃也習以成俗皆謂 之補哀哉其治腹脹者因其味辛以提其滯氣滯行 則宜去之若氣實人誤服參茋藥多補氣脹悶或作 喘宜此瀉之好古曰本草言厚朴治中風傷寒頭痛 温中益氣消痰下風厚腸胃去腹滿果泄氣乎果益 氣乎蓋與枳實大黄同用則能泄實滿所謂消痰下 氣是也若與橘皮蒼术同用則能除濕滿所謂温中 益氣是也與解利藥同用則治傷寒頭痛與瀉利藥 同用則厚腸胃大抵其性味苦温用苦則泄用温則 補也故成無已云厚朴之苦以泄腹滿杲曰 苦能下氣故泄實滿温能益氣故散濕滿 附方 舊七 新七 厚朴煎丸 孫兆甫云補腎不如補脾脾胃 氣壯則能飲食飲食既進則益 營衞養精血滋骨髓是以素問曰精不足者補之以 味形不足者補之以氣此藥大補脾胃虚損温中降 氣化痰進食去冷飲嘔吐泄瀉等證用厚朴去皮剉 片用生薑二斤連皮切片以水五升同煮乾去薑焙 朴以乾薑四兩甘草二兩再同厚朴以水五升煮乾 去草焙薑朴為末用棗肉生薑同煮熟去薑搗棗和 丸梧子大毎服五十丸米飲下一 方加熟附子 王璆百一選方 痰壅嘔逆 心胸滿 悶不下 飲食厚朴一兩薑汁灸黄為末非 時米飲調下二錢匕效 聖惠方 腹脹脈數 厚朴三 物湯用 厚朴半斤枳實五枚以水一斗二升煎取五升入大 黄四兩再煎三升温服一升轉動更服不動勿服 張仲景金 匱要畧 腹痛脹滿 厚朴七物湯用厚朴半斤制甘 草大黄各三兩棗十枚大枳實 五枚桂二兩生薑五兩以水一斗煎取四升温 服八合日三嘔者加半夏五合 金匱要畧 男女 氣脹 心悶飲食不下冷熱相攻久患不愈厚朴薑汁 灸焦黑為末以陳米飲調服二錢匕日三服 斗門 方 反胃止瀉 方同 上 中滿洞瀉 厚朴乾薑等分為末 蜜丸梧子大毎服五 十丸米飲下 鮑氏方 小兒吐瀉 胃虚及有痰驚梓朴散用梓 州厚朴一兩半夏湯泡七次 薑汁浸半日晒乾一錢以米泔三升同浸一百刻水 盡為度如未盡少加火熬乾去厚朴只研半夏毎服 半錢或一字薄荷湯調 下 錢乙小兒直訣 霍亂腹痛 厚朴湯用厚朴灸 四兩桂心二兩枳 實五枚生薑二兩水六升煎取二升分三服此陶隠 居方也唐石泉公王方慶廣南方云此方不惟治霍 亂凡諸病皆治汲聖惠方用厚朴 薑汁灸研末新 水服二錢如神 下痢水穀 久不瘥 者厚朴 三兩黄連三兩水三升煎 一升空心細服 梅師方 大腸乾結 厚朴生研猪臟 煮搗和丸梧子 大毎薑水下三十 丸 十便良方 尿渾白濁 心脾不調腎氣渾濁用 厚朴薑汁炙一兩白茯 苓一錢水酒各一椀煎 一椀温服 經驗良方 月水不通 厚朴三兩灸切水 三升煎一升分二 服空心飲不過三四劑神驗 一加桃仁紅花 出梅師方 逐折氣味甘温無毒主治療鼠瘻明目益氣 别 錄 正誤 别錄有名未用曰逐折殺鼠益氣明目一名百 合一名厚實生木間莖黄七月實黒如大豆𢎞 景曰杜仲子亦名逐折出别錄厚朴條下已言子名 逐折而有名未用中復 逐折主治相同惟鼠瘻殺 鼠字誤未知孰是爾所云厚實乃厚朴實也故皮謂 之厚皮陶氏不知援引杜仲為註皆誤矣今正之 附錄浮爛羅勒 藏器曰生康國皮似厚朴味酸平無 毒主一切風氣開胃補心除冷痺調 臟 腑 杜仲 本經 上品 釋名思仲 别 錄 思仙 本 經 木綿 吳 普 檰 時珍曰昔有杜仲服 此得道因以名之思 仲思仙皆由此義其皮中有銀絲如綿 故曰木綿其子名逐折與厚朴子同名 集解 别錄曰杜仲生上虞山谷及上黨漢中二月五 月六月九月采皮𢎞景曰上虞在豫州虞虢之 虞非會稽上虞縣也今用出建平宜都者狀如厚朴 折之多白絲者為佳保昇曰生深山大谷所在有之 樹高數丈葉似辛夷頌曰今出商州成州峽州近處 大山中葉亦類柘其皮折之白絲相連江南謂之檰 初生嫩葉可食謂之檰芽花實 苦澀亦堪入藥木可作履益脚 皮修治 斆曰凡使削去粗皮每一斤用酥一兩 蜜三兩和塗火炙以盡為度細剉用 氣味辛平無毒 别錄曰甘温權曰苦煖元素曰性温 味辛甘氣味俱薄沈而降陰也杲曰 陽也降也好古曰肝經氣分藥 也 之才曰惡𤣥參蛇蛻皮 主治腰膝痛補中益 精氣堅筋骨强志除陰下癢濕小便餘瀝久服輕身 耐老 本 經 脚中酸疼不欲踐地 别 錄 治腎勞腰脊攣 大 明 腎 冷䐴腰痛人虚而身强直風也腰不利加而用之 甄 權 能使筋骨相著 李 杲 潤肝燥補肝經風虚 好 古 發明 時珍曰杜仲古方只知滋腎惟王好古言是肝 經氣分藥潤肝燥補肝虚發昔人所未發也蓋 肝主筋腎主骨腎充則骨强肝充則筋健屈申利用 皆屬於筋杜仲色紫而潤味甘微辛其氣温平甘温 能補微辛能潤故能入肝而補腎子能令母實也按 龎元英談藪一少年新娶後得脚軟病且疼甚醫作 脚氣治不效路鈐孫琳診之用杜仲一味寸斷片拆 毎以一兩用半酒半水一大盞煎服三日能行又三 日全愈琳曰此乃腎虚非脚氣也杜仲 能治腰膝痛以酒行之則為效容易矣 附方 舊三 新三 青娥丸 方見補 骨脂下 腎虚腰痛 崔元亮海上集 驗方用杜仲去 皮炙黄一大斤分作十劑毎夜取一劑以水一大升 浸至五更煎三分減一取汁以羊腎三四枚切下再 煮三五沸如作羮法和以椒鹽空腹頓服斤聖 惠方入薤白七莖 篋中方加五味子半 風冷 傷腎 腰背虚痛杜仲一斤切炒酒二升漬十日日服 三合此陶隱居得效方也 三因方為末毎旦 以温酒 服二錢 病後虚汗 及目中流汁杜仲牡蠣等分為末 卧時水服五匕不止更服之 肘 後 方 頻慣墮胎 或三四月即墮者於兩月前以杜仲八 兩糯米煎湯浸透炒去絲續斷二兩酒 浸焙乾為末以山藥五六兩為末作糊丸梧子大毎 服五十丸空心米飲下肘後方用杜仲焙研棗肉為 丸糯米飲下方 楊起簡便 産後諸疾 及胎臟不安杜仲去皮瓦 上焙乾木臼搗末煮棗肉 和丸彈子大毎服一丸糯 米飲下日二服 勝金方 檰芽氣味 缺 主治作蔬去風毒脚氣久積風冷腸痔 下血亦可煎湯 蘇 頌 椿樗 唐本 草 校正 併入嘉 祐椿莢 釋名香者名椿 集韻作櫄夏書 作杶左傳作橁 臭者名樗 音丑居切 亦作㯉 山樗名栲 音 考 虎目樹 拾 遺 大眼桐 時珍曰椿樗易長而 多夀考故有椿栲之 稱莊子言大椿以八千歳為春秋是矣椿香而樗臭 故椿字又作櫄其氣熏也㯉字從虖其氣臭人呵嘑 之也樗亦椿音之轉爾藏器曰俗呼椿為猪椿北人 呼樗為山椿江束呼為虎目樹亦名虎眼謂葉脫處 有痕如虎之眼目又 如樗蒲子故得此名 集解 恭曰椿樗二樹形相似但樗木疏椿木實為别 也頌曰二木南北皆有之形幹大抵相類但椿 木實而葉香可噉樗木疏而氣臭膳夫亦能熬去氣 並采無時樗木最為無用莊子所謂吾有大木人謂 之樗其本擁腫不中繩墨小枝曲拳不中規矩者爾 雅云栲山樗郭璞註云栲似樗色小白生山中因名 亦類漆樹俗語云櫄樗栲漆相似如一陸璣詩疏云 山栲與田樗無異葉差狹爾吳人以葉為茗宗奭曰 椿樗皆臭但一種有花結子一種無花不實世以無 花而木身大其幹端直者為椿椿木用葉其有花莢 而木身小幹多迂矮者為樗樗用根及莢葉又虫部 有樗雞不言椿雞以顯有雞者為樗無雞者為椿古 人命名其義甚明禹錫曰樗之有花者無莢有莢者 無花其莢夏月常生臭樗上未見椿上有莢者然世 俗不辨椿樗之異故呼樗莢為椿莢爾時珍曰椿樗 栲乃一木三種也椿木皮細肌實而赤嫩葉香甘可 茹樗木皮粗肌虚而白其葉臭惡歉年人或采食栲 木即樗之生山中者木亦虚大梓人亦或用之然爪 之如腐朽故古人以為不材之 木不似椿木堅實可入棟梁也 葉氣味苦温有小毒 詵曰椿芽多食動風熏十二經 脈五臟六腑令人神昏血氣微 若和猪肉熱麫頻食則中滿蓋擁經 絡也時珍曰椿葉無毒樗葉有小毒 主治煮水洗瘡 疥風疽樗木根葉尤良 唐 本 白秃不生髮取椿桃楸葉 心搗汁頻塗之 時 珍 嫩芽瀹食消風袪毒 生生 編 白皮及 根皮修治 斆曰凡使椿根不近西頭者為上采出拌 生葱蒸半日剉細以袋盛掛屋南畔陰乾 用時珍曰椿樗木皮根皮並刮 去粗皮陰乾臨時切焙入用 氣味苦温無毒 權曰微熱震亨曰凉而燥藏器曰樗 根有小毒時珍曰樗根制硫黄砒石 黄 金 主治疳䘌樗根尤良 唐 本 去口鼻疳蟲殺蚘蟲疥䘌 鬼注傳尸蠱毒下血及赤白久痢 藏 器 得地榆止疳痢 蕭 炳 止女子血崩産後血不止赤帶腸風瀉血不住腸 滑瀉縮小便蜜炙用 大 明 利溺澀 雷 斆 治赤白濁赤白帶 濕氣下痢精滑夢遺燥下濕去肺胃陳積之痰 震 亨 發明 詵曰女子血崩及産後血不止月信来多并赤 帶下宜取東引細椿根一大握洗浄以水一大 升煮汁分服便斷小兒疳痢亦宜多服仍取白皮一 握粳米五十粒葱白一握炙甘草三寸豉兩合水一 升煮半升以意服之枝葉功用皆同震亨曰椿根白 皮性凉而能澀血凡濕熱為病瀉痢濁帶精滑夢遺 諸證無不用之有燥下濕及去肺胃陳痰之功治泄 瀉有除濕實腸之力但痢疾滯氣未盡者不可遽用 宜入丸散亦可煎服不見有害予毎用炒研糊丸看 病作湯使名固腸丸也時珍曰椿皮色赤而香樗皮 色白而臭多服微利人蓋椿皮入血分而性濇樗皮 入氣分而性利不可不辨其主治之功雖同而濇利 之效則異正如伏苓芍藥赤白頗殊也凡血分受病 不足者宜用椿皮氣分受病有鬱者宜用樗皮此心 得之微也乾坤生意治瘡腫下藥用樗皮以無根水 研汁服二三椀取利數行是其驗矣故陳藏器言樗 皮有小毒蓋有所試也宗奭曰洛陽一女人年四十 六七耽飲無度多食魚蟹畜毒在臟日夜二三十瀉 大便與膿血雜下大腸連肛門痛不堪任醫以止血 痢藥不效又以腸風藥則益甚蓋腸風則有血無膿 如此半年餘氣血漸弱食減肌痩服熱藥則腹愈痛 血愈下服冷藥即注泄食減服温平藥則病不知如 此期年垂命待盡或人教服人參散一服知二服減 三服膿血皆定遂常服之而愈其方治大腸風虚飲 酒過度挾熱下痢膿血痛甚多日不瘥用樗根白皮 一兩人參一兩為末毎服二錢空心温酒調服米飲 亦可忌油膩濕麫青菜果 子甜物雞猪魚羊蒜薤等 附方 舊六 新十 去鬼氣 樗根一握細切以童兒小便二升 豉一合浸一宿絞汁煎一沸三五 日一度服之 陳藏器本草 小兒疳疾 椿白皮日乾二兩為末以 粟米淘浄研濃汁和丸梧 子大十歳三四丸米飲下量人加減仍以一 丸納竹筒中吹入鼻内三度良 子母秘錄 小兒疳 痢 困重者用樗白皮搗粉以水和棗作大餫飩子日 晒少時又搗如此三遍以水煮熟空肚吞七枚重 者不過七服忌油膩熱麫毒物再又方用樗根濃汁 一蜆殻和粟米泔等分灌下部 度即瘥其驗如神 大人亦宜用 外臺秘要 休息痢疾 日夜無度腥臭不可近臍腹 撮痛東垣脾胃論用椿根白 皮訶黎勒各半兩母丁香三十箇為末醋糊丸梧子 大每服五十丸米飲下 唐瑶經驗方用椿根白皮 東南行者長流水内漂三日去黄皮焙為末毎一兩 加木香二錢粳米飯為丸毎服一錢二分空腹米飲 下 水穀下痢 及毎至立秋前後即患痢兼腰痛取樗 根一大兩𢷬篩以好麫捻作餫飩如皂 子大水煮熟毎日空心服十枚並 無禁忌神良 劉禹錫傳信方 下痢清血 腹中刺 痛椿根 白皮洗刮晒研醋糊丸梧子大毎空心米飲 下三四十丸一加蒼术枳殻減半 經驗方 臟毒下 痢 赤白用香椿洗刮取皮日乾為 末飲下一錢立效也 經驗方 臟毒下血 温白丸 用椿根 白皮去粗皮酒浸晒研棗肉和丸梧子大每 淡酒服五十丸或酒糊丸亦可 儒門事親 下血經 年 樗根二錢水一盞煎七分入酒半盞服或作 丸服虚者加人參等分即虎眼樹 仁存方 血痢 下血 臘月日未出時取背陰地北引樗根皮東流水 洗浄掛風處陰乾為末毎二兩入寒食麫一兩 新汲水丸梧子大陰乾毎服三十丸水煮滚傾出 温水送下忌見日則無效名如神丸 出普濟方 脾 毒腸風 因營衞虚弱風氣襲之熱氣乗之血滲腸間 故大便下血用臭椿根刮去粗皮焙乾四兩 蒼术米泔浸焙枳殻麩炒各一兩為末醋糊丸如 梧子大毎服五十丸米飲下日三服效 本事方 産 後腸脫 不能收拾者樗枝取皮焙乾一握水五升連 根葱五莖漢椒一撮同煎至三升去滓傾盆 内乗熱熏洗冷則再熱一服可作五次用洗後睡少 時忌鹽鮓醬麫發風毒物及用心勞力等事年深者 亦治之方 婦人良 女人白帶 椿根白皮滑石等分為末粥丸 梧子大毎空腹白湯下一百丸 黄又方椿根白皮一兩半乾薑炒黒白芍藥炒黒 蘗炒黒各二錢為末如上法丸服 丹溪方 男 子白濁 方同 上 莢釋名鳳眼草 象 形 主治大便下血 嘉 祐 附方 新 三 腸風瀉血 椿莢半生半燒為末毎服 二錢半飲下 出普濟方 誤吞魚 刺 生生編用椿樹子燒研酒服二錢服保夀堂方用 香椿樹子陰乾半盌擂碎熱酒衝 良久連骨吐 出 洗頭明目 用鳳眼草即椿樹上叢生莢也燒灰淋 水洗頭經一年眼如童子加椿皮灰尤 佳正月七日二月八日三月四日四月五日五月二 日六月四日七月七日八月三日九月二十日十月 二十三日十一月二十九日十二 月十四日洗之 衞生易簡方 漆 本經 上品 釋名桼 時珍曰許慎說文云漆本作桼木汁 可以䰍物其字象水滴而下之形也 集解 别錄曰乾漆生漢中山谷夏至後采乾之𢎞景曰 今梁州漆最甚益州亦有廣州漆性急易燥其諸 處漆桶中自然乾者狀如蜂房孔孔隔者為佳保昇 曰漆樹高二三丈餘皮白葉似椿花似槐其子似牛 李子木心黄六月七月刻取滋汁金州者最善漆性 並急凡取時須荏油解破故淳者難得可重重别制 拭之上等清漆色黑如瑿若鐵石者好黄嫩若蜂窠 者不佳頌曰今蜀漢今峽襄歙州皆有之以竹筒釘 入木中取汁崔豹古今注云以剛斧斫其皮開以竹 管承之滴汁則成漆也宗奭曰濕漆藥中未見用者 皆乾漆爾其濕者在燥熱及霜冷時則難乾得陰濕 雖寒月亦易乾亦物之性也若霑漬人以油治之凡 驗漆惟稀者以物蘸起細而不斷斷而急收更又塗 於乾竹上蔭之速乾者並佳時珍曰漆樹人多種之 春分前移栽易成有利其身如柿其葉如椿以金州 者為佳故世稱金漆人多以物亂之試訣有云微扇 光如鏡懸絲急似鈎撼成琥珀色打著有浮漚今廣 浙中出一種漆樹似小榎而大六月取汁漆物黄澤 如金即唐書所謂黄漆者也入藥仍當 用黑漆廣南漆作飴糖氣沾沾無力 乾漆修治 大明曰乾漆入藥須搗碎炒熟不爾損人 腸胃若是濕漆煎乾更好亦有燒存性者 氣味辛温無毒 權曰辛鹹宗奭曰苦元素曰辛平有 毒降也陽中陰也 之才曰半夏為 之使畏雞子忌油脂𢎞景曰生漆毒烈人以雞子和 服之去蟲猶自囓腸胃也畏漆人乃致死者外氣亦 能使身肉瘡腫自有療法大明曰毒發飲鐵漿并黄 櫨汁甘豆湯喫蟹並可制之時珍曰今人貨漆多雜 桐油故多毒淮南子云蟹見漆而不乾相感志云漆 得蟹而成水蓋物性相制也凡人畏漆者嚼蜀椒塗 口鼻則可免生漆瘡者杉木湯紫 蘇湯漆姑草湯蟹湯浴之皆良 主治絶傷補中續 筋骨填髓腦安五臟五緩六急風寒濕痺生漆去長 蟲久服輕身耐老 本 經 乾漆療欬嗽消瘀血痞結腰痛 女子疝瘕利小腸去蚘蟲 别 錄 殺三蟲主女人經脈不 通 甄 權 治傳尸勞除風 大 明 削年深堅結之積滯破日久 凝結之瘀血 元 素 發明 𢎞景曰仙方用蟹消漆為水錬服長生抱朴子 云淳漆不粘者服之通神長生或以大蟹投其 中或以雲母水或以玉水合之服九蟲悉下惡血從 鼻出服至一年六甲行厨至也震亨曰漆屬金有水 與火性急而飛補用為去積滯之藥中節則積滯去 後補性内行人不知也時珍曰漆性毒而殺蟲降而 行血所主諸證雖繁 其功只在二者而已 附方 舊四 新七 小兒蟲病 胃寒危惡證與癎相似者乾漆 搗燒烟盡白蕪荑等分為末米 飲服一字至一 錢止 杜仁方 九腫心痛 及腹脇積聚滯氣筒内乾 漆一兩搗炒烟盡研末醋 煮麫糊丸梧子大毎服五丸 至九丸熱酒下 簡要濟衆 女人血氣 婦人不曽生 長血氣疼痛 不可忍及治丈夫疝氣小腸氣撮痛者並宜服二聖 丸濕漆一兩熬一食傾入乾漆末一兩和丸梧子大 毎服三四丸温酒下怕 漆人不可服 經驗方 女人經閉 指南方萬應丸治 女人月經瘀閉不 来繞臍寒疝痛徹及産後血氣不調諸癥瘕等病用 乾漆一兩打碎炒烟盡牛膝末一兩以生地黄汁一 升入銀石器中慢熬俟可丸丸如梧子大毎服一丸 加至三五丸酒飲任下以通為度 産寶方治女人 月經不利血氣上攻欲嘔不得睡用當歸四錢乾漆 三錢炒烟盡為末煉蜜丸梧子大毎服十五丸空心 温酒下下千金治女人月水不通臍下堅如盃時發 熱往来 痢羸瘦此為血瘕若生肉癥不可治也乾 漆一斤燒研生地黄二十斤取汁和煎 至可丸丸梧子大毎服三丸空心酒下 産後青腫 疼 痛 及血氣水疾乾漆大麥芽等分為末新瓦 相間鋪 滿鹽泥固濟煆赤放冷研散毎服一二錢熱酒下但 是産後諸疾皆可 服 婦人經驗方 五勞七傷 補益方用乾漆柏子仁 山茱萸酸棗仁各等分 為末蜜丸梧子大毎服二七 丸温酒下日二服 千金方 喉痺欲絶 不可針藥者 乾漆燒烟以 筒吸之錄 聖濟總 解中蠱毒 平胃散末以生漆和丸梧子大 毎空心温酒下七十丸至百丸 指直 方 下部生瘡 生漆塗之良 見肘後方 漆葉氣味 缺 主治五尸勞疾殺蟲暴乾研末日用酒 服一錢匕 時 珍 發明 頌曰華佗傳載彭城樊阿少師事佗佗授以漆 葉青黏散方云服之去三蟲利五臟輕身益氣 使人頭不白阿從其言年五百餘歳漆葉所在有之 青黏生豐沛彭城及朝歌一名地節一名黄芝主理 五臟益精氣本出於迷人入山見仙人服之以告佗 佗以為佳語阿阿秘之近者人見阿之夀而氣力强 盛問之因醉誤說人服多驗後無復人識青黏或云 即黄精之正葉者也時珍曰按葛洪抱朴子云漆葉 青黏凡藪之草也樊阿服之得壽二百歳而耳目聰 明猶能持鍼治病此近代之實事良史所記者按洪 說猶近於理前言可年五百 歳者誤也或云青黏即葳㽔 漆子主治下血 時 珍 漆花主治小兒解顱腹脹交脛不行方中用之 時 珍 梓 本經 下品 釋名木王 時珍曰梓或作杍其義未詳按陸佃埤雅 云梓為百木長故呼梓為木王蓋木莫良 于梓故書以梓材名篇禮以梓人名匠朝廷以梓宫 名棺也羅願云屋室有此木則餘木皆不震其為木 可 知 集解 别錄曰梓白皮生河内山谷𢎞景曰此即梓樹 之皮梓有三種當用朴素不腐者頌曰今近道 皆有之宫寺人家園亭亦多植之木似桐而葉小花 紫爾雅云椅梓郭璞注云即楸也詩鄘風云椅桐梓 漆爰伐琴瑟陸璣注云楸之疎理白色而生子者為 梓梓實桐皮為椅大同而小異也入藥當用有子者 又一種䑕梓一名楰亦楸屬也枝葉木理皆如楸今 人謂之苦楸江東人謂之虎梓詩小雅云北山有楰 是也䑕李一名鼠梓或云即此然花實都不相類恐 别一物而名同爾藏器曰楸生山谷間與梓樹本同 末異或以為一物者誤矣大明曰梓有數般惟楸梓 皮入藥佳餘皆不堪機曰按爾雅翼云說文言椅梓 也梓楸也檟亦楸也然則椅梓檟楸一物四名而陸 璣詩疏以楸之白理生子者為梓梓實桐皮者為椅 賈思勰齊民要術又以白色有角者為梓即角楸也 又名子楸黄色無子者為椅楸又名荆黄楸但以子 之有無為别其角細長如箸其長近尺冬後葉落而 角猶在樹其實亦名豫章時珍曰梓木處處有之有 三種木理白者為梓赤者為楸梓之美文者為椅楸 之小者為榎諸家疏注殊欠分明桐亦名椅與此不 同此椅即尸子所謂 荆有長松文椅者也 梓白皮氣味苦寒無毒主治熱毒去三蟲 本 經 療目中 疾主吐逆胃反小兒熱瘡身頭熱煩蝕瘡煎湯浴之 并搗傅 别 錄 煎湯洗小兒壯熱一切瘡疥皮膚瘙癢 大 明 治温病復感寒邪變為胃啘煮汁飲之 時 珍 附方 新 一 時氣温病 頭痛壯熱初得一日用生梓木削 去黑皮取裏白者切一升水二升 五合煎汁毎服八 合取瘥 肘后方 葉主治搗傅猪瘡飼猪肥大三倍 别 錄 療手脚火爛瘡 𢎞景曰桐葉梓葉肥猪之法未見應在商丘子養猪 經中恭曰二樹花葉飼猪並能肥大且易養見李當 之本草及博物志 然不云傅猪瘡也 附方 新 一 風癬疙瘩 梓葉木綿子羯羊屎鼠屎等分入 瓶中合定燒取其汁塗之 試效 錄驗 方 楸 拾 遺 釋名榎 時珍曰楸葉大而早脫故謂之楸榎葉小而 早秀故謂之榎唐時立秋日京師賣楸葉婦 女兒童剪花戴之取秋意也爾雅云葉 小而皵榎葉大而皵楸皵音鵲皮粗也 集解 見梓下色周憲王曰楸有二種一種刺楸其樹 髙大皮 蒼白上有黄白斑㸃枝梗間多大刺 葉似楸而薄味甘嫩時煠熟水淘過拌食時珍曰楸 有行列莖幹直聳可愛至上垂條如線謂之楸線其 木濕時脆燥則堅故謂之良 材宜作棋枰即梓之赤者也 木白皮氣味苦小寒無毒 珣曰 微温 主治吐逆殺三蟲及 皮膚蟲煎膏粘傅惡瘡疽瘻癰腫疳痔除膿血生肌 膚長筋骨 藏 器 消食澀腸下氣治上氣欬嗽亦入面藥 李 珣 口吻生瘡貼之頻易取效 時 珍 附方 舊一 新一 瘻瘡 楸枝作煎頻洗 取效 肘后方 白癜風瘡 楸白皮五 斤水五斗 煎五升去滓煎如稠膏 日三摩之 聖濟總錄 葉氣味 同 皮 主治𢷬傅瘡腫煮湯洗膿血冬取乾葉用 之諸癰腫潰及内有刺不出者取葉十重貼之 藏器 出 范汪 方 發明 時珍曰楸乃外科要藥而近人少知葛常之韻 語陽秋云有人患發背潰壊腸胃可窺百方不 瘥一醫用立秋日太陽未升時采楸樹葉熬之為膏 傅其外内以雲母膏作小丸服盡四兩不累日而愈 也東晉范汪名醫也亦稱楸葉治瘡 腫之功則楸有拔毒排膿之力可知 附方 舊一 新七 上氣欬嗽 腹滿羸瘦者楸葉三斗水三斗 煮三十沸去滓煎至可丸如棗 大以筒納入下部中立愈 崔元亮海上集驗方 一切毒腫 不問硬軟取楸 葉十重傅腫上 舊帛褁之日三易之當重重有毒氣為水流在葉上 冬月取乾葉鹽水浸軟或取根皮搗爛傅之皆效止 痛消腫食膿血勝于 衆藥 范汪東陽方 瘰癧瘻瘡 楸煎神方秋分前後 早晚令人持袋摘楸 葉納袋斤秤取十五斤以水一石浄釡中煎取三斗 又換鍋煎取七八升又換鍋煎取二升乃納不津器 中用時先取麻油半合蠟一分酥一栗子許同消化 又取杏仁七粒生薑少許同研米粉二錢同入膏中 攪匀先塗瘡上經二日来乃拭却即以箆子匀塗楸 煎滿瘡上仍以軟帛褁之且日一拭更上新藥不過 五六上已破者即便生肌未破者即内消瘥後須將 慎半年采藥及煎時并禁孝子婦人僧道雞犬見之 中篋 方 炙瘡不瘥 痒痛不瘥楸葉頭及根 皮為末傅之 聖惠方 頭癢生瘡 楸 葉 搗汁頻塗 聖惠方 兒髮不生 楸葉中心搗汁 頻塗 千金方 小兒目翳 嫩楸 葉三 兩爛搗紙包泥褁燒乾去泥入水少許絞汁銅 器慢熬如稀餳瓷合收之毎旦㸃之 普濟方 小兒 秃瘡 楸葉搗汁塗 之 聖惠方 桐 本經 下品 釋名白桐 𢎞 景 黄桐 圖 經 泡桐 綱 目 椅桐 𢎞 景 榮桐 時珍曰本 經桐葉即 白桐也桐華成筒故謂之桐其材輕虚色白而有綺 文故俗謂之白桐泡桐古謂之椅桐也先花後葉故 爾雅謂之榮桐或言其花而不實者未之察 也陸璣以椅為梧桐郭璞以榮為梧桐並誤 集解 别錄曰桐葉生桐柏山谷𢎞景曰桐樹有四種 青桐葉皮青似梧而無子梧桐皮白葉似青桐 而有子子肥可食白桐一名椅桐人家多植之與崗 桐無異但有花子二月開花黄紫色禮云三月桐始 華者也堪作琴瑟崗桐無子是作琴瑟者本草用桐 華應是白桐頌曰桐處處有之陸璣草木疏言白桐 宜為琴瑟雲南牂牁人取花中白毳淹漬績以為布 似毛服謂之華布椅即梧桐也今江南人作油者即 岡桐也有子大于梧子江南有頳桐秋開紅花無實 有紫桐花如百合實堪糖煮以噉嶺南有刺桐花色 深紅宗奭曰本經桐葉不指定是何桐致難執用但 四種各有治療白桐葉三杈開白花不結子無花者 為岡桐不中作琴體重荏桐子可作桐油梧桐結子 可食時珍曰陶注桐有四種以無子者為青桐岡桐 有子者為梧桐白桐冦注言白桐岡桐皆無子蘇注 以岡桐為油桐而賈思勰齊民要術言實而皮青者 為梧桐華而不實者為白桐白桐冬結似子者乃是 明年之華房非子也岡桐即油桐也子大有油其說 與陶氏相反以今咨訪互有是否蓋白桐即泡桐也 葉大徑尺最易生長皮色粗白其木輕虚不生蟲蛀 作器物屋柱甚良二月開花如牽牛花而白色結實 大如巨棗長寸餘殻内有子片輕虚如榆莢葵實之 狀老則殻裂隨風飄揚其花紫色者名岡桐荏桐即 油桐也青桐即梧桐之無實者按陳翥桐譜分别白 桐岡桐甚明云白花桐文理粗而體性慢喜生朝陽 之地因子而出者一年可起三四尺由根而出者可 五七尺其葉圓大而尖長有角光滑而毳先花後葉 花白色花心微紅其實大二三寸内為兩房房内有 肉肉上有薄片即其子也紫花桐文理細而體性堅 亦生朝陽之地不如白桐易長其葉三角而圓大如 白桐色青多毛而不光且硬微赤亦先花後葉花色 紫其實亦同白桐而微尖狀如訶子而粘房中肉黄 色二桐皮色皆一但花葉小異體 性堅慢不同爾亦有冬月復花者 桐葉氣味苦寒無毒主治惡蝕瘡著陰 本 經 消腫毒生 髮 時 珍 附方 新 四 手足腫浮 桐葉煮汁漬之并飲少許 或加小豆尤妙 聖惠方 癰疽發 背 大如盤臭腐不可近桐葉醋蒸貼上退熱止 痛漸漸生肉收口極驗秘方也 醫林正宗 髮落 不生 桐葉一把麻子仁三升米泔煮五六 沸去滓日日洗之則長 肘後方 髮白染黒 經霜桐葉及子多收搗碎以甑 蒸之生布絞汁沐頭 普濟方 木皮主治五痔殺三蟲 本 經 療奔豚氣病 别 録 五淋沐髮 去頭風生髮滋潤 甄 權 治惡瘡小兒丹毒煎汁塗之 時 珍 附方 新 三 腫從脚起 削桐木煮汁漬之并 飲少許 肘后方 傷寒發狂 六 七 日熱極狂言見鬼欲走取桐皮削去黑擘斷四寸一 束以酒五合水一升煮半升去滓頓服當吐下青黄 汁數升即瘥 矣 肘后方 跌撲傷損 木桐樹皮去青留白 醋炒搗傅 集簡方 花主治傅猪瘡飼猪肥大三倍 本 經 附方 新 一 眼見諸物 禽蟲飛走乃肝膽之疾青桐子花 酸棗仁𤣥明粉羌活各一兩為末 毎服二錢水煎和滓 日三服 經驗良方 梧桐 綱 目 釋名櫬 時珍曰梧桐名義未詳爾雅謂之櫬因其可 為棺左傳所謂桐棺三寸是矣舊附桐下今 别出 條 集解 𢎞景曰梧桐皮白葉似青桐而子肥可食頌曰 陶氏謂白桐一名椅桐陸璣謂梓實桐皮為椅 即今梧桐是二種俱有椅名也遁甲書云梧桐可知 日月正閏生十二葉一邊有六葉從下數一葉為一 月至上十二月有閏十三葉小餘者視之則知閏何 月也故曰梧桐不生則九州異宗奭曰梧桐四月開 嫩黄小花一如棗花枝頭出絲墮地成油沾漬衣履 五六月結子人收炒食味如菱芡此是月令清明桐 始華者時珍曰梧桐處處有之樹似桐而皮青不皵 其木無節直生理細而性𦂳葉似桐而稍小光滑有 尖其花細蕋墜下如醭其莢長三寸許五片合成老 則裂開如箕謂之櫜鄂其子綴於櫜鄂上多者五六 少或二三子大如胡椒其皮皺羅願爾雅翼云梧桐 多陰青皮白骨似青桐而多子其木易生烏銜子墮 輒生但晚春生葉早秋即凋古稱鳳凰非梧桐不棲 豈亦食其實乎詩云梧桐生矣于彼朝陽齊民要術 云梧桐生山石間者 為樂器更鳴響也 木白皮氣味 缺 主治燒研和乳汁塗鬚髮變黄赤 時 珍 治腸痔 蘇頌五刪繁方治痔 青龍 生膏中用之 葉主治發背炙焦研末蜜調傅乾即易 肘 后 子氣味甘平無毒主治𢷬汁塗㧞去白髮根下必生 黒者又治小兒口瘡和雞子燒存性研摻 時 珍 罌子桐 拾 遺 釋名虎子桐 拾 遺 荏桐 衍 義 油桐 時珍曰罌子因實狀似 罌也虎子以其毒也荏 者言其油 似荏油也 集解 藏器曰罌子桐生山中樹似梧桐頌曰南人作 油者乃岡桐也有子大于梧子宗奭曰荏桐早 春先開淡紅花狀如鼓子花成筒子子可作桐油時 珍曰岡桐即白桐之紫花者油桐枝幹花葉並類岡 桐而小樹長亦遲花亦微紅但其實大而圓毎實中 有二子或四子大如大風子其肉白色味甘而吐人 亦或謂之紫花桐人多種蒔收子貨之為油入漆家 及艌船用為時所須人多偽之惟以篾圈蘸起如鼓 面者 為真 桐子油氣味甘微辛寒有大毒 大明曰冷微毒時珍 曰桐油吐人得酒即 解 主治摩疥癬蟲瘡毒腫毒鼠至死 藏 器 傅惡瘡及宣 水腫塗鼠咬處能辟鼠 大 明 塗脛瘡湯火傷瘡吐風痰 喉痺及一切諸疾以水和油掃入喉中探吐或以子 研末吹入喉中取吐又㸃燈燒銅箸頭烙風熱爛眼 亦妙 時 珍 附方 新 七 癰腫初起 桐油㸃燈入竹筒内薫之得 出黄水即消去 醫林正宗 血風 臁瘡 胡粉煆過研桐油調作隔紙膏貼之桐又方用 船上陳桐油石灰煆過又以人髮拌 油炙乾 為末仍以桐油調作膏塗紙 上刺孔貼之 楊起簡便方 脚肚風瘡 如癩桐油人 乳等分掃之 數次即愈 集簡方 酒皶赤鼻 桐油入黄丹雄黄 傅之 摘𤣥方 凍瘡皸裂 桐 油 一盌髮一握熬化瓶收毎以温 水洗令軟傅之即安 救急方 解砒石毒 桐油二升 灌之吐即 毒解病華 佗危 方 附錄 桐 音而郢切藏器曰生山谷間狀似青桐葉 有椏人取皮以漚絲木皮味甘温無毒治 蠶咬毒氣入腹末服之雞犬食蠶欲死者煎汁 灌之絲爛即愈葉主蛇蟲蜘蛛咬毒搗爛封之 海桐 宋開 寶 釋名刺桐 珣曰生南海山谷中樹似桐 而皮黄白色有刺故以名之 集解 頌曰海桐生南海及雷州近海州郡亦有之葉 大如手作三花尖皮若梓白皮而堅靭可作繩 入水不爛不拘時月采之又云嶺南有刺桐葉如梧 桐其花附幹而生側敷如掌形若金鳳枝幹有刺花 色深紅江南有赬桐紅花無實時珍曰海桐皮有巨 刺如黿甲之刺或云即刺桐皮也按嵇含南方草木 狀云九真有刺桐布葉繁宻三月開花赤色照映三 五房凋則三五復發陳翥桐譜云刺桐生山谷中文 理細𦂳而性喜折裂體有巨刺如欓樹其實如楓赬 桐身青葉圓大而長髙三四尺便有花成朶而繁紅 色如火為 夏秋榮觀 木皮氣味苦平無毒 大明 曰温 主治霍亂中惡赤白久痢 除疳䘌疥癬牙齒蟲痛並煮服及含之水浸洗目除 膚赤 開 寶 主腰脚不遂血脈頑痺腿膝疼痛赤白瀉痢 李 珣 去風殺蟲煎湯洗赤目 時 珍 發明 頌曰古方多用浸酒治風蹶南唐筠州刺史王 紹顔撰續傳信方云頃年予在姑熟得腰膝痛 不可忍醫以腎臟風毒攻刺諸藥莫療因覧劉禹錫 傳信方備有此驗修服一劑便減五分其方用海桐 皮二兩牛膝芎藭羌活地骨皮五加皮各一兩甘草 半錢薏苡仁二兩生地黄十兩並浄洗焙乾剉以綿 包褁入無灰酒二斗浸之冬二匕夏一匕空心飲一 盞毎日早午晚各一次長令醺醺此方不得添減禁 毒食時珍曰海桐皮能行經絡 達病所又入血分及去風殺蟲 附方 新 三 風癬有蟲 海桐皮蛇牀子等分為末以臘 猪脂調搽之 艾元英如宜方 風 蟲牙痛 海桐皮煎水漱 之效 聖惠方 中惡霍亂 海桐皮煮汁服 之 聖濟總錄 刺桐花主治止金瘡血殊效 蘇 頌 附錄雞桐 時珍曰生嶺南山間其葉如楝 用葉煮湯洗渫足膝風濕痺氣 楝 本經 下品 釋名苦楝 圖 經 實名金鈴子 時珍曰按羅願爾雅翼云 楝葉可以練物故謂之棟 其子如小鈴熟則黄 色名金鈴象形也 集解 别錄曰楝實生荆山山谷𢎞景曰處處有之俗 人五月五日取葉佩之云辟惡也恭曰此有雌 雄兩種雄者無子根赤有毒服之使人吐不能止時 有至死者雌者有子根白微毒入藥當用雌者頌曰 楝實以蜀川者為佳木高丈餘葉宻如槐而長三四 月開花紅紫色芬香滿庭實如彈丸生青熟黄十二 月采之根采無時時珍曰楝長甚速三五年即可作 椽其子正如圓棗以川中者為良王禎農書言鵷雛 食其實應劭風俗通言獬豸食其葉宗懍歳時記 言蛟龍畏楝故端午以葉包粽投江中祭屈原 實修治 斆曰凡采得熬乾酒拌令透蒸待皮軟刮去 皮取肉去核用凡使肉不使核使核不使肉 如使核槌碎用漿水煮一伏時晒乾其花落子謂 之石茱萸不入藥用嘉謨曰石茱萸亦入外科用 氣 味苦寒有小毒 元素曰酸苦平陰中之陽時珍曰得 酒煮乃寒因熱用也茴香為之使 主治温疾傷寒大熱煩狂殺三蟲疥瘍利小便水道 本 經 主中大熱狂失心躁悶作湯浴不入湯使 甄 權 入心 及小腸止上下部腹痛 李 杲 瀉膀胱 好 古 治諸疝蟲痔 時 珍 發明 元素曰熱厥暴痛非此不能除時珍曰楝實導 小腸膀胱之熱因引心包相火下行故心腹痛 及疝氣為要藥甄權乃言不入湯使則本經何以有 治熱狂利小便之文耶近方治疝有四治五治七治 諸法蓋亦配 合之巧耳 附方 舊三 新八 熱厥心痛 或發或止身熱足寒久不愈者 先灸大溪崑崙引熱下行内服 金鈴散用金鈴子𤣥胡索各一兩為末 毎服三錢温酒調下 潔古活法機要 小兒冷疝 氣 痛 膚囊浮腫金鈴子去核五錢吳茱萸二錢半為末 酒糊丸黍米大毎鹽湯下二三十丸 全幼心鑑 丈 夫疝氣 本臟氣傷膀胱連小腸等氣金鈴子一百箇 温湯浸過去皮巴豆二百箇微打破以麫二 升同於銅鐺内炒至金鈴子赤為度放冷取出去核 為末巴麫不用毎服三錢熱酒或醋湯調服一方入 鹽炒茴香半 兩 經驗方 㿗疝腫痛 澹寮方楝實丸治鈞腎偏墜 痛不可忍用川楝子肉五兩 分作五分一兩用破故紙二錢炒黄一兩用小茴香 三錢食鹽半錢同炒一兩用莱菔子一錢同炒一兩 用牽牛子三錢同炒一兩用斑蝥七枚去頭足同炒 揀去食鹽萊菔牽牛斑蝥只留故紙茴香同研為末 以酒打麫糊丸梧子大毎空心酒下五十丸棟得效 方楝實丸治一切疝氣腫痛大有神效用川 子酒 潤取肉一斤分作四分四兩用小麥一合斑蝥四十 九箇同炒熟去蝥四兩用小麥一合巴豆四十九枚 同炒熟去豆四兩用小麥一合巴㦸肉一兩同炒熟 去㦸四兩用小茴香一合食鹽一兩同炒熟去鹽加 破故紙酒炒一兩廣木香不見火一兩為末酒煮麫 糊丸梧子大毎服五十丸鹽湯空心下日三服 直 指方楝實丸治外腎脹大麻木痛破及奔豚疝氣用 川楝子四十九箇分七處切取肉七箇用小茴香五 錢同炒七箇用破故紙二錢半同炒七箇用黑牽牛 二錢半同炒七箇用食鹽二錢同炒七箇用蘿蔔子 二錢半同炒七箇用巴豆十四箇同炒七箇用斑蝥 十四箇去頭足同炒揀去蘿蔔子巴豆斑蝥三味不 用入青木香五錢南木香官桂各二錢半為末酒煮 麫糊丸梧子大毎服三十丸食前用鹽湯下一日三 服 臟毒下血 苦揀子炒黄為末蜜丸梧子大米 飲毎吞十丸至二十丸 經驗方 腹中 長蟲 楝實以淳苦酒漬一宿綿褁塞入穀 道中三寸許日二易之 外臺秘要 耳卒熱腫 楝實五合搗爛綿褁 塞之頻換 聖惠方 腎消膏淋 病在下焦苦楝子茴 香等分炒為末毎温 酒服一錢 聖惠方 小兒五疳 川楝子肉川芎藭等分為末 猪膽汁丸米飲下 摘𤣥方 根及木皮氣味苦微寒微毒 大明曰雄者根赤有毒 吐瀉殺人不可誤服雌 者入服食毎一兩可入糯米五十粒同煎殺毒 若瀉者以冷粥止之不瀉者以熱葱粥發之 主治 蚘蟲利大腸 别 錄 苦酒和塗疥癬甚良 𢎞 景 治遊風熱毒 風疹惡瘡疥癩小兒壯熱並煎湯浸洗 大 明 附方 舊二 新八 消渇有蟲 苦楝根白皮一握切焙入麝香 少許水二椀煎至一椀空心飲 之雖困頓不妨下蟲如蚘而紅色其渇自 止消渇有蟲人所不知也 洪邁夷堅志 小兒蚘蟲 楝木皮削去蒼皮水煮汁量大小飲之雞斗門方用 為末米飲服二錢 集簡方用根皮同 卵煮熟空 心食之次日蟲下毎經驗方抵聖散用苦楝皮二兩 白蕪荑半兩為末 以一二錢水煎服之 簡便方 用楝根白皮去粗二斤切水一斗煮取汁三升 沙鍋成膏五更初温酒服一匙以蟲下為度 小兒 諸瘡 惡瘡秃瘡蠼螋瘡浸淫瘡並宜楝樹皮 或枝燒灰傅之乾者猪脂調 千金方 口中瘻 瘡 東行楝根細剉水煮濃汁日 日含漱吐去勿嚥 肘后方 蜈蚣蜂傷 楝樹枝葉 汁塗之良 簡楊起 便方 疥瘡風蟲 楝根皮皂角去皮子等分 為末猪脂調塗 竒效方 花主治熱疿焙末摻之鋪席下殺蚤虱 時 珍 葉主治疝入囊痛臨發時煎酒飲 時 珍 槐 本經 上品 校正 併入嘉祐 槐花槐膠 釋名櫰 音懐時珍曰按周禮外朝之法面三槐三公 位焉吳澄注云槐之言懐也懐来人於此也 王安石釋云槐黄中懐其美故三公位之春秋元命 包云槐之言歸也古者樹槐聴訟其下使情歸實也 集解 别錄曰槐實生河南平澤可作神燭頌曰今處 處有之其木有極高大者按爾雅槐有數種葉 大而黒者名櫰槐晝合夜開者名守宫槐葉細而青 綠者但謂之槐其功用不言有别四月五月開黄花 六月七月結實七月七日采嫰實搗汁作煎十月采 老實入藥皮根采無時醫家用之最多時珍曰槐之 生也季春五日而兔目十日而鼠耳更旬而始規二 旬而葉成初生嫰芽可 熟水淘過食亦可作飲代 茶或采槐子種畦中采苗食之亦良其木材堅重有 青黄白黑色其花未開時狀如米粒炒過煎水染黄 甚鮮其實作莢連珠中有黒子以子連多者為好周 禮秋取槐檀之火淮南子老槐生火天𤣥主物簿云 老槐生丹槐之神異如此藏器 曰子上房七月收之堪染皂 槐實修治 斆曰凡采得去單子并五子者只取兩子 三子者以銅鎚鎚破用烏牛乳浸一宿蒸 過 用 氣味苦寒無毒 别錄曰酸鹹之才 曰景天為之使 主治五内邪氣熱止 涎唾補絶傷火瘡婦人乳瘕子臟急痛 本 經 久服明目 益氣頭不白延年治五痔瘡瘻以七月七日取之搗 汁銅器盛之日煎令可丸如鼠屎納竅中日三易乃 愈又墮胎 别 錄 治大熱難産 甄 權 殺蟲去風合房陰乾煮 飲明目除熱淚頭腦心胸間熱風煩悶風眩欲倒心 頭吐涎如醉瀁瀁如船車上者 藏 器 治丈夫女人陰瘡 濕痒催生吞七粒 大 明 疎導風熱 宗 奭 治口齒風凉大腸 潤肝燥 李 杲 發明 好古曰槐實純陰肝經氣分藥也治證與桃仁 同𢎞景曰槐子以十月巳日采相連多者新盆 盛合泥百日皮爛為水核如大豆服之令腦滿髮不 白而長生頌曰折嫰房角作湯代茗主頭風明目補 腦水吞黑子以變白髮扁鵲明目使髮不落法十月 上巳日取槐子去皮納新瓶中封口二七日初服一 枚再服二枚日加一枚至十日又從一枚起終而復 始令人可夜讀書延年益氣力大良時珍曰按太清 草木方云槐者虚星之精十月上巳日采子服之去 百病長生通神梁書言庾肩吾常服槐實年七十餘 髮鬢皆黑目看細字亦其驗也古方以子入冬月牛 膽中漬之陰乾百日毎食後吞一枚云久服明目通 神白髮還黑有痔及 下血者尤宜服之 附方 舊一 新四 槐角丸 治五穜腸風瀉血糞前有血名外 痔糞後有血名内痔大腸不收名 脫肛穀道四面弩肉如嬭名舉痔頭上有孔名瘻瘡 内有蟲名蟲痔並皆治之槐角去梗炒一兩地榆當 歸酒焙防風黄芩枳殻麩炒各半兩為末酒糊 丸梧子大毎服五十丸米飲下 和劑局方 大腸 脫肛 槐角槐花各等分炒為末用羊血蘸藥炙熟食 之以酒送下猪腰子去皮蘸炙亦可 百一選 方 内痔外痔 許仁則方用槐角子一斗搗汁晒稠取 地膽為末同煎丸梧子大毎飲服十丸 兼作挺子納下部或以苦參 末代地膽亦可 外臺秘要 目熱昬暗 槐子黄連二 兩為末蜜丸 梧子大毎漿水下二十 丸日二服 聖濟總錄 大熱心悶 槐子燒末酒服方 寸匕 千金方 槐花修治 宗奭曰未開時采收陳久者良入藥炒用 染家以水煮一沸出之其稠滓為缺染色 更鮮 也 氣味苦平無毒 元素曰味厚 氣薄純陰也 主治五痔心痛眼赤殺 腹臟蟲及皮膚風熱腸風瀉血赤白痢並炒研服 大 明 凉大腸 元 素 炒香頻嚼治失音及喉痺又療吐血衂崩 中漏下 時 珍 發明 時珍曰槐花味苦色黄氣凉陽明厥 陰血分藥也故所主之病多屬二經 附方 舊一新 二十 衂血不止 槐花烏賊魚骨等分半生 半炒為末吹之 普濟方 舌 衂出血 槐花末傅之即 止 朱氏集驗 吐血不止 槐花燒存性入麝 香少許研匀糯米 飲下三錢 普濟方 咯血唾血 槐花炒研毎服三錢糯米飲 下仰臥一時取效 朱氏方 小 便尿血 槐花炒鬱金煨各一兩為末毎服二 錢淡豉湯下立效 篋中秘宻方 大腸下 血 經驗方用槐花荆芥穗等分為末酒服一錢匕珍 集簡方用柏葉三錢槐花六錢煎湯日服 袖 用槐花枳殻等分炒存 性為末新汲水服二錢 暴熱下血 生猪臟一條洗浄 控乾以炒槐花末 填滿扎定米醋炒鍋内煮爛擂丸彈子大日乾 毎服一丸空心當歸煎酒化下 永類鈐方 酒毒 下血 槐花半生半炒一兩山栀子焙五錢 為末新汲水服二服 經驗良方 臟毒下血 新槐花炒研酒服三錢日三服 或用槐白皮煎湯服 普濟方 婦人漏血 不止槐花 燒存性研 毎服二三錢食前 温酒下 聖惠方 血崩不止 槐花三兩黄芩二兩為 末毎服半兩酒一盌銅 秤錘一枚桑柴火燒紅浸入 酒内調服忌口 乾坤秘韞 中風失音 炒槐花三更 後仰臥嚼咽 得危氏 效方 癰疽發背 凡人中熱毒眼花頭暈口乾舌苦 心驚背熱四肢麻木覺有紅暈在 背後者即取槐花子一大抄鐵杓炒褐色以好酒一 盌汗之乗熱飲酒一汗即愈如未退再炒一服極效 縱成膿者亦無不愈彭幸菴云此方 三十年屢效者 劉松石保夀堂方 楊梅毒瘡 乃陽 明積 熱所生槐花四兩畧炒入酒二盞煎十 餘沸熱服胃虚寒者勿用也 集簡方 外痔長寸 用 槐 花煎湯頻洗并服之 數日自縮 集簡方 疔瘡腫毒 一切癰疽發背不問 已成未成但焮痛者 皆治槐花微炒核桃仁二兩無灰酒一鍾煎十餘沸 熱服未成者二三服已成者一二服見效 醫方摘 要 發背散血 槐花菉豆粉各一升同炒象牙色研末 用細茶一兩煎一盌露一夜調末三錢 傅之留頭勿犯婦女 手 見攝生妙用方 下血血崩 槐花一兩椶灰五錢 鹽一錢水三鍾煎減 半服方 摘𤣥 白帶不止 槐花炒牡蠣煆等分為末 毎酒服三錢取效 同上 葉氣味苦平無毒主治煎湯治小兒驚癎壯熱疥癬 及丁腫皮莖同用 大 明 邪氣産難絶傷及 病 丙 穩 禾 疹牙齒諸 風采嫩葉食 孟 詵 附方 舊二 新一 霍亂煩悶 槐葉桑葉各一錢炙甘草 三分水煎服之 聖惠方 腸風 痔疾 用槐葉一斤蒸熟晒乾研末煎 飲代茶久服明目 食醫心鏡 鼻氣窒塞 以水 五升 煮槐葉取三升下葱豉 調和再煎飲 千金方 枝氣味 同 葉 主治洗瘡及陰囊下濕痒八月斷大枝候 生嫩蘗煮汁釀酒療大風痿痺甚效 别 錄 炮熱熨蠍毒 恭 青枝燒瀝塗癬煆黒揩牙去蟲煎湯洗痔核 頌 燒 灰沐頭長髮 藏 器 治赤目崩漏 時 珍 發明 頌曰劉禹錫傳信方著硤州王及郎中槐湯灸 痔法甚詳以槐枝濃煎湯先洗痔便以艾灸其 上七壯以知為度王及素有痔疾充西川安撫使判 官乗騾入駱谷其痔大作狀如胡𤓰熱氣如火至驛 僵仆郵吏用此法灸至三五壯忽覺熱氣一道入腸 中因大轉瀉先血後穢其痛甚楚瀉後遂失胡𤓰所 在登騾 而馳矣 附方 舊五 新一 風熱牙痛 槐枝燒熱烙 之 聖惠方 胎赤風眼 槐木枝 如馬鞭 大長二尺作二段齊頭麻油一匙置銅鉢中晨使童 子一人以其木研之至暝乃止令仰臥以塗目日三 度 瘥 九種心痛 當太歳上取新生槐枝一握去兩頭 用水三大升煎取一升頓服 千金 崩 中赤白 不問逺近取槐枝燒灰食前酒 下方寸匕日二服 深師方 胎動欲産 日 月 未足者取槐樹東引枝令孕婦 手把之即易生矣 子母秘錄 陰瘡濕痒 槐樹北面 不見日枝 煎水洗三五徧冷再 暖之 孟詵必效方 木皮根白皮氣味苦平無毒主治爛瘡喉痺寒熱 别 錄 煮汁淋陰囊墜腫氣痛煮漿水漱口齒風疳䘌血 甄 權 治中風皮膚不仁浴男子陰疝卵腫浸洗五痔一切 惡瘡婦人産門痒痛及湯火瘡煎膏止痛長肉消癰 腫 大 明 煮汁服治下血 蘇 頌 附方 舊四 新二 中風身直 不得屈申反復者取槐皮黄白 者切之以酒或水六升煮取二 升稍稍服之 效 肘后方 破傷中風 避陰槐枝上皮旋刻一片安 傷處用艾灸皮上百壯不痛 者灸至痛痛者灸至 不痛布裹之 普濟 風蟲牙痛 槐樹白皮一握切以 酪一升煮去滓入鹽 少許含漱 廣濟方 隂下濕痒 槐白皮炒煎水 日洗 生生方 痔瘡有蟲 作痒 或下 膿血多取槐白皮濃煮汁先熏後洗良久欲大便當 有蟲出不過三度即愈仍以皮為末綿褁納下部中 師梅 方 蠼螋惡瘡 槐白皮醋浸半日洗 之 孫真人千金翼 槐膠氣味苦寒無毒主治一切風化涎肝臟風筋脈 抽掣及急風口噤或四肢不收頑痺或毒風周身如 蟲行或破傷風口眼偏斜腰背强硬任作湯散丸煎 雜諸藥用之亦可水煮和藥為丸 嘉 祐 煨熱綿褁塞可 治風熱聾閉 時 珍 槐耳 見菜部 木耳 檀 拾 遺 釋名 時珍曰朱子云檀善木也 其字從亶以此亶者善也 集解 藏器曰按蘇恭言檀似秦皮其葉堪為飲樹體 細堪作斧柯至夏有不生者忽然葉開當有大 水農人候之以占水旱號為水檀又有一種葉如檀 高五六尺生高原四月開花正紫亦名檀樹其根如 葛頌曰江淮河朔山中皆有之亦檀香類但不香爾 時珍曰檀有黄白二種葉皆如槐皮青而澤肌細而 膩體重而堅狀與梓榆莢蒾相似故俚語云研檀不 諦得莢蒁莢蒾尚可得駁馬駁馬梓榆也又名六駁 皮色青白多癬駁也檀 木宜杵楤鎚器之用 皮及根皮氣味辛平有小毒主治皮和榆皮為粉食 可斷穀救荒根皮塗瘡疥殺蟲 藏 器 莢蒾 唐本 草 釋名擊迷 詩 疏 羿先 同 上 集解 恭曰莢蒾葉似木槿及榆作小樹其子如疏溲 兩兩相對而色赤味甘陸璣詩疏云檀榆之類 也所在山谷有之藏器曰 生北土山林中皮堪為索 枝葉氣味甘苦平無毒主治三蟲下氣消穀煮汁和 米作粥飼小兒甚美 唐 本 作粥灌六畜瘡中生蛆立出 藏 器 本草綱目卷三十五上
欽定四庫全書 本草綱目卷三十五下 明 李時珍 撰 木之二 喬木類三十四 種 内附一種 秦皮 本經 中品 校正 併入拾 遺樳木 釋名梣皮 音 岑 樳木 音 尋 石檀 别 錄 樊槻 𢎞 景 盆桂 日 華 苦樹 蘇 恭 苦櫪 時珍曰秦皮本作梣皮其木小而岑髙故因以 爲名人訛爲樳木又訛而爲秦木或云本出秦 地故得秦名也高誘注淮南子云梣苦櫪木也 恭曰樹葉似檀故名石檀俗因味苦呼爲苦樹 集觧 别録曰秦皮生廬江川谷及寃句水邉二月八 月采皮隂乾𢎞景曰俗云是樊槻皮而水漬以 和墨書色不脫㣲青㳟曰此樹似檀葉細皮有白㸃 而不粗錯取皮漬水便碧色書紙看之皆青色者是 真頌曰今陜西川郡及河陽亦有之其木大都似檀 枝幹皆青綠色葉如匙頭虚大而不光並無花實根 似槐根俗呼 爲白樳木 皮氣味苦微寒無毒 别録曰大寒普曰神農雷公 黄帝岐伯酸無毒李當之小 寒權曰平惡苦瓠防葵之才 曰惡吳茱萸大㦸爲之使 主治風寒濕脾洗洗寒氣 除熱目中青瞖白膜乆服頭不白輕身 本 經 療男子少 精婦人帶下小兒癎身熱可作洗目湯乆服皮膚 光澤肥大有子 别 錄 明目去目中乆熱両目赤腫疼痛 風淚不止作湯浴小兒身熱煎水澄清洗赤目極效 甄 權 主熱痢下重下焦虚 好 古 同葉煮湯洗蛇咬并研末 傳之 藏 器 發明 𢎞景曰秦皮俗方惟以療目道家亦有用處大 明曰秦皮之功洗肝益精眀目退熱元素曰秦 皮沉也陰也其用有四治風寒濕邪成痺青白幻翳 遮睛女子崩中帶下小兒風熱驚癎好古曰痢則下 焦虚故張仲景白頭翁湯以黄蘗黄連秦皮同用皆 苦以堅之也秦皮浸水青藍色與紫草同用治目病 以增光暈尤佳時珍曰梣皮色青氣寒味苦性濇乃 是厥陰肝少陽膽經藥也故治目病驚癎取其平木 也治下痢崩帶取其収濇也又能治男子少精益精 有子皆取其濇而補也故老子云天道貴濇此藥乃 服食及驚癎崩痢所宜而人止知其治目一節幾於 廢棄良爲可惋淮南子云梣皮色青治目之要藥也 又萬畢術云梣皮止水謂其能収淚也 高誘解作致水言能使水沸者謬也 附方 舊三 新三 赤眼生瞖 秦皮一兩水一升半煮七合澄 清日日温洗一方加滑石黄連 等分秘 外臺 眼暴腫痛 秦皮黄連各一兩苦竹葉半升水 二升半煑取八合食後温服此乃 謝道人方也 外臺秘要 赤眼睛瘡 秦皮一兩清水一升白盌中 浸春夏一食頃以上看碧色 出即以筋頭纒綿仰卧㸃令滿眼微痛勿畏良久瀝 取熱汁日㸃十度以上不過兩日瘥也 外䑓秘要 眼弦挑鍼 乃肝脾積熱剉秦皮夾沙糖水煎調 大黄末一錢㣲利佳 仁齋直指方 血痢 連年 秦皮鼠尾草薔薇根等分以水煎取汁銅器重 釡煎成丸如梧子大毎服五六丸日二服稍增 以止爲度亦可 煎飲 千金方 天蛇毒瘡 似癩非癩天蛇乃草間花 蜘蛛也人被其螫爲露水 所濡乃成此疾以秦皮煑汁一 斗飲之即瘥 寇宗奭本草 合歡 本經 中品 釋名合昬 唐 本 夜合 日 華 青裳 圖 經 萌葛 綱 目 鳥頼樹 頌曰崔 豹古今 注云欲蠲人之忿則贈以青裳青裳合歡也植之庭除 使人不忿故嵇康養生論云合歡蠲忿萱草忘憂藏器 曰其葉至暮即合故云合昬時珍曰按王璆百一選 方云夜合俗名萌葛越人謂之烏賴樹又金光明經 謂之尸 利灑樹 集解 本經曰合歡生豫州山谷樹如狗骨樹别録曰 生益州山谷𢎞景曰俗間少識當以其非療病 之功也恭曰此樹葉似皂莢及槐極細五月花發紅 白色上有絲茸秋實作莢子極薄細所在山谷有之 今東西京第宅山池間亦有種者名曰合昬頌曰今 汴洛間皆有之人家多植於庭除間本似梧桐枝甚 柔弱葉似皂角極細而繁宻互相交結毎一風來輒 白相解了不相牽綴采皮及葉用不拘時月宗奭曰 合歡花其色如今之醮暈綠上半白下半肉紅散垂 如絲爲花之異其綠葉至夜則合也嫩時煠熟水淘 亦可 食 木皮 去粗皮 炒用 氣味甘平無毒主治安五臟和心志令 人歡樂無憂久服輕身眀目得所欲 本 經 煎膏消癰腫 續筋骨 大 明 殺蟲搗末和鐺下墨生油調塗蜘蛛咬瘡 用葉洗衣垢 藏 器 折傷疼痛研末酒服二錢匕 宗 奭 和血 消腫止痛 時 珍 發明 震亨曰合歡属土補陰之功甚㨗長肌肉續筋 骨概可見矣與白蠟同入膏用神效而外科家 末曾錄 用何也 附方 舊二 新三 肺癰唾濁 心胸煩錯取夜合皮一掌大水 三升煑取一半分二服 韋宙 獨行 方 撲損折骨 夜合樹皮即合歡皮去粗皮炒黑色 四兩芥菜子炒一兩爲末每服二錢 温酒卧時服以滓傅之接 骨甚妙 王璆百一選方 髮落不生 合歡木灰二合 墻衣五合鉄精 一合水萍末二合研匀生油 調塗一夜一次 普濟方 小兒撮口 夜合花枝濃 煑汁拭口中 并洗之錄 子母秘 中風攣縮 夜合枝酒夜合枝栢枝槐枝桑 枝石榴枝各五兩並生剉糯米 五升黑豆五升羗活二兩防風五錢細麯七斤半先 以水五斗煎五枝取二斗五升浸米豆蒸熟入麵與 防風羗活如常釀酒法封三七日壓汁毎飲五 合勿過醉致吐常令有酒氣也 竒效良方 皂莢 本經 中品 釋名皂角 綱 日 雞栖子 綱 目 烏犀 綱 目 懸刀 時珍曰莢之樹 皂故名廣志謂 之雞栖子曾氏方謂之烏 犀外丹本草謂之懸刀 集解 别錄曰皂莢生雍州山谷及魯鄒縣如猪牙者 良九月十月采莢陰乾𢎞景曰處處有之長尺 二者良俗人見其有䖝孔而未甞有䖝形皆言不可 近令人惡病殊不爾也其䖝状如草葉上青䖝㣲黑 便出所以難見㳟曰此物有三種猪牙皂莢最下其 形曲戾薄惡全無滋潤洗垢不去其尺二者粗大長 虚而無潤若長六七寸圓厚節促直者皮薄多肉味 濃大好頌曰所在有之以懐孟者爲勝木極有髙大 者本經用如猪牙者陶用尺二者蘇用六寸圓厚者 今醫家作疎風氣丸煎多用長皂莢治齒及取積藥 多用牙皂莢所用雖殊性味不甚相逺其初生嫩芽 以爲蔬茹更益人時珍曰皂樹髙大葉如槐葉瘦長 而尖枝間多刺夏開細黄花結實有三種一種小如 猪牙一種長而肥厚多脂而粘一種長而瘦薄枯燥 不粘以多脂者爲佳其樹多刺難上采時以篾篐其 樹一夜自落亦一異也有不結實者樹鑿一孔入生 鉄三五斤泥封之即結莢人以鉄砧槌皂莢即自損 鉄碾碾之久則成孔鉄鍋㸑之多爆片落豈皂莢與 鉄有感召 之情耶 皂莢修治 斆曰凡使要赤肥并不蛀者以新汲水浸 一宿用銅刀削去粗皮以酥反復灸透槌 去子弦用毎莢一兩用酥五錢好古曰凡 用有蜜灸酥灸絞汁燒灰之異各依方法 氣味辛鹹温有小毒 好古曰入厥陰經氣分時珍曰 入手太陰陽明經氣分之才曰 栢實爲之使惡麥門冬畏空青人參 苦參機曰伏丹砂粉霜硫黄硇砂 主治風痺死肌 邪氣風頭淚出利九竅殺精物 本 經 療腹脹満消榖除 欬𠻳囊結婦人胞不落眀目益精可為沐藥不入湯 别 録 通關節頭風消痰殺蟲治骨蒸開胃中風口噤 大 明 破堅癥腹中痛能墮胎又将浸酒中取盡其精煎成 膏塗帛貼一切腫痛 甄 權 溽暑久雨時合蒼术燒烟辟 瘟疫邪濕氣 宗 奭 燒烟熏乆痢脱肛 汪 機 搜肝風瀉肝氣 好 古 通肺及大膓氣治咽喉痺塞痰氣喘欬風癘疥 癬 時 珍 發明 好古曰皂莢厥陰之藥活人書治陰毒正氣散 内用皂莢引入厥陰也時珍曰皂莢属金入于 太陰陽明之經金勝木燥勝風故兼入足厥隂治風 木之病其味辛而性燥氣浮而散吹之導之則通上 下諸竅服之則治風濕痰喘腫滿殺䖝塗之則散腫 消毒搜風治瘡按龎安時傷寒總病論云元祐五年 自春至秋蘄黄二郡人患急㗋痺十死八九速者半 日一日而死黄州推官潘昌言得黑龍膏方救活數 千人也其方治九種㗋痺急㗋痺纒㗋風結㗋爛㗋 遁䖝䖝蝶重舌木舌飛絲入口用大皂莢四十挺切 水三斗浸一夜煎至一斗半入人參末半兩甘草末 一兩煎至五升去滓入無灰酒一升釡煤二匕煎如 餳入瓶封埋地中一夜毎温酒化下一匙或掃入㗋 内取惡涎盡爲度後含甘草片又孫用和家傅秘寳 方云凡人卒中風昏昏如醉形體不収或倒或不倒 或口角流涎出斯須不治便成大病此證風涎潮於 上胸痺氣不通宜用急救稀涎散吐之用大皂莢肥 實不蛀者四挺去黑皮白礬光明者一兩爲末毎用 半錢重者三字温水調灌不大嘔吐只是㣲㣲稀冷 涎或出一升二升當待惺惺乃用藥調治不可便大 吐之恐過劑傷人累效不能書述宗奭曰此法用皂 莢末一兩生礬末半兩膩粉半兩水調一二錢過咽 即吐涎用礬者 分膈下涎也 附方 舊二十新 三十六 中風口噤 不開涎潮壅上皂角一挺 去皮猪脂塗炙黄色爲末 毎服一錢温酒調下氣壮者二錢 以吐出風涎爲度 簡要濟衆方 中風口喎 皂角五 兩去皮 爲末三年大醋和之左喎塗右右 喎塗左乾更上之 外䑓秘要 中暑不省 皂莢一 兩燒存 性廿草一兩㣲炒爲末温 水調一錢灌之 澹寮方 鬼魘不寤 皂莢末刀圭吹 之能起死人 千金 方 自縊将死 皂莢末吹鼻 中 外一方 水溺卒死 一宿者尚可 活紙褁皂莢 末納下部須臾出水 即活 外臺秘要 急喉痺塞 逡廵不救皂莢生研 末毎以少許㸃患處 外以醋調厚封項下須臾便破出血即愈或挼水灌 之亦良 直指方川皂角肉半截水醋半盞煎七分 破出濃 血即愈 咽喉腫痛 牙皂一挺去皮米醋浸炙七次勿 令大焦爲末毎吹少許入咽吐涎 即止錄聖 濟總 風癎諸痰 五癎膏治諸風耴痰如神大皂 角半斤去皮子以蜜四兩塗上 慢火炙透槌碎以熱水浸一時挼取汁慢火熬成膏 入麝香少許攤在夾綿紙上晒乾剪作紙花毎用三 四片入淡漿水一小盞中洗淋下以筒吹汁入鼻内 待痰涎流盡吃芝麻餅一箇涎盡即愈立效 普濟 方 風邪癎疾 皂莢燒存性四兩蒼耳根莖葉日乾四 兩蜜陀僧一兩爲末成丸梧子大硃砂 爲衣毎服三四十丸棗湯下日二服稍 退只服二十丸名抵住丸 永類方 一切痰氣 皂 莢 燒存性蘿蔔子炒等分薑汁入煉蜜丸梧 子大毎服五七十丸白湯下 簡便方 胸中痰結 皂莢三十挺去皮切水五升浸一夜挼耴汁慢熬至 可丸丸如梧子大毎食後塩漿水下十丸 又釣痰 膏用半夏醋煑過以皂角膏和匀入明礬少 許以柿餅搗膏丸如彈子噙之 聖惠方 欬逆上 氣 唾濁不得卧皂莢丸用皂莢炙去皮子研末蜜丸 梧子大毎服一丸棗膏湯下日三夜一服 張仲 景 方 痰喘欬𠻳 長皂莢三條去皮子一莢入巴豆十粒 一莢入半夏十粒一莢入杏仁十粒用 薑汁制杏仁麻油制巴豆蜜制半夏一處火灸黄色 爲末毎用一字安手心臨卧以薑汁調之喫下神效 選余居士 竒方 卒寒欬𠻳 皂莢燒研䜴湯服 二錢 千金方 牙病喘息 㗋 中 水鷄鳴用肥皂莢兩挺酥灸取肉爲末蜜丸豆大毎 服一丸取微利爲度不利更服一日一服 必效方 腫満入腹 脹急皂莢去皮子灸黄爲末酒一斗 石器煑沸服一斗日三服 肘後方 二便 關格 千金方用皂莢燒研粥飲下三錢立通糊宣明 方鉄脚丸用皂莢炙去皮子爲末酒麪 丸毎 服五十丸酒下坐聖惠方用皂 莢燒烟于桶内 上熏之即通 食氣黄腫 氣喘胸滿 用不蛀皂 角去皮子醋塗炙焦爲末一錢巴豆七枚去油膜以 淡醋研好墨和丸麻子大毎服三丸食後陳橘皮湯 下日三服隔一日增一 丸以愈爲度 經驗方 胸腹脹満 欲令瘦者猪牙皂 角相續量長一尺 微火煨去皮子𢷬篩蜜丸大如梧子服時先喫羊肉 兩臠汁三兩口後以肉汁香藥十丸以快利爲度覺 得力更服以利清水即止藥瘥後一月不 得食肉及猪油膩 崔元亮海上集驗方 身面卒腫 洪滿用皂莢去皮灸黄剉三升酒一斗漬 透煑沸毎服一升一日三服 肘後方 卒熱勞疾 皂莢續成一尺以上酥一大兩微塗緩灸酥盡搗篩 蜜丸梧子大毎日空腹飲下十五丸漸增至二十丸 重者不過兩劑愈 崔元亮海上方 急勞煩熱 體瘦三皂丸用皂莢皂 莢樹皮皂莢刺各一斤 同燒灰以水三斗淋汁冄淋如此三五度煎之候少 凝入麝香末一分以童子小便浸蒸餅丸小豆大毎 空心温水下七 丸 聖惠方 脚氣腫痛 皂角赤小豆爲末酒醋 調貼腫處 永類方 傷 寒初得 不問隂陽以皂角一挺肥者燒赤爲末以 水五合和頓服之陰病極效 千金方 時 氣頭痛 煩熱用皂角燒研新汲水一中盞薑汁蜜各 少許和二錢服之先以煖水淋浴後服藥取 汗即愈 聖惠 卒病頭痛 皂角末吹鼻取 嚏 斗門方 腦宣不止 不蛀皂 角去皮 子蜜炙搥碎入水挼取濃汁熬成膏㗜鼻口 内咬定良乆涎出為度 張子和儒門事親 齆鼻不 通 皂角末吹之 千金方 風熱牙痛 皂角一挺去子入塩滿殻 仍加白礬少許黄泥固濟 煆研日擦之 相誠經驗方 風蟲牙痛 外䑓秘要方用皂莢末塗 齒上有涎吐之 千金方 用猪牙皂角食塩 等分爲末日揩之 揩牙烏鬚 大皂角二十挺以薑汁 地黄汁蘸炙十遍爲末 日用揩牙甚 妙 普濟方 霍亂轉筋 皂角末吹豆許入鼻 取嚏即安深師方 腸風下 血 用長尺皂角五挺去皮子酥灸三次研末精羊肉 十兩細切搗爛和丸梧子大毎温水下二十丸 聖 惠 大腸脱肛 不蛀皂角五挺槌碎水挼取汁二升浸 之白収上収後以湯盪其腰肚上下令 皂角氣行則不冄作仍以皂角去皮酥灸 爲末棗肉和丸米飲下三十丸 聖惠方 下部 瘡 皂莢燒研綿褁 導之 肘后方 外腎偏疼 皂角和皮爲末水調 傅之良 梅師方 便毒 腫痛 皂角炒焦水粉炒等分研末以熱醋調攤貼患 處頻以水潤之即效 又方用猪牙皂角七片 煨黄去皮弦出火毒爲末空 心温酒服五錢 袖珍方 便毒癰疽 皂角一條醋 熬膏傅之屢 效方直 指 婦人吹乳 袖珍方用猪牙皂角去皮蜜炙爲 末酒服一錢 又詩云婦人吹奶 法如何皂角燒灰蛤粉和熱酒 一盃調八字管教時刻笑呵呵 丁腫惡瘡 皂角去皮 酥炙焦爲 末入麝香少許人糞少許和 塗五日後根出 普濟方 小兒頭瘡 粘肥及白秃 用皂角燒黑 爲末去痂傅之不過三次 即愈 鄧筆鋒衛生雜典 小兒惡瘡 皂莢水洗拭乾 以少麻油搗爛 塗之方 肘後 足上風瘡 作痒甚者皂角灸 熱烙之 潘氏方 大風諸癩 長皂 角二 十條灸去皮子以酒煎稠濾過候冷入雪 糕丸梧子大每酒下五十丸 直指方 積年疥瘡 猪肚内放皂角煑熟去 皂角食之 袖珍方 射工水毒 生瘡皂莢長尺二 者苦酒一升煎汁 熬如飴塗之 肘後方 咽喉骨哽 猪牙皂角二條切碎生絹袋 盛縫滿線縛頂中立消 簡 便 方 魚骨哽咽 皂角末吹鼻取 嚏 聖惠方 九里蜂毒 皂莢鑽孔貼 叮處艾灸孔 上三五壮即 安 救急方 腎風隂痒 以稻草燒皂角烟熏十 餘次即止 濟急仙方 子修治 斆日捒取圎滿堅硬不蛀者以瓶煮熟剥去 硬皮一重取向裏白肉両片去黄以銅刀切 晒用其黄 消人腎氣 氣味辛温無毒主治炒舂去赤皮以水浸 軟煮熟糖漬食之疎道五臟風熱壅 宗 奭 核中白肉入 治肺藥核中黄心嚼食治膈痰吞酸 蘇 頌 仁和血潤腸 李 杲 治風熱大腸虚祕瘰癧腫毒瘡癬 時 珍 發明 機曰皂角核燒存性治大便燥結其性得濕則 滑滑則燥結自通也時珍曰皂莢味辛属金能 通大腸陽明燥金乃辛以 潤之之義非得濕則滑也 附方 舊三新 十一 腰脚風痛 不能履地皂角子一千二百 箇洗净以少酥熬香爲末蜜 丸梧子大毎空心以蒺藜子酸 棗仁湯下三十丸 千金方 大腸虚祕 風人虚人 脚氣人大 腸或秘或利用上方 服至百丸以通爲度 下痢不止 諸藥不效服此三服 宿垢去盡即變黄色 屢驗皂角子瓦焙爲末米糊丸梧子大 毎服四五十丸陳茶下 醫方摘要 腸風下血 皂 莢 子槐實一兩用占穀糠炒香去糠爲末 陳粟米飲下一錢名神效㪚 聖惠方 裏急後重 不 蛀 皂角子米糠炒過枳殻炒等分爲末飯 丸梧子大每米飲下三十丸 普濟方 小兒流涎 脾 熱 有痰皂莢子仁半兩半夏薑湯泡七次一錢二分 爲末姜汁丸麻子大毎温水下五丸 聖濟總錄 惡 水入口 及皂莢水入口熱痛不止以皂莢子燒存 性一分沙糖半兩和膏舍之 博濟方 婦 人難産 皂角子二枚吞 之 千金方 風蟲牙痛 皂角子末綿褁彈 子大兩顆醋煮熱 更互熨之日三 五度 聖惠方 粉滓面䵟 皂角子杏仁等分研匀夜 以津和塗之 聖惠方 預免瘡櫛 凡小兒毎年六月六日照年嵗吞皂莢子 可免瘡癤之患大人亦可吞七枚或二十 一枚林静齋所傳方 也 吳昊扶夀方 便癰初起 皂角子七箇研末水 服效一方照年嵗吞 之親儒門 事 方 一切丁腫 皂角子仁作末傅之 五日愈 千金方 年乆瘰癧 阮氏經驗方用不蛀皂角子一百粒米醋一升硇砂 二錢同煑乾炒令酥看 子多少如一箇服一粒十 箇服十粒細嚼米湯下酒浸煮服亦可 聖濟總録言虛人不可用硇砂也 刺 一名 天丁 氣味辛温無毒主治米醋熬嫩刺作煎塗瘡 癬有竒效 蘇 頌 治癰腫妬乳風癘惡瘡胎衣不下殺蟲 時 珍 發明 楊士瀛曰皂莢刺能引諸藥性上行治上焦病 震亨曰能引諸癰疽潰處甚驗時珍曰皂莢刺 治風殺䖝功與莢同但其銳利直逹病所爲異耳神 仙傳云左親騎軍崔言一旦得大風惡疾雙目昏盲 眉髮自落鼻梁崩倒勢不可救遇異人傳方用皂角 刺三斤燒灰蒸一時久日乾爲末食後濃煎大黄湯 調一匕飲之一旬眉髮冄生肌潤目眀後入山修道 不知所終又劉守真保命集云癘風乃營氣熱風寒 客于脉而不去宜先用樺皮散服五七日後灸承漿 穴七壮三灸後毎旦早服樺皮散午以升麻葛根湯 下錢氏瀉青丸晚服一聖散用大黄末半兩煎湯調 皂角刺灰三錢乃緩疎泄血中之風熱也仍戒房室 三年樺皮散見樺皮下又追風冄造散即一聖散云 服之便出黒䖝爲騐數日冄服直候䖝盡爲絶根也 新䖝嘴赤 老䖝嘴黑 附方 新十 二 小兒重舌 皂角刺灰入朴硝或腦子少許 漱口摻入舌下涎出自消 聖 惠 方 小便淋閉 皂角刺燒存性破故紙等分 爲末無灰酒服 聖濟總錄 腸風下血 便前近腎肝便後近心肺皂角刺灰二兩胡桃仁破 故紙炒槐花炒各一兩爲末毎服一錢米飲下 普 濟 方 傷風下痢 風傷久不已而下痢膿血日數十度用 皂角刺枳實麩炒槐花生用各半兩爲 末煉蜜丸梧子大毎服三十 丸米湯下日二服 袖珍方 胎衣不下 皂角刺燒爲 末毎服一錢 温酒調下 熊氏補遺 婦人乳癰 皂角刺燒存性一兩 粉一 錢和研每服一錢温酒下 直指 方 乳汁結毒 産後乳汁不泄結毒者皂角刺蔓荆 子各燒存性等分爲末毎温酒服二 錢方袖 珍 腹内生瘡 在腸臟不可藥治者取皂角刺不 拘多少好酒一椀煎至七分温服 其膿血悉從小便中出極效不飲 酒者水煎亦可 蘭氏經騐方 瘡腫無頭 皂角刺 燒灰酒 服三錢嚼葵子三五粒其處 如針刺爲效 儒門事親 癌瘭惡瘡 皂角刺燒存 性研白及少 許爲末傅之 直指方 大風癘瘡 選竒方用黄蘖末皂角刺灰 各三錢研空心酒服取下蟲 物並不損人食白粥兩三日服補氣藥數劑名神效 散如四肢腫用針刺出水冄服忌一切魚肉發風之 物取下䖝大小長短其色不一約 一二升其病乃愈也 仁存方 發背不潰 皂角刺 麥麩炒 黄一兩綿黄茋焙一兩甘草半兩爲末毎服一大錢 酒一琖乳香一塊煎七分去滓温服 普濟本事方 木皮根皮氣味辛温無毒主治風熱痰氣殺蟲 時 珍 附方 新 二 肺風惡瘡 瘙痒用木乳即皂莢根皮秋冬采 如羅紋者隂乾炙黄白蒺藜炒黄 茋人參枳殻炒甘草灸等分爲 末沸湯毎服一錢 普濟方 産後膓脱 不収用皂 角樹皮半 斤皂角核一合川楝樹皮半斤石蓮子炒去心一合 爲粗末以水煎湯乗熱以物圍定坐熏洗之挹乾便 喫補氣丸藥一服 仰睡 婦人良方 葉主治入洗風瘡渫用 時 珍 附錄鬼皂莢 藏器曰生江南驛畔状如皂莢高一二 尺作湯浴去風瘡疥癬挼葉去衣垢沬 髮令 長 肥皂莢 綱 目 集解 時珍曰肥皂莢生高山中其樹高大葉如檀及 皂莢葉五六月開白花結莢長三四寸状如雲 實之莢而肥厚多肉内有黒子數顆大如指頭不正 圓其色如漆而甚堅中有白仁如栗煨熟可食亦可 種之十月采莢煮熟搗爛和白麪及諸香作丸澡身 面去垢而膩潤勝于皂莢也相感志言肥皂莢水死 金魚辟馬螘麸見之 則不就亦物性然耳 莢氣味辛温微毒主治去風濕下痢便血瘡癬腫 毒 時 珍 附方 新 九 腸風下血 獨子肥皂燒存性一片爲末 糊丸成米飲下 普濟方 下痢 禁口 肥皂莢一枚以塩實其内燒存性爲末以 少許入白米粥内食之即效 乾坤生意 風虚 牙腫 老人腎虚或因凉藥擦牙致痛用獨子肥皂以 青塩實之燒存性研末摻之或入生樟腦十五 文寳衛生 家 方 頭耳諸瘡 眉癬燕窩瘡並用肥皂煆存性 一錢枯礬一分研匀香油調塗 之方摘 𤣥 小兒頭瘡 因傷湯水成膿出水不止用肥皂 燒存性入膩粉麻油調搽 海上 方 臘梨頭瘡 不拘大人小兒用獨核肥皂去核填入 沙糖入巴豆二枚札定塩泥包煆存性 入檳榔輕粉五七分研匀香油調搽先以灰汁洗過 温水冄洗拭乾乃搽一宿見效不須冄洗 普濟方 癬瘡不愈 以川槿皮煎湯用肥皂去核及内 膜浸湯時時搽之 楊起簡便方 便毒初 起 肥皂搗爛傅之 甚效 簡便方 玉莖濕癢 肥皂一箇燒存性香油 調搽即愈 攝生方 核氣味甘腥温無毒主治除風氣 時 珍 無患子 宋開 寳 釋名桓 拾 遺 木患子 綱 目 噤婁 拾 遺 肥珠子 綱 目 油珠子 綱 目 菩 提子 綱 目 鬼見愁 藏器曰桓患字聲訛也崔豹古今注 云昔有神巫曰瑶㲘能符劾百鬼得 鬼則以此木爲棒棒殺之世人相傳以此木爲器用 以厭鬼魅故號曰無患人又訛爲木患也時珍曰俗 名爲鬼見愁道家禳解方中用之緣此義也釋家取 爲數珠故謂之菩提子與薏苡同名纂文言其木名 盧鬼木山人呼為肥珠子油珠子 因其實如肥油而子圓如珠也 集解 藏器曰無患子髙山大樹也子黑如漆珠博物 志云桓葉似櫸柳葉核堅正黑如瑿可作香纓 及浣垢宗奭曰今釋子取爲念珠以紫紅色小者佳 入藥亦少西洛亦有之時珍曰生高山中樹甚高大 枝葉皆如椿特其葉對生五六月開白花結實大如 彈丸状如銀杏及苦楝子生青熟黄老則文皺黄時 肥如油 之形味辛氣䐈且硬其蒂下有二小子相 粘承之實中一核堅黑似肥皂莢之核而正圓如珠 殻中有仁如榛子仁亦辛䐈可炒食十月采實煮熟 去核搗和麥麪或豆麪作澡藥去垢同于肥皂用洗 真珠甚妙山海經云袂周之山其木多桓郭璞注云 葉似柳皮黄不錯子似楝着酒中飲之辟惡氣浣之 去垢核堅正黒即此也今武當山中所出鬼見愁亦 是樹莢之子其形正如刀豆子而色褐彼人亦以穿 數珠别又是一 物非無患也 子皮 即核外 肉也 氣味微苦平有小毒主治澣垢去面䵟 喉痺研納喉中立開又主飛尸 藏 器 附方 新 二 洗頭去風 明目用槵子皮皂角胡餅菖蒲同 槌碎漿水調作彈子大毎用泡湯 洗頭良事 多能鄙 洗面去䵟 槵子肉皮搗爛入白麪和丸大 丸毎日用洗面去垢及䵟甚良 簡集 方 子中仁氣味辛平無毒主治燒之辟邪惡氣 藏 器 煨食 辟惡去口臭 時 珍 附方 新 一 牙齒腫痛 肥珠子一兩大黄香附各一兩青 塩半兩泥固煆研日用擦牙 普 濟 方 欒華 本經 下品 集解 别録曰欒華生漢中川谷五月采恭曰此樹葉 似木槿而薄細花黄似槐而稍長大子殻似酸 漿其中有實如熟豌豆圓黒堅硬堪爲數珠者是也 五月六月花可収南人以染黄甚鮮眀又以療目赤 爛頌曰今南方及汴中園圃間或有之宗奭曰長安 山中亦有之其子謂之木欒子携至京都爲數珠未 見入 藥 華氣味苦寒無毒 之才曰决 明爲之使 主治目痛淚出傷眥消 目腫 本 經 合黄連作煎療目赤爛 蘇 㳟 無食子 唐本 草 釋名沒石子 開 寳 墨石子 炮炙 論 麻荼澤 珣曰波斯人毎 食以代果故番 胡呼爲沒食子梵書無與沒同音 今人呼爲墨石沒石轉傳訛矣 集解 㳟曰無食子生西戎沙磧間樹似檉禹錫曰按 叚成式酉陽雜爼云無食子出波斯國呼爲摩 澤樹髙六七丈圍八九尺葉似桃而長三月開花白 色心微紅子圓如彈丸初青熟乃黄白䖝蝕成孔者 入藥用其樹一年生無食子一年生㧞屢子大如指 長三寸上有股中仁如栗黄可噉時珍曰按方輿志 云大食國有樹一年生如栗子而長名曰蒲盧子可食 次年則生麻荼澤即沒石子也間嵗互生一根異産 如此一統志曰沒石子出大食 諸畨樹如樟實如中國芧栗 子修治 斆曰凡使勿犯銅鉄并被火驚用顆小無杴 米者妙用漿水於砂盆中研令盡焙乾冄研 如烏犀 色入藥 氣味温苦無毒主治赤白痢腸滑生肌肉 唐 本 腸虚冷痢益血生精和氣安神烏髭髮治隂毒痿 燒灰用 李 珣 温中治隂瘡隂汗小兒疳䘌冷滑不禁 馬 志 發明 宗奭曰沒石子合他藥染鬚造墨家亦用之珣 曰張仲景用治隂汗燒灰先以湯浴了布褁灰 撲之 甚良 附方 舊三 新五 血痢不止 沒石子一兩爲末飯丸小豆大 毎食前米飲下五十丸 普濟 方 小兒乆痢 沒石子兩箇熬黄研末 作餛飩食之 宫氣方 産後下痢 沒石 子一 箇燒存性研末酒服熱即 用飲下日二 子母秘錄 牙齒疼痛 綿褁無食子末 一錢咬之涎出 吐去錄聖 濟總 鼻面酒皶 南方沒石子有孔者水磨成膏 夜夜塗之甚妙 危氏得效方 口鼻急疳 沒石子末吹下部 即瘥 千金方 大小口瘡 沒石子炮三 分甘草一分 研末掺之月内小兒生者少許置乳上 吮之入口即啼不過三次 聖惠方 足趾肉刺 無 食 子三枚肥皂莢一挺燒存性爲 末醋和傅之立效 竒效方 訶黎勒 唐本 草 釋名訶子 時珍曰訶黎勒梵 言天主持來也 集解 㳟曰訶黎勒生交州愛州頌曰今嶺南皆有而 廣州最盛樹似木槵花白子形似巵子橄㰖青 黄色皮肉相着七月八月實熟時采六路者佳嶺南 異物志云廣川法性寺有四五十株子極小而味不 濇皆是六路每嵗州貢只以此寺者寺有古井木根 蘸水水味不醎每子熟時有佳客至則院僧煎湯以 延之其法用新摘訶子五枚甘草一寸破之汲井水 同煎色若新茶今其寺謂之乾明古寺尚在舊木猶 有六七株南海風俗尚貴此湯然煎之不必盡如昔 時之法也訶子未熟時風飄墮者謂之隨風子暴乾 収之益小者佳彼人尤珍貴之蕭炳曰波斯舶上來 者六路黒色肉厚者良六路即六稜也斆曰凡使勿 用皉黎勒个个皉頭也若訶黎勒文只有六路或多 或少並是雜路勒皆圓而露文或八路至十三路號 曰榔精勒 濇不堪用 修治 斆曰凡用訶黎勒酒浸後蒸一伏時 刀削去皮取肉剉焙用用核則去肉 氣味苦温 無毒 權曰苦甘炳曰苦酸珣曰酸濇温好古 曰苦酸平苦重酸輕味厚陰也降也 主治冷 氣心腹脹満下食 唐 本 破胸膈結氣通利津液止水道 黑髭髮 甄 權 下宿物止腸澼乆洩赤白痢 蕭 炳 消痰下氣 化食開胃除煩治水調中止嘔吐霍亂心腹虚痛奔 豚腎氣肺氣喘急五膈氣腸風瀉血崩中帶下懐孕 漏胎及胎動欲生脹悶氣喘并患痢人肛門急痛産 婦隂痛和蠟燒烟熏之及煎湯熏洗 大 明 治痰𠻳咽喉 不利含三數枚殊勝 蘇 㳟 實大腸歛肺降火 震 亨 發明 宗奭曰訶黎勒氣虚人亦宜緩緩煨熟少服此 物雖濇腸而又泄氣其味苦濇故爾杲曰肺苦 氣上逆急食苦以泄之以酸補之訶子苦重瀉氣酸 輕不能補肺故嗽藥中不用震亨曰訶子下氣以其 味苦而性急肺苦急急食苦以瀉之謂降而下走也 氣實者宜之若氣虚者似難輕服又治肺氣因火傷 極遂一遏脹滿其味酸苦有収斂降火之功也時珍 曰訶子同烏梅五倍子用則收斂同橘皮厚朴用則 下氣同人參用則能補肺治咳𠻳東垣云𠻳藥不用 者非矣但欬𠻳未久者不可驟用爾嵇含草木状言 作飲久服令髭髮白者變黒亦取其濇也珣曰訶黎 皮主嗽肉主眼濇痛波斯人将訶黎勒大腹等在舶 上用防不虞或遇大魚放涎滑水中数里船不能通 乃煮此洗其涎滑尋化為水則其治氣消痰功力可 知矣藥慎微曰金光明經言流水長者除病品云熱 病下 服訶黎勒又廣異記云高仙芝在大食國得 訶黎勒長三寸置抹肚下便覺腹中痛因大痢十餘 行疑訶黎勒爲祟後問火食長老云此物人帶一切 病消利者乃出惡物爾仙芝寳之後被誅失所在唐 頌曰訶黎主痢唐本草不載張仲景治氣痢有方 劉禹錫傳信方云予曽苦赤白下諸藥服遍久不瘥 轉爲白膿令狐将軍傳此方用訶黎勒三枚兩炮一 生並取皮末之以沸漿水一合服之若只水痢加一 錢匕甘草末若微有膿血加三匕血多亦加三匕 附方 舊九 新六 下氣消食 訶黎一枚爲末瓦器中水一大 升煎三兩沸下藥更煎三五沸 如麴塵色入少塩 飲之 食醫心鏡 一切氣疾 宿食不消訶黎一枚入 夜含之至明嚼嚥 又 方訶黎三枚濕紙包煨熟去 核細嚼以牛乳下 千金方 氣𠻳日久 生訶黎一枚 含之嚥汁瘥 後口爽不知食味却煎㯽榔湯一盌服立 便有味此知連州成宻方也 經騐方 嘔逆不食 訶黎勒皮二兩炒研糊丸梧子大空 心湯服二十丸日三服 廣濟方 風痰霍亂 食不 消大 便濇訶黎三枚取皮爲末和酒 頓服三五次妙 外䑓秘要 小兒霍亂 訶黎一枚 爲末沸湯 服一半未止冄 服 子母秘錄 小兒風痰 壅閉語音不出氣促喘悶 手足動摇訶子半生半炮 去核大腹等皮分水煎服 名二聖散 全㓜心鑑 風熱衝頂 熱悶訶黎二枚 爲末芒消一錢 同入醋中攪令消磨 塗熱處 外䑓秘要 氣痢水瀉 訶黎勒十枚麪褁煻 火煨熟去核研末粥 飲頓服亦可飯丸服一加木香大又長服方訶黎勒 陳橘皮厚朴各三兩搗篩蜜丸 如梧子毎服二三 十丸白湯下 圖經本草 水瀉下痢 訶黎勒炮二分肉豆蔲一分 爲末米飲毎服二錢 聖惠 方 下痢轉白 訶子三箇二炮一生爲末沸湯調 服水痢加甘草末一錢 普濟方 赤白 下痢 訶子十二箇六生六煨去核焙爲末赤痢生甘 草湯下白痢炙甘草湯下不過冄服 趙原陽 濟急 方 妬精下疳 大訶子燒灰入麝香少許先以采泔 水洗後搽之或以荆芥黄蘗甘草馬 鞭草葱白煎湯洗亦可昔方士周守真醫唐 靖爛莖一二寸用此取效也 洪邁夷堅志 核主治磨白蜜注目去風赤痛神良 蘇 頌 止欬及痢 時 珍 葉主治下氣消痰止渇及洩痢煎飲服功同訶黎 時 珍 吏唐包佶有病中謝李 部惠訶黎勒葉詩 婆羅得 宋開 寳 釋名婆羅勒 時珍曰婆羅得 梵言重生果也 集解 珣曰婆羅得生西海波斯國樹似中華柳樹子 如蓽麻子方家多用之時珍曰按王壽外䑓秘 要婆羅勒似蓽麻子但以指 甲爪之則有汁出即此物也 子氣味辛温無毒主治冷氣塊温中補腰腎破痃癖 可染髭髪令黒 藏 器 附方 新 一 拔白生黒 婆羅勒十顆去皮取汁熊脂二兩 白馬鬐膏煉過一兩生薑炒一兩 母丁香半兩爲末和煎每㧞白㸃之揩令入肉 即生黑者此嚴中丞所用方也 孟詵近效方 櫸 别錄 下品 釋名櫸栁 衍 義 鬼栁 時珍曰其樹髙舉其木如柳故名 山人訛爲鬼柳郭璞注爾雅作柜 柳云似柳皮 可煮飲也 集解 𢎞景曰櫸樹山中處處有之皮似檀槐葉如櫟 槲人多識之㳟曰所在皆有多生溪澗水側葉 似樗而狹長樹大者連抱高數仞皮極粗厚殊不似 檀宗奭曰櫸木今人呼爲櫸柳其葉謂柳非柳謂槐 非槐最大者木高五六丈合二三人抱湖南北甚多 然亦不材也不堪爲器嫩皮取以緣栲栳及箕唇時 珍曰櫸材紅紫作箱案之類甚佳鄭樵通志云櫸乃 榆須而枚烈其實亦如榆錢之状鄉人采其葉爲甜 茶 木皮修治 斆曰凡使勿用三四年者無力用二十年 以來者心空其樹只有半邉向西生者良 剝下去粗皮細剉蒸之 從已至未出焙乾用 氣味苦大寒無毒主治時行頭痛熱結在腸胃 别 録 夏 日煎飲去熱 𢎞 景 俗用煮汁服療水氣斷痢 蘇 㳟 安胎止 妊婦腹痛山櫸皮性平治熱毒風熁腫毒 大 明 附方 舊一 新四 通身水腫 櫸樹皮煑汁日 飲 聖惠方 毒氣攻腹 手足 腫痛 櫸樹皮和槲皮煮汁煎如飴糖 以樺皮煮濃汁化飲 肘後方 蟲毒下血 櫸皮一尺 蘆根五寸 水二升煮一升頓服 當下蠱出 千金方 小兒痢血 梁州櫸皮二十分炙 犀角十二分水三升 煑取一升分三服取 瘥 古今錄騐方 飛血赤眼 櫸皮去粗皮切二兩 古錢七文水一升半 煎七合去滓熱洗日 二次 聖濟總録 葉氣味苦冷無毒主治挼貼火爛瘡有效 蘇 恭 治腫爛 惡瘡塩搗罯之 大 明 桞 本經 下品 釋名小楊 説 文 楊桞 𢎞景曰栁即今水楊栁也恭曰栁 與水楊全不相似水楊葉圓濶而 尖枝條短硬栁葉狭長而青緑枝條長軟陶以栁為 水楊非也藏器曰江東人通名楊栁北人都不言楊 楊樹枝葉短栁樹枝葉長時珍曰楊枝硬而揚起故 謂之楊栁枝弱而垂流故謂之栁葢一類二種也蘇 㳟所説為是按説文云楊蒲栁也從木易聲栁小楊 也從木丣聲昜音陽丣音酉又爾雅云楊蒲栁也旄 澤栁也檉河栁也觀此則楊可稱栁栁亦可稱楊故 今南人猶併稱楊栁余宗本種樹書言順挿為栁倒 挿為楊其説牽强且失楊起之意 宗奭曰釋家謂栁為尼俱律陀木 集解 别録曰栁華生琅邪川澤頌曰今處處有之俗 所謂楊栁者也其類非一蒲栁即水楊也枝勁 靭可為箭笴多生河北杞栁生水旁葉粗而白木理 微赤可為車轂今人取其細條火逼令柔屈作箱箧 孟子所謂杞栁為桮棬者魯地及河朔尤多檉栁見 本條時珍曰楊栁縦横倒順挿之皆生春初生柔荑 即開黄蕊花至春晚葉長成後花中結細黒子蕊落 而絮出如白絨因風而飛子着衣物能生䖝入池沼 即化為浮萍古者春取榆栁之火陶朱公 言種栁千樹可足柴炭其嫩芽可作飲湯 柳華釋名栁絮 本 經 正誤 見 下 氣味苦寒無毒主治風水 黄疸面熱黒 本 經 痂疥惡瘡金瘡柳實主潰癰逐濃血 子汁療渇 别 錄 華主止血治濕痺四肢攣急膝痛 甄 權 發明 𢎞景曰栁花熟時隨風状如飛雪當用其未舒 時者子亦隨花飛止應水漬汁爾藏器曰本經 以柳絮爲花其誤甚矣花即初發時黄蕊其子乃飛 絮也承曰柳絮可以捍氊代羊毛爲茵褥柔軟性凉 宜與小兒卧尤佳宗奭曰柳花黄蕊乾時絮方出収 之貼炙瘡良絮之下連小黒子因風而起得水濕便 生如苦買地丁之花落結子成絮古人以絮爲花謂 花如雪者皆誤矣藏器之說爲是又有實及子汁之 文諸家不解今人亦不見用時珍曰本經主治風水 黄疸者柳花也别錄主治惡瘡金瘡潰癰逐膿血藥 性論止血療痺者栁絮及實也花乃嫰蕊可搗汁服 子與絮連難以分别惟可貼瘡止血褁痺之用所謂 子汁療渇者則連絮浸漬研汁服之爾又崔寔四民 月令言三月三日及上除日采絮愈疾則入藥多用 絮 也 附方 新 六 吐血咯血 柳絮焙研米飲服 一錢 經騐方 金瘡血出 柳絮 封之 即止要外 䑓秘 面上膿瘡 柳絮膩粉等分以燈 盞油調塗 普濟方 走馬牙疳 楊花燒存性入麝香 少許搽 保㓜大全 大風癘瘡 楊花四兩搗成餅貼 壁上待乾取下米泔 水浸一時取起瓦焙研末二兩白花蛇烏蛇各一條 去頭尾酒浸取肉全蠍蜈蚣蟾酥雄黄各五錢苦參 天麻各一兩爲末水煎麻黄取汁熬膏和丸梧子大 硃砂爲衣毎服五十丸温酒下一日三服以愈爲度 效孫氏集 良方 脚多汗濕 楊花着鞋及襪 内穿之 摘𤣥 葉氣味 同 華 主治惡疥痂瘡馬疥煎煮洗之立愈又療 心腹内血止痛 别 録 煎水洗漆瘡 𢎞 景 天行熱病傳尸骨 蒸勞下水氣煎膏續筋骨長肉止痛主服金石人發 大熱悶湯火瘡毒入腹熱悶及丁瘡 日 華 療白濁解丹 毒 時 珍 附方 舊一 新五 小便白濁 清明栁葉煎湯代茶 以愈爲度 集簡方 小兒丹煩 柳葉一斤水一斗煮取汁三升榻 洗赤處日七八度 子母秘錄 眉毛脱落 垂柳葉 隂乾爲 末毎薑汁于鉄器中調 夜夜摩之 聖惠方 卒得惡瘡 不可名識者柳葉 或皮水煮汁入少 塩頻洗之 肘後方 面上惡瘡 方上 同 痘爛生蛆 嫩柳葉舖席上 卧之蛆盡出而 愈也方李 樓竒 枝及根白皮氣味 同 華 主治痰熱淋疾可為浴湯洗風 腫瘙痒煮酒潄齒痛 蘇 㳟 小兒一日五日寒熱煎枝浴 之 藏 器 煎服治黄疸白濁酒煮熨諸痛腫去風止痛消 腫 時 珍 發明 頌曰柳枝皮及根亦入藥葛洪肘後方治癰疽 腫毒妬乳等多用之韋宙獨行方主丁瘡及反 花瘡並煎柳枝葉作膏塗之今人作浴湯膏藥牙齒 藥亦用其枝爲最要之藥時珍曰柳枝去風消腫止 痛其嫩枝削爲 牙杖滌齒甚妙 附方 舊十 新八 黄疸初起 柳枝煮濃汁半升 頓服 外䑓秘要 脾胃虚弱 不 思 飲食食下不化病似翻胃噎膈清明日取柳枝一大 把熬湯煮小米作飯酒麵滚成珠子晒乾袋懸風處 每用燒滚水隨意下米米沉住火少時米浮取看無 硬心則熟可頓食之久則麪散不粘矣名曰絡索米 簡楊起 便方 走注氣痛 氣痛之病忽有一處如打撲之状 不可忍走注不定静時其處冷如 霜雪此皆暴寒傷之也以白酒煮楊柳白皮暖熨之 有赤㸃處鑱去血妙凡諸卒腫急痛熨之皆即止 姚増坦 集騐方 風毒卒腫 方同 上 隂卒腫痛 柳枝三尺長二十 枚細剉水煮極熟 以故帛褁包腫處仍以 熱湯洗之 集騐方 項下癭氣 水涯露出柳根三 十斤水一斛煮取 五升以糯米三斗如常 釀酒日飲 范汪方 齒齦腫痛 垂柳枝槐白皮桑 白皮白楊皮等分 煎水熱含冷吐芎又方柳枝槐枝桑枝煎水熬 膏入薑汁細辛 藭末每用擦牙 聖惠方 風蟲 牙痛 楊柳白皮卷如指大含咀以汁漬齒根數過即 愈 又方柳枝一握剉入少塩花漿水煎含甚 騐清又方柳枝剉一升大豆一升合炒豆熟瓷器盛 之 酒三升漬三日頻含漱涎三日愈 古今錄騐 耳痛有膿 柳根細切熟搗封之 燥即易之 斗門方 漏瘡腫痛 柳根紅鬚 煎水日洗 内摘𤣥方用楊柳條罐 燒烟熏之出水即效 乳癰妬乳 初起堅紫衆療不 瘥柳根皮熟搗火 温帛褁熨之冷更易 一宿消 肘後方 翻花惡瘡 肉出如飯粒根深膿 潰柳枝葉三斤水五 升煎汁二升熬如餳 日三塗之 聖恵方 天竈丹毒 赤從背起栁木灰水 調塗之 外䑓秘要 湯火灼瘡 柳皮燒灰塗之亦可以根白 皮煎猪脂頻傅之 肘後方 痔瘡如瓜 腫 痛 如火柳枝煎濃湯洗之艾灸三五壮王及郎中病此 驛吏用此方灸之覺熱氣入腸大下血穢至痛一頃 遂消馳馬而 去 本事方 柳膠主治惡瘡及結砂子 時 珍 柳寄生 見後寓 木類 柳耳 見菜部 木耳 柳蠧 見䖝 部 檉柳 音偵寳 宋開 釋名赤檉 日 華 赤楊 古今 注 河柳 爾 雅 雨師 詩 疏 垂絲柳 綱 目 人 柳 綱 目 三眠柳 衍 義 觀音柳 時珍曰按羅願爾雅翼云天 之将雨檉先知之起氣以應 又負霜雪不凋乃木之聖者也故字從聖又名雨師 或曰得雨則垂垂如絲當作兩絲三輔故事云漢武 帝苑中有柳状如人號曰人柳一日三起三眠則檉 柳之聖又不獨知雨負雪而已今俗稱長夀仙人柳 亦曰觀音柳謂觀音用此洒水也宗奭曰 今人謂之三春柳以其一年三秀故名 集解 志曰赤檉木生河西沙地皮赤色細葉禹錫曰 爾雅檉河柳也郭璞注云今河旁赤莖小楊也 陸璣詩疏云生水旁皮赤如絳枝葉如松時珍曰檉 柳小幹弱枝挿之易生赤皮細葉如絲婀娜可愛一 年三次作花花穗長三四寸水紅色如蓼花色南齊 時益州獻蜀栁條長状若絲縷者即此柳也叚成式 酉陽雜爼言凉州有赤白檉大者爲炭其灰汁可以 煮銅故沈烔賦云檉似栢而香王禎農書云山柳赤 而脆河柳白而明則檉又有白色者也 宗奭汴京甚多河西或人取滑枝爲鞭 木氣味甘鹹温無毒主治剝驢馬血入肉毒取木 片火炙熨之并煮汁浸之 開 寳 枝葉消痞解酒毒利 小便 時 珍 附方 新 三 腹中痞積 觀音柳煎湯露一夜五更空心 飲數次痞自消 衛生易簡方 一 切諸風 不問逺近檉葉半斤切枝亦可荆芥半斤水 五升煮二升澄清入白蜜五合竹瀝五合新 瓶盛之油紙封入重湯煮一伏時 每服一小盞日三服 普濟方 酒多致病 長壽仙 人柳晒 乾爲末毎服一錢温酒 調下 衛生易簡方 檉乳 即脂 汁 主治合質汗藥治金瘡 開 寶 水楊 唐本 草 釋名青楊 綱 目 蒲柳 爾 雅 蒲楊 古今 注 蒲栘 音 移 栘柳 古今 注 雚 苻 音丸蒲時珍曰楊枝硬而楊起故謂之楊多 宜水涘蒲雚之地故有水楊蒲柳雚苻之名 集解 㳟曰水楊葉圓濶而尖枝條短硬與柳全别柳 葉狹長枝條長軟頌曰爾雅楊蒲栁也其枝勁 靱可爲箭苛左傳所謂董澤之蒲又謂之雚苻今河 北沙地多生之楊柳之類亦多崔豹古今注云白楊 葉圓青楊葉長柳葉長而細栘楊葉圓而弱水楊即 蒲柳亦曰蒲楊葉似青楊莖可作矢赤楊霜降則葉 赤材理亦赤然今人鮮能分别機曰蘇恭說水楊葉 圓濶崔豹說蒲楊似青楊青楊葉長似不相類時珍 曰按陸璣詩疏云蒲柳有二種一種皮正青 一種皮正白可爲矢北土尤多花與柳同 枝葉氣味苦平無毒主治久痢赤白搗汁一升服日 二大效 唐 本 主癰腫痘毒 時 珍 發明 時珍曰水楊根治癰腫故近人用枝葉治痘瘡 魏直博愛心鑑云痘瘡數日䧟頂漿滯不行或 風寒所阻者宜用水楊枝葉無葉用枝五斤流水一 大釡煎湯温浴之如冷添湯良久照見纍起有暈絲 者漿行也如不滿冄浴之力弱者只洗頭面手足如 屢浴不起者氣血敗矣不可冄浴始出及痒塌者皆 不可浴痘不行漿乃氣澁血滯腠理固宻或風寒外 阻而然浴令暖氣透逹和暢欝蒸氣血通徹毎隨暖 氣而發行漿貫滿功非淺也若内服助氣血藥藉此 升之其效更速風寒亦不得而阻之矣直見一嫗在 村中用此有騐即得其方行之百發百中慎勿易之 誠有爕理之妙也盖黄鍾一動而蟄蟲啟戸東風一 吹而堅氷解腹同一春也 羣書皆無此法故詳著之 木白皮及根氣味 同 華 主治金瘡痛楚乳癰諸腫痘瘡 時 珍 發明 時珍曰按李仲南永類鈐方云有人治乳癰持 藥一根生擂貼瘡其熱如火冄貼遂平求其方 乃水楊柳根也葛洪肘后方治乳癰用 柳根則楊與柳性氣不逺可通用也 附方 新 一 金瘡苦痛 楊木白皮熬燥碾末水服方寸 匕仍傅之日三次 千金方 白楊 唐本 草 釋名獨揺 宗奭曰本身似楊㣲白故曰白楊非如粉 之白也時珍曰鄭樵通志言白楊一名高 飛與栘楊同名今俗通呼栘楊爲白 楊且白楊亦因風獨摇故得同名也 集解 恭曰白楊取葉圓大蒂小無風自動者藏器曰 白楊北土極多人種墟墓間樹大皮白其無風 自動者乃栘楊非白楊也頌曰今處處有之北土尤 多株甚高大葉圓如梨葉皮白色木似楊采無時崔 豹古今注云白楊葉圓青楊葉長是也宗奭曰陜西 甚多永耀間居人修盖多此木也其根不時碎札入 土即生根故易繁植土地所宜爾風纔至葉如大雨 聲謂無風自動則無此事但風㣲時其葉孤絶處則 徃徃獨揺以其蒂長葉重大勢使然也時珍曰白楊 木高大葉圓似梨而肥大有尖面青而光背甚白色 有鋸齒木肌細白性堅直用爲梁栱終不撓曲與栘 楊乃一類二種也治病之功大抵彷彿嫰葉亦可 荒老葉可 作酒麹料 木皮修治 斆曰凡使銅刀刮去粗皮蒸之從已 至未以布袋盛掛屋東角待乾用 氣味苦寒無毒 大明曰 酸冷 主治毒風脚氣腫四肢緩弱 不隨毒氣游易在皮膚中痰癖等酒漬服之 唐 本 去風 痺宿血折傷血瀝在骨肉間痛不可忍及皮膚風瘙 腫雜五木為湯浸損處 藏 器 治撲損瘀血竝煎酒服煎 膏可續筋骨 大 明 煎湯日飲止孕痢煎醋含潄止牙痛 煎漿水入塩含潄治口瘡煎水釀酒消癭氣 時 珍 附方 舊一 新一 姙娠下痢 白楊皮一斤水一斗煮取 二升分三服 千金方 項下 癭氣 秫米三斗炊熟取圓葉白楊皮十兩勿令見風 水五升煮取二升漬麹末五兩如常釀酒每 旦一盞日冄 服 崔氏方 枝主治消腹痛治吻瘡 時 珍 附方 舊二 新一 口吻爛瘡 白楊嫩枝鐵上燒灰和 脂傅之 外䑓秘要 腹満癖 堅 如石積年不損者必效方用白楊木東枝去粗皮 辟風細剉五升熬黄以酒五升淋訖用絹袋盛滓 還納酒中宻封冄宿每服 一合日三服 外䑓秘要 面色不白 白楊皮十八兩 桃花一兩白瓜 子仁三兩爲末毎服方寸匕日三服 五十日面及手足皆白 聖濟總錄 葉主治齲齒煎水含潄又治骨疽久發骨從中出頻 擣傅之 時 珍 扶栘 音夫移 拾遺 釋名栘楊 古今 注 唐棣 爾 雅 髙飛 崔 豹 獨揺 時珍曰栘乃白 楊同類故得楊 名按爾雅唐棣栘也崔豹曰栘楊江東呼爲夫移圓 葉弱蒂微風則大揺故名髙飛又曰獨搖陸璣以唐 棣爲郁李者誤矣郁 李乃常棣非唐棣也 集觧 藏器曰扶栘木生江南山谷樹大十數圍無風 葉動花反而後合詩云唐棣之華偏其反而是 也時珍曰栘楊與白楊是同類二種今南人通呼爲 白楊故俚人有白楊葉有風掣無風掣之語其入藥 之功大 抵相近 木皮氣味苦平有小毒主治去風血脚氣疼痺腕損 瘀血痛不可忍取白皮火炙酒浸服之和五木皮煮湯 捋脚氣殺瘃蟲風瘙燒作灰置酒中令味正經時不敗 藏 器 發明 時珍曰白楊栘楊皮並雜五木皮煑湯浸捋損 痺諸痛腫所謂五木者桑槐桃楮柳也並去風 和 血 附方 新 一 婦人白崩 䃿楊皮半斤牡丹皮四兩升麻牡 蠣煆各一兩每用一兩酒二鍾煎 一鍾食前服 集簡方 松楊 拾 遺 校正 併入唐本 草椋子木 釋名椋子木 音凉時珍曰其材如松其身如楊故名 松楊爾雅云椋即來也其隂可䕃凉故 曰椋木藏器曰江西人呼 爲凉木松楊縣以此得名 集解 藏器曰松楊生江南林落間大樹葉如梨志曰 椋子木葉似柿兩葉相當子細圓如牛李生青 熟黒其木堅重煮汁色赤郭璞云椋 材中車輛八月九月采木日乾用 木氣味甘鹹平無毒主治折傷破惡血養好血安胎 止痛生肉 唐 本 木皮氣味苦平無毒主治水痢不問冷熱濃煎令黒 服一升 藏 器 榆 俞由二音 本經上品 釋名零榆 本 經 白者名枌 時珍曰按王安石字說云榆 瀋俞柔故謂之榆其枌則有 分之之道故謂之枌 其莢飄零故曰零榆 集解 别錄曰榆皮生頴川山谷二月采皮取白暴乾 八月采實並勿令中濕濕則傷人𢎞景曰此即 今之榆樹取皮刮去上赤皮亦可臨時用之性至滑 利初生莢仁以作糜羮令人多睡嵇康所謂榆令人 瞑也㳟曰榆三月實熟尋即落矣今云八月采實恐 誤也藏器曰江東無大榆有刺榆秋實故經云八月 采者誤也刺榆皮不滑利頌曰榆處處有之二月生 莢古人采仁以爲糜羮今無復食者惟用陳老實作 醤耳按爾雅疏云榆類有數十種葉皆相似但皮及 木理有異耳刺榆有針刺如柘其葉如榆㵸爲蔬羮 滑于白榆即爾雅所謂樞荎詩經所謂山有樞是也 白榆先生葉却着莢皮色白二月剝皮刮去粗皵中 極滑白即爾雅所謂榆白枌是也荒嵗農人取皮爲 粉食之當粮不損人四月采實宗奭曰榆皮初春先 生莢者是也嫩時収貯爲羮茹嘉祐中豐沛人缺食 多用之時珍曰邢昺爾雅疏云榆有數十種今人不 能盡别惟知莢榆白榆刺榆樃榆數者而已莢榆白 榆皆大榆也有赤白二種白者名枌其木甚髙大未 生葉時枝條間先生榆莢形状似錢而小色白成串 俗呼榆錢後方生葉似山茱萸葉而長尖 潤澤嫩 葉 浸淘過可食故内則云堇荁枌榆兎藁 瀡以 滑之三月采榆錢可作羮亦可収至冬釀酒㵸過晒 乾可爲醤即榆仁醤也崔寔月令謂之 䤅音牟偷 者是也山榆之莢名蕪荑與此相近但味稍苦耳諸 榆性皆扇地故其下五穀不植古人春取榆火今人 采其白皮爲榆麪水調和香劑粘滑勝于膠漆承曰 榆皮濕搗如糊用粘瓦石極有力 汴洛人以石爲碓嘴用此膠之 白皮氣味甘平滑利無毒主治大小便不通利水道 除邪氣乆服斷穀輕身不饑其實尤良 本 經 療腸胃邪 熱氣消腫治小兒頭瘡痂疕 别 録 通經脉搗涎傅癬瘡 大 明 滑胎利五淋治齁喘療不眠 甄 權 生皮擣和三年醋 滓封暴患赤腫女人妬乳腫日六七易效 孟 詵 利竅滲 濕熱行津液消癰腫 時 珍 發明 詵曰高昌人多搗白皮爲末和菜葅食甚美令 人能食仙家長服服丹石人亦服之取利闗節 故也時珍曰榆皮榆葉性皆滑利下降手足太陽手 陽明經藥也故人小便不通五淋腫滿喘嗽不眠經 脉胎産諸證宜之本草十劑云滑可去著冬葵子榆 白皮之屬盖亦取其利竅滲濕熱消留著有形之物 爾氣盛而壅者宜之若胃寒而虚者久服滲利恐洩 真氣本經所謂久服輕身不飢蘇頌所謂榆粉多食 不損人者恐 非確論也 附方 舊九 新九 斷穀不饑 榆皮檀皮爲末日服 數合 救荒本草 齁喘不止 榆白皮隂乾焙爲末毎日旦夜用水 五合末二錢煎如膠服 食療本草 乆𠻳欲死 許明 則有 效方用厚榆皮削如指大長尺餘納喉 中頻出入當吐膿血而愈 古今錄騐 虚勞白濁 榆 白 皮二升水三斗煮取五 升分五服 千金方 小便氣淋 榆枝石燕子煎水 日服 普濟方 五淋澀痛 榆白皮隂乾焙研毎以二錢水 五合煎如膠日二服 普濟方 渇而尿多 非淋也用榆皮二片去黑皮以水一斗煮 取五升一服三合日三服 外䑓秘要 身體暴腫 榆皮搗末同米作粥食 之小便良 僃急方 臨月易産 榆皮焙爲末臨月 日三服方寸匕令 産極易别陳 承本草 說 墮胎下血 不止榆白皮當歸焙各半兩 入生薑水煎服之 普濟方 胎死腹中 或母病欲下胎榆白皮煮 汁服二升 子母秘錄 身首生瘡 榆白 皮末 油和塗之䖝當 出 子母秘錄 火灼爛瘡 榆白皮嚼塗 之 千金髓 五色丹毒 俗 名 逰腫犯者多死不可輕視以榆 白皮末鷄子白和塗之 千金 小兒蟲瘡 榆皮末和 猪脂塗綿 上覆之䖝出立 瘥 千金方 癰疽發背 榆根白皮切清水洗搗極 爛和香油傅之畱頭出氣 燥則以苦茶頻潤不粘更換新者将愈以桑葉 嚼爛隨大小貼之口合乃止神效 救急方 小兒 瘰癧 榆白皮生搗如泥封 之頻易 必效方 小兒秃瘡 醋和榆白皮末 塗之䖝當出 産乳 方 葉氣味 同 上 主治嫩葉作羹及 食消水腫利小便下 石淋壓丹石 藏器時珍曰暴乾爲末淡塩水拌或 炙或晒乾拌菜食之亦辛滑下水氣 煎 汁洗酒皶鼻同酸棗仁等分蜜丸日服治膽熱虚 勞不眠 時 珍 花主治小兒癎小便不利傷熱 别 錄 莢仁氣味辛平無毒主治作糜羹食令人多睡 𢎞 景 主婦人𢃄下和牛肉作羮食 藏 器 子醤似蕪荑能助肺 殺諸蟲下氣令人能食消心腹間惡氣卒心痛塗諸 瘡癬以陳者良 孟 詵 榆耳 見木 耳 樃榆 拾 遺 集解 藏器曰樃榆生山中状如榆其皮有滑汁秋生 莢如大榆時珍曰大榆二月生莢樃榆八月生 莢可 分别 皮氣味甘寒無毒主治下熱淋利水道令人睡 藏 器 治 小兒解顱 時 珍 蕪荑 别錄 中品 釋名莁荑 爾 雅 無姑 本 經 䕋 音殿 唐 木名楩 音偏時珍曰 按說文云楩 山扮榆也有刺實爲蕪荑爾雅云無姑其實荑又云 蕪荑蔱 則此物乃莁樹之荑故名也㳟曰 䕋乃 蔱 二 字之誤 集解 别錄曰蕪荑生晋山川谷三月采實陰乾𢎞景 曰今惟出高麗状如榆莢氣臭如犱彼人皆以 作醤食之性殺䖝置物中亦辟蛀但患其臭㳟曰今 延州同州者甚好志曰河東河西處處有之頌曰近 道亦有之以太原者良大抵榆類而差小其實亦早 成此榆乃大氣臭郭璞爾雅注云無姑姑榆也生山 中葉圓而厚剝取皮合漬之其味辛香所謂蕪荑也 采實隂乾用今人又多取作屑以芼五味惟陳者良 人収藏之多以塩漬則失氣味但宜食品不堪入藥 珣曰按廣州記云生大秦國是波斯蕪荑也藏器曰 蕪荑氣羶者良乃山榆仁也時珍曰蕪荑有大小兩 種小者即榆莢也揉取仁醖爲醤味尤辛人多以外 物相和不可不擇去之入 藥皆用大蕪荑别有種 氣味辛平無毒 權曰苦平珣曰辛温詵曰作醤甚香 美功尤勝于榆仁可少食之過多發 熱爲辛故也秋 月食之尤宜人 主治五内邪氣散皮膚骨節中滛滛 温行毒去三蟲化食 本 經 逐寸白散腸中嗢嗢喘息 别 録 主積冷氣心腹癥痛除䏎膚節中風滛滛如蟲行 蜀 本 五臟皮膚肢節邪氣長食治五痔殺中惡蟲毒諸病 不生 孟 詵 治腸風痔瘻惡瘡疥癬 大 明 殺蟲止痛治婦人 子宫風虚孩子疳瀉冷痢得訶子豆蔲良 李 珣 和豬脂 擣塗熱瘡和蜜治濕癬和沙牛酪或馬酪治一切瘡 張 鼎 附方 舊三 新七 脾胃有蟲 食即作痛面黄無色以石州蕪 荑仁二兩和麪炒黄色爲末非 時米飲服二錢 匕 千金方 制殺諸蟲 生蕪荑生㯽榔各四兩爲 末蒸餅丸梧子大每服二 十丸白湯下 本事方 疳熱有蟲 痩悴久服充肥用榆仁一兩 黄連一兩爲末猪胆汁七枚 和入盌内飯上蒸之一日蒸一次九蒸乃入麝香半 錢湯浸蒸餅和丸綠豆大毎服五七丸至一二十九 米飲下直錢 氏小兒 訣 小兒蟲癎 胃寒䖝上諸證危惡與癎相 似用白蕪荑乾漆燒存性等 分爲末米飲調服一 字至一錢 杜壬方 結隂下血 蕪荑一兩搗爛紙壓 去油爲末以雄猪膽 汁丸梧子大每服九丸甘草湯 下日五服三日斷根 普濟方 脾胃氣泄 久患不止 蕪荑五兩 搗末飯丸梧子大每日空心午飯前陳米飲下三十 丸久服去三尸益神駐顔此方得之章鐐曽用得力 續王紹顔 傳信方 膀胱氣急 宜下氣用蕪荑搗和食塩末等 分以綿褁如棗大納下部或下 惡汁並下氣佳 外䑓秘要 嬰孩驚瘖 風後失瘖不能言肥兒丸 用蕪荑炒神麴炒麥蘖炒 黄連炒各一錢爲末猪膽汁打糊丸黍米大每服 十丸木通湯下黄連能去心竅惡血 全㓜心鑑 蟲 牙作痛 以蕪荑仁安蛀孔中及縫 中甚效 危氏得效方 腹中鼈瘕 平時嗜 酒血入 于酒則爲酒鼈平時多氣血凝于氣則爲氣鼈虚勞 痼冷敗血雜痰則爲血鼈搖頭掉尾如䖝之行上侵 人咽下蝕人肛或附脇背或隠胸腹大則如鼈小或 如錢治法惟用蕪荑炒煎服之兼用暖胃益血理中 之類乃可殺之若徒事雷丸錫灰 之類無益也 見仁齋直指方 蘇方木 唐本 草 釋名蘇木 時珍曰海島有蘇方木其地産 此木故名今人省呼爲蘇木耳 集解 恭曰蘇方木自南海崑崙來而交州愛州亦有 之樹似菴羅葉苦榆葉而無澀抽條長丈許花 黄子青熟黒其木人用染絳色珣曰按徐表南州記 云生海畔葉似絳木若女貞時珍曰按嵇含南方草 木状云蘓方樹類槐黄花黒子出九真煎汁忌鉄器 則色黯其木蠧之糞名曰紫納亦可用暹羅國人賤 用如 薪 修治 斆曰凡使去上粗皮并節若得中心文横如紫 角者號曰木中尊其力倍常百等須細剉重搗 拌細梅樹枝蒸之 從巳至申隂乾用 氣味甘鹹平無毒 杲曰甘鹹凉可 升可降陽中隂 也好古曰味甘而 微酸辛其性平 主治破血産後血脹悶欲死者水 煮五両取濃汁服 唐 本 婦人血氣心腹痛月候不調及 蓐勞排濃止痛消癰腫撲損淤血女人失音血噤赤 白痢幷後分急痛 大 明 虚勞血癖氣壅滯産後惡露不 安心腹攪痛及經絡不通男女中風口噤不語並宜 細研乳頭香末方寸匕以酒煎蘇方木調服立吐惡 物瘥 海 藥 霍亂嘔逆及人常嘔吐用水煎服 藏 器 破瘡瘍 死血産後敗血 李 呆 發明 元素曰蘓木性凉味微辛發散表裏風氣宜與 防風同用又能破死血産後血腫脹滿欲死者 宜之時珍曰蘓方木乃三隂經血 分藥少用則和血多用則破血 附方 舊一 新五 産後血運 蘓方木三兩水五 升煎取二升分服 産後氣喘 面 黒 欲死乃血入肺也用蘓木二兩水兩碗煮一碗入人 參末一兩服隨時加減神效不可言耳 胡氏方 破傷風病 蘓方木爲散三錢酒服立 效名獨聖散 普濟方 脚氣腫痛 蘓方 木鷺 鷥藤等分細剉入定粉少許水二斗 煎一斗五升先熏後洗 普濟方 偏墜腫痛 蘓方 木二 兩好酒一壺煮熟頻 飲立好 集簡方 金瘡接指 凡指斷及刀斧傷用 真蘓木末傅之外以 蠶繭包縛完固數 日如故 攝生方 烏木 綱 目 釋名烏樠木 樠音 漫 烏文木 時珍曰本名文木南 人呼文如樠故也 集解 時珍曰烏木生海南雲南南畨葉似㯶櫚其木 漆黒體重堅緻可爲筋及器物有間道者嫩木 也南人多以檕木染色僞之南方草物状云文木樹 高七八尺其色正黒如水牛角作馬鞭日南有之古 今注云烏文木出波斯舶上将來烏文 闗然温括婺等州亦出之皆此物也 氣味甘鹹平無毒主治解毒又主霍亂吐利取屑研 末温酒服 時 珍 樺木 宋開 寳 釋名 藏器曰晉中書令王珉傷寒身騐方中作 字時珍曰畵工以皮燒烟熏紙作古畵字故 名 俗省 作樺字也 集解 藏器曰樺木似山桃皮堪爲燭宗奭曰皮上有 紫黒花勻者褁鞍弓鐙時珍曰樺木生遼東及 臨洮河州西北諸地其木色黄有小斑㸃紅色能収 肥膩其皮厚而輕虚軟柔皮匠家用襯鞾裏及爲刀 靶之類謂之暖皮胡人尤 重之以皮卷蠟可作燭㸃 木皮氣味苦平無毒主治諸黄疸濃煮汁飲之良 開 寶 煮汁冷飲主傷寒時行熱毒瘡特良即今豌豆瘡也 藏 器 燒灰合他藥治肺風毒 宗 奭 治乳癰 時 珍 附方 舊一 新四 乳癰初發 腫痛結硬欲破一服即瘥以北 來真樺皮燒存性研無灰酒温 服方寸匕即卧覺即瘥 也 沈存中靈苑方 乳癰腐爛 靴内年久樺皮燒 灰酒服一錢日一 服經唐 瑤 騐 肺風毒瘡 遍身瘡疥如癘及 病 丙 穩 禾 疹瘙痒面上 風刺婦人粉刺並用樺皮散主之 樺皮燒灰四兩枳殻去穰燒四兩荆芥穗二兩炙廿 草半兩各爲末杏仁水煮過去皮尖二兩研泥爛研 匀每服二錢食後温酒調下 瘡疥甚者日三服 和劑方 小便熱短 樺皮濃煮汁 飲 集簡方 染黒鬚髮 皮一片包側栢一枝燒烟熏香油盌内 成烟以手抺在鬚鬂上即黒也 多能鄙 事 脂主治燒之辟鬼邪 藏 器 綟木 拾 遺 釋名集解 藏器曰生林澤山谷 木文側戾故曰綟木 氣味甘温無毒主治風血羸痩補腰脚益陽道宜浸 酒飲 藏 器 櫚木 拾 遺 集解 藏器曰出安南及南海用作床几似紫檀而色 赤性堅好時珍曰木性堅紫紅色亦有花紋者 謂之花櫚木可作器皿扇 骨諸物俗作花梨誤矣 氣味辛温無毒主治産後惡露衝心癥瘕結氣赤白 漏下竝剉煎服 李 珣 破血塊冷𠻳煮汁熱服爲枕令人 頭痛性熱故也 藏 器 㯶櫚 宋嘉 祐 釋名栟櫚 時珍曰皮中毛縷如馬之 騣 凶 鬯 匕 䰕故 名㯶俗作棕䰕音閭鬛也栟音并 集解 頌曰㯶櫚出嶺南西川今江南亦有之木高一 二丈無枝條葉大而圓有如車輪萃于樹杪其 下有皮重疊褁之毎皮一匝爲一節二旬一采皮轉 復生上六七月生黄白花八九月結實作房如魚子 黒色九月十月采其皮用山海經云石翠之山其木 多㯶是也藏器曰其皮作繩入水千嵗不爛昔有人 開塜得一索已生根嶺南有桄榔㯽榔椰子冬葉虎 散多羅等木葉皆與栟櫚相類時珍曰㯶櫚廣川甚 多令江南亦種之最難長初生葉如白及葉高二三 尺則木端數葉大如扇上聳四散岐裂其莖三稜四 時不凋其幹正直無枝近葉處有皮褁之毎長一層 即爲一節幹身赤黒皆筋絡宜爲鐘杵亦可旋爲器 物其皮有絲毛錯縱如織剝取縷解可織衣帽褥椅 之属大爲時利每嵗必兩三剝之否則樹死或不長 也三月于木端莖中出數黄苞苞中有細子成列乃 花之孕也状如魚腹孕子謂之㯶魚亦曰㯶笋漸長 出苞則成花穗黄白色結實纍纍大如豆生黄熟黒 甚堅實或云南方此木有兩種一種有皮絲可作繩 一種小而無絲惟葉可作帚鄭樵通志以爲王篲者 非也王篲乃落帚之名即地膚子别有蒲葵葉與此 相似而柔薄可爲扇笠許 慎說文以爲㯶櫚亦誤矣 筍及子花氣味苦濇平無毒 藏器曰有小毒㦸人喉 未可輕服珣曰温有大 毒不堪食時珍曰㯶筍皆言有毒不可食而廣蜀人 蜜煮醋浸以供佛寄逺蘇東坡亦有食㯶笋詩乃制 去其 毒爾 主治澀腸止瀉痢腸風崩中帶下及養血 藏 器 附方 新 一 大腸下血 㯶筍煑熟切片晒乾爲末蜜 湯或酒服一二錢 集簡方 皮氣味 同 子 主治止鼻衂吐血破癥治腸風赤白痢崩 中帶下燒存性用 大 明 主金瘡疥癬生肌止血 李 珣 發明 宗奭曰㯶皮燒黒治婦人血露及吐血須佐以 他藥時珍曰㯶灰性澀若失血去多淤滯已盡 者用之切當所謂澀可去脫也與亂 髮同用更良年久敗㯶入藥尤妙 附方 新 六 鼻血不止 㯶櫚灰隨左右吹 之 黎居士方 血崩不止 㯶櫚 皮燒 存性空心淡酒服三錢一方 加煅白礬等分 婦人良方 血淋不止 㯶櫚皮半燒 半炒爲末每 服二錢甚效 衛生家寳方 下血不止 㯶櫚皮半斤栝樓一箇燒 灰毎服二錢米飲調下 百一 選方 水穀痢下 㯶櫚皮燒研水服 方寸匕 近效方 小便不通 㯶皮毛 燒存性 以水酒服二錢即通利 累試甚驗 攝生方 橉木 橉良刅切 拾遺 釋名橝木 音 潭 集解 藏器曰橉木生江南深山大樹樹有數種取葉 厚大白花者入藥白餘灰入染家用時珍曰此 木最硬梓人謂之橉筋木是 也木入染絳用葉亦可釀酒 木灰氣味甘温小毒主治卒心腹癥瘕堅満痃癖淋 汁八升釀米一斗待酒熟每温飲半合漸增至一二 盞即愈 藏器後 出肘 柯樹 拾 遺 釋名集解木奴 珣曰按廣志云生廣南山谷 波斯家用木爲船舫者也 白皮氣味辛平有小毒主治大腹水病采皮煮汁 去滓煎令可丸如梧子大平旦空心飲下三丸須臾 又一丸氣水竝從小便出也 藏 器 烏臼木 唐本 草 釋名鵶臼 時珍曰烏臼烏喜食其子因以名之陸龜 䝉詩云行歇毎依鵶臼影桃頻時見鼠姑 心是矣鼠姑牡丹也或云其木老則根下黒爛 成臼故得此名鄭樵通志言烏臼即拒栁者非 集解 恭曰生山南平澤樹高數仞葉似梨杏五月開 細花黄白色子黒色藏器曰葉可染皂子可壓 油然燈極明宗奭曰葉如小杏葉但微薄而綠色差 淡子八九月熟初青後黒分爲三瓣時珍曰南方平 澤甚多今江西人種植采子蒸煮取 脂澆燭貨之子上皮脂勝于仁也 根白皮氣味苦微温有毒 大明曰性凉慢 火炙乾黄乃用 主治暴水 癥結積聚 唐 本 療頭風通大小便 大 明 解蛇毒 震 亨 發明 時珍曰烏臼根性沉而降隂中之隂利水通腸 功勝大㦸一野人病腫滿氣壮令掘此根搗爛 水煎服一盌連行數行而病平氣虚人不可用之此 方出太平聖惠方言其功神聖但不可多服爾誠然 附方 舊一 新九 小便不通 烏臼根皮煎湯 飲之 肘后方 大便不通 烏臼 木根 方長一寸劈破水煎半盞服之立通不 用多喫其功神聖兼能取水 斗門方 二便關格 二 三 日則殺人烏臼東南根白皮乾爲末熱水服二 錢先以芒硝二兩煎湯服取吐甚效 肘後方 水氣 虚腫 小便澀烏臼皮㯽榔木通一兩爲 末毎服二錢米飲下 聖惠方 脚氣濕瘡 極 痒 有蟲烏臼根為末傅之 少時有涎出良摘𤣥方 尸注中惡 心腹痛刺沉黙 錯亂用烏臼根 皮煎濃汁一合調硃砂末一錢 服之肘後方無硃砂 永類方 暗疔昬狂 瘡頭凸 紅桕樹 根經行路者取二尺許去皮搗爛井華水調一盞服 待㵼過以三角銀杏仁浸油搗合患處 聖濟總録 嬰兒胎瘡 滿頭用水邉烏臼樹根晒研入雄 黄末少許生油調搽 經騐良方 䑕莽砒 毒 烏臼根半兩擂水 服之 醫方大成 塩齁痰喘 桕樹皮去粗搗汁和 飛麪作餅烙熟早晨 與兒喫三四箇待吐下塩涎乃 佳如不行熱茶催之 摘𤣥方 葉氣味 同 根 主治食牛馬六畜肉生疔腫欲死者搗自 然汁一二盌頓服得大利去毒即愈未利再服冬用 根 時 珍 桕油氣味甘凉無毒主治塗頭變白為黑服一合令 人下利去隂下水氣炒子作湯亦可 藏 器 塗一切腫毒 瘡疥 時 珍 附方 新 二 膿泡疥瘡 桕油二兩水銀二錢樟腦五錢同 研頻入唾津不見星乃止以温湯 洗净瘡以藥填入 唐瑶經騐方 小兒蟲瘡 用舊絹作衣化桕油塗 之與兒穿着次日蟲皆 出油上取下爁之有聲是也别以油衣 與穿以蟲盡爲度效 瀕海集簡方 巴豆 本經 下品 釋名巴菽 本 經 剛子 炮 炙 老陽子 時珍曰此物出巴蜀而 形如菽豆故以名之宋 本草一名巴椒乃菽字傳訛也雷斆炮炙論又分𦂳 小色黄者爲巴有三稜色黒者爲豆小而兩頭尖者 爲剛子云巴與豆可用剛子不可用殺人其說殊乖 益𦂳小者是雌冇稜及兩頭尖者是雄雄者峻利雌 者稍緩也用之得宜皆有功力用 之失宜參术亦能爲害况巴豆乎 集解 别錄曰巴豆生巴郡川谷八月采陰乾用之去 心皮頌曰今嘉州眉州戎州皆有之木高一二 丈葉如櫻桃而厚大初生青色後漸黄赤至十二月 葉漸稠二月復漸生四月舊葉落盡新葉齊生即花 發成穗㣲黄色五六月結實作房生青至八月熟而 黄類白豆蔲漸漸自落乃収之一房有二瓣一瓣一 子或三子子仍有殻用之去殻戎州出者殻上有縱 文隠起如線一道至兩三道彼土人呼爲金線巴豆 最爲上等他處亦稀有時珍曰巴豆房似大風子殻 而脆薄子及仁皆似海松子所云似白豆蔲者殊不 類 修治 𢎞景曰巴豆最能㵼人新者佳用之去皮心熬 令黄黑搗如膏乃和丸散斆曰凡用巴與豆敲 碎以麻油并酒等煮乾研膏用每一兩用油酒各七 合大明曰凡入丸散炒用不如去心膜換水煮五度 各一沸也時珍曰巴豆有用仁者用殻者用油者有 生用者麩炒者醋煮者燒存性者有研爛以紙包壓 去油者謂 之巴豆霜 氣味辛温有毒 别録曰生温熟寒有大毒普曰神農 岐伯桐君辛有毒黄帝甘有毒李當 之熱元素曰性熱味苦氣薄味厚體重而沉降隂也 杲曰性熱味辛有大毒浮也陽中陽也時珍曰巴豆 氣熱味辛生猛熟緩能吐能下能止能行是可升可 降藥也别錄言其熟則性寒張氏言其降李氏言其 浮皆泥于一偏矣盖此物不去膜則傷胃不去心則 作嘔以沉香水浸則能升能降與大黄同用㵼人反 緩爲其性相畏也王充論衡云萬物合太陽火氣而 生者皆有毒故巴豆辛熱有毒之才曰芫花爲之使 畏大黄黄連蘆笋菰笋藜蘆醤䜴冷水得火良惡蘘 草與牽牛相反中其毒者用冷水黄連汁大豆汁解 之 主治傷寒温瘧寒熱破癥瘕結聚堅積留飲痰癖 大腹蕩練五臟六腑開通閉塞利水穀道去惡肉除 鬼毒蟲疰邪物殺蟲魚 本 經 療女子月閉爛胎金瘡膿 血不利丈夫殺斑蝥蛇虺毒可練餌之益血脉令人 色好變化與鬼神通 别 錄 治十種水腫痿痺落胎 藥 性 通 宣一切病泄壅滯除風補勞健脾開胄消痰破血排 膿消腫毒殺腹臟蟲治惡瘡息肉及疥癩丁腫 日 華 導 氣消積去臟腑停寒治生冷硬物所傷 元 素 治瀉痢驚 癎心腹痛疝氣風蝸耳聾喉痺牙痛通利開竅 時 珍 發明 元素曰巴豆乃斬闗奪門之将不可輕用震亨 曰巴豆去胃中寒積無寒積者勿用元素曰世 以巴豆熱藥治酒病膈氣以其辛熱能開腸胃欝結 也但欝結雖開而亡血液損其真隂從正曰傷寒風 溼小兒瘡痘婦人産後用之下膈不死亦危奈何庸 人畏大黄而不畏巴豆以其性熱而劑小耳豈知以 蠟匱之猶能下後使人津液枯竭胷熱口燥耗却天 真留毒不去他病轉生故下藥官以爲禁藏器曰巴 豆主癥癖痃氣痞滿積聚冷氣血塊宿食不消痰飲 吐水取青黒大者每日空腹服一枚去殻勿令白膜 破乃作兩片并四邉不得有損缺吞之以飲壓令下 少頃腹内熱如火利出惡物雖利而不虚若久服亦 不利人白膜破者不用好古曰若急治爲水穀道路 之劑去皮心膜油生用若緩治爲消堅磨積之劑炒 去烟令紫黒用可以通腸可以止㵼世所不知也張 仲景治百病客忤備急丸用之時珍曰巴豆峻用則 有戡亂刼病之功㣲用亦有撫緩調中之妙譬之蕭 曹絳灌乃勇猛武夫而用之爲相亦能輔治太平王 海藏言其可以通腸可以止㵼此發千古之秘也一 老婦年六十飲病溏泄已五年肉食油物生冷犯之 即作痛服調脾升提止澀諸藥入腹則泄反甚延余 診之脉沉而滑此乃脾胃久傷冷積凝滯所致王太 僕所謂大寒凝内久利溏泄愈而復發綿歴歳年者 法當以熱下之則寒去利止遂用蠟匱巴豆丸藥五 十丸與服二日大便不通亦不利其泄遂愈自是毎 用治泄痢積滯諸病皆不㵼而病瘉者近百人妙在 配合得宜藥病相對耳茍用所 不當用則犯輕用損隂之戒矣 正誤 𢎞景曰道家亦有煉餌法服之云可神仙人吞 一枚便死而䑕食之三年重三十斤物性乃有 相耐如此時珍曰漢時方士言巴豆錬餌令人色好 神仙名醫别錄采入本草張華博物志言䑕食巴豆 重三十斤一謬一誣陶氏信爲實語誤矣 又言人吞一枚即死亦近過情今並正之 附方 舊十三新 二十六 一切積滯 巴豆一兩蛤粉二兩黄蘗 三兩爲末水丸緑豆大毎 水下五丸 醫學切問 寒澼宿食 不消大便閉塞巴豆仁一升 清酒五升煮三日三夜研熟 合酒微火煎令可丸如豌豆大每服 一丸水下欲吐者二丸 千金方 水蟲大腹 動揺 水聲 皮膚色黒巴豆九十枚去心皮熬黄杏仁六十枚去 皮尖熬黄擣九小豆大水下一丸以利爲度勿飲酒 備張文仲 急方 飛尸鬼擊 中惡心痛腹脹大便不通走馬 湯用巴豆二枚去皮心熬黄杏 仁二枚以綿包椎碎熱湯一合捻取白 汁服之當下而瘉量老小用之 外䑓 食瘧積瘧 巴 豆 去皮心二錢皂莢去皮子六錢搗丸 綠豆大一服一丸冷湯下 肘后方 積滯泄痢 腹痛 裏急 杏仁去皮尖巴豆去皮心各四十九箇同燒存性研 泥溶蠟和丸綠豆大毎服二三丸煎大黄湯下間日 一服一加百草霜三 錢 劉守真宣明方 氣痢赤白 巴豆一兩去皮心熬 研以熟猪肝丸綠豆 大空心米飲下三四丸量人用此 乃鄭獬侍御所𫝊方也 經騐方 瀉血不止 巴豆一 箇去皮 以雞子開一孔納入紙封煨熟去豆食之 其病即止虚人分作二服決效 普濟方 小兒下痢 赤白用巴豆煨熟去油一錢百草霜二錢研末飛羅 麪煮糊丸黍米大量人用之赤用甘草湯白用米湯 赤白用薑湯下 全㓜心鑑 夏月水瀉 不止巴豆一粒針頭燒存 性化蠟和作一丸倒流水 下效危氏 得 方 小兒吐瀉 巴豆一箇針穿燈上燒過黄蠟 一豆大燈上燒滴入水中同杵 丸黍米大毎用五七丸 蓮子燈心湯下 同上 伏暑霍亂 傷冷吐利煩濕水 浸丹用巴豆二十 五箇去皮心及油黄丹炒研一兩二錢半化黄蠟和 丸綠豆大毎服五七丸水浸少頃别以新汲水吞下 和劑 方 乾霍亂病 心腹脹痛不吐不利欲死巴豆一枚 去皮心熱水研服得吐利即定也 二便不通 巴豆連油連黄各半兩搗作餅子先滴葱 塩汁在臍内安餅子上灸二七壮取利爲 度家楊 氏 藏 寒痰氣喘 青橘皮一片展開入剛子一箇麻 紥定火上燒存性研末薑汁和酒 一鍾呷服天台李翰林用此治莫 秀才到口便止神方也張杲醫說 風濕痰病 人坐宻 室中左 用滚水一盆右用炭火一盆前置一桌書一册先将 無油新巴豆四十九粒研如泥紙壓去油分作三餅 如病在左令病人将右手仰置書上安藥于掌心以 盌安藥上傾熱水入盌内水凉即換良久汗出立見 神效病在右安左掌心一云隨 左右安之 保壽堂經騐方 隂毒傷寒 心結按之 極痛大小 便閉但出氣稍暖者急取巴豆十粒研入麪一錢捻 作餅安臍内以小艾炷灸五壮氣逹即通此太師陳 北山方也方 仁齋直指 解中毒藥 巴豆去皮不去油馬牙硝等 分研丸冷水服一彈丸 廣 利 方 喉痺垂死 止有餘氣者巴豆去皮線穿 内入喉中牽出即甦 千金 纒喉風痺 巴豆兩粒紙卷作角切斷兩頭以針 穿孔内入喉中氣透即通 勝金方 傷寒舌出 巴豆 一粒 去油取霜以紙撚卷内入 鼻中舌即収上 普濟方 舌上出血 如箸孔巴豆一 枚亂髪鷄子大 燒研酒服 聖惠 中風口喎 巴豆七枚去皮研左喎塗右手 心右喎塗左手心仍以暖水一 盞安藥上須臾即 正洗去 聖惠方 小兒口瘡 不能食乳剛子一枚連 油研入黄丹少許剃去 𩕄上髮貼之四邉起粟泡便用温水洗去乃 以菖蒲湯冄洗即不成瘡神效 瑞竹堂方 風蟲牙 痛 聖惠用巴豆一粒煨黄去殻蒜一瓣切一頭剜去 中心入豆在内盖定綿褁隨左右塞耳中 經騐 方用巴豆一粒研綿褁咬之三乂方針刺 巴豆燈上燒令烟出熏痛處 五次神效 天絲入咽 凡露地飲食有飛絲入上食之令人咽喉生 瘡急以白礬巴豆燒灰吹入即愈 𤨏碎錄 耳卒聾 閉 巴豆一粒紙裹針刺孔 通氣塞之取效 經騐 風瘙隠疹 心下迷悶巴豆 五十粒去皮水 七升煮二升以帛染拭 之隨手瘉 千金翼 疥瘡搔痒 巴豆十粒炮黄去 皮心右順手研入 酥少許膩粉少許抓破㸃上不得近目并外腎 上如熏目著腎則以黄丹塗之甚妙 千金方 荷錢 癬瘡 巴豆仁三箇連油杵泥以生絹包擦日 一二次三日痊好 碑以正經騐方 一切惡 瘡 巴豆三十粒麻油煎黒去豆以油 調硫黄輕粉末頻塗取效 普濟 癰疽惡肉 烏金 膏解 一切瘡毒及腐化瘀肉最能推陳致新巴豆仁炒焦 研膏㸃痛處則解毒塗瘀肉上則自化加乳香少許 亦可若毒深不能収歛者宜作 撚紝之不致成痛 外科精義 疣痣黑子 巴豆一錢 石灰炒過 人言一錢糯米五分 炒研㸃之 怪症方 箭鏃入肉 不可㧞出者用新巴 豆仁畧熬與蜣蜋同 研塗之斯須痛定微痒忍之待極痒不可忍便撼㧞 動之取出速以生肌膏傅之而痊亦治瘡腫夏侯鄲 在潤州得此方後至洪州旅舍主人妻病背瘡 呻吟不已鄲用此方試之即痛止也 經騐方 小兒 痰喘 巴豆一粒杵爛綿褁塞鼻男左 女右痰即自下 龔氏醫鑑 牛疫動頭 巴豆 二粒 生麻油三兩漿水半升 和灌之 賈相公牛經 油主治中風痰厥氣厥中惡喉痺一切急病咽喉 不通牙關𦂳閉以研爛巴豆綿紙包壓取油作撚㸃 燈吹滅熏鼻中或用熱烟刺入喉内即時出涎或惡 血便甦又舌上無故出血以熏舌之上下自止 時 珍 殻主治消積滯治瀉痢 時 珍 附方 新 二 一切瀉痢 脉浮洪者多日難已脉微小者服 之立止名勝金膏巴豆皮楮葉同 燒存性研化蠟丸綠豆大毎甘 草湯下五丸 劉河間宣明方 痢頻脱肛 黒色堅硬 用巴豆殻 燒灰芭蕉自然汁煮入朴硝少許洗軟用真麻油㸃 火滴于上以枯礬龍骨少許爲末摻肛頭上以芭蕉 葉托入方危 氏得效 樹根主治癰疽發背腦疽鬢疽大患掘取洗擣敷患 處留頭妙不可言収根隂乾臨時水搗亦可 時珍誠 出楊 經騐 方 大風子 補 遺 釋名 時珍曰能治 大風疾故名 集解 時珍曰大風子今海南諸蕃國皆有之按周逹 觀真臘記云大風乃大樹之子状如椰子而圓 其中有核數十枚大如雷丸子中 有仁白色久則黄而油不堪入藥 仁修治 時珍曰取大風子油法用子三斤去殻及黄 油者研極爛瓷器盛之封口入滚湯中葢鍋 宻封勿令透氣文武火煎至黒 色如膏名大風油可以和藥 氣味辛熱有毒主治風癬疥癩楊梅諸瘡攻毒殺蟲 時 珍 發明 震亨曰粗工治大風病佐以大風油殊不知此 物性熱有燥痰之功而傷血至有病将愈而先 失明者時珍曰大風油治瘡有殺蟲刼毒之 功盖不可多服用之外塗其功不可没也 附方 新 五 大風諸癩 大風子油一兩苦參末三兩入少 酒糊丸梧子大每服五十丸空心 温酒下仍以苦參 湯洗之 普濟方 大風瘡裂 大風子燒存性和麻油 輕粉研塗仍以殻煎湯 洗之生嶺 南衛 方 楊梅惡瘡 方同 上 風刺赤鼻 大風子仁木鼈 子仁輕粉硫黄 爲末夜夜 唾調塗之 手背皴裂 大風子搗泥 塗之 壽域 海紅豆 海 藥 釋名集解 珣曰按徐表南州記云生南海人家園圃 中大樹而生葉圓有莢近時蜀中種之亦 成時珍曰樹高二三丈葉似梨葉而圓按宋祁益部 方物圖云紅豆葉如冬青而圓澤春開花白色結莢 枝間其子累累而綴珠若大紅豆而扁 皮紅肉白以似得名蜀人用爲果飣 豆氣味微寒有小毒主治人黑皮䵟 花癬頭面遊 風宜入面藥及澡豆 李 珣 相思子 綱 目 釋名紅豆 時珍曰按古今詩話云相思子圓而紅故 老言昔有人歿于邉其妻思之哭于樹下 而卒因以名之此與韓憑塜上相思樹不同彼 乃連理梓木也或云即海紅豆之類未審的否 集解 時珍曰相思子生嶺南樹髙丈餘白色其葉似 槐其花似皂莢其莢似扁豆其子大如小豆半 截紅色半截黒色彼人以嵌首飾叚公路北戸 錄言有蔓生用子収龍腦香相宜令香不耗也 氣味苦平有小毒吐人主治通九竅去心腹邪氣止 熱悶頭痛風痰瘴瘧殺腹臟及皮膚内一切蟲除 蠱毒取二七枚研服即當吐出 時 珍 附方 新 三 瘴瘧寒熱 相思子十四枚水研 服取吐立瘥 千金 貓鬼野道 眼 見 貓鬼及耳有所聞用相思子蓖麻子巴豆各一枚硃 砂末蠟各四銖合搗丸如麻子大服之即以灰圍患 人面前着一斗灰火吐藥入火中沸即畫 十字于火上其貓鬼者死也 千金方 解中蠱毒 必效方用未鑚相思子十四枚杵碎爲末温水半盞 和服欲吐抑之勿吐少頃當大吐非常輕者但服七 枚神效要 外臺秘 猪腰子 綱 目 集觧 時珍曰豬腰子生柳州蔓生結莢内子大若豬 之内腎状酷似之長三四寸色紫而肉堅彼人 以充土宜 饋送中土 氣味甘微辛無毒主治一切瘡毒及毒箭傷研細 酒服一二錢并塗之 時 珍 石瓜 綱 目 集觧 時珍曰石𤓰出四川峨眉山中及芒部地方其 樹脩幹樹端挺葉肥滑如冬青状佀桑其花淺 黄色結實如綴長而不圓壳裂則子 見其形似瓜其堅如石者液黄色 氣味苦平無毒主治心痛煎汁洗風痺 時 珍 本草綱目卷三十五下
欽定四庫全書 本草綱目卷三十六目錄 木之三 灌木類五十種 内附 一種 桑 本經 柘 嘉祐 奴柘 拾遺 楮 别錄 枳 本經枳即 枳實 殻 枸橘 綱目 梔子 本經附 木㦸 酸棗 本經 白棘 本經 㽔核 本經 山茱茰 本經 胡頺子 拾遺子即 盧都 金櫻子 蜀本 郁李 本經 䑕李 本經子即 牛李 女貞 本經 冬青 綱目 枸骨 綱目 衞矛 本經 山礬 綱目 南燭 開寳 五加 本經 枸杞 本經 溲疏 本經 楊櫨 唐本 石南 本經 牡荆 别錄 蔓荆 本經 欒荆 唐本 石荆 拾遺 紫荆 開寳 木槿 日華 扶桑 綱目 木芙蓉 綱目 山茶 綱目 蠟梅 綱目 伏牛花 開寳 宻蒙花 開寳 木綿 綱目 柞木 嘉祐 黄楊木 綱目 不凋木 拾遺 賣子木 唐本 木天蓼 唐本 放杖木 拾遺 接骨木 唐本 靈壽木 拾遺 楤木 拾遺 木麻 拾遺 大空 唐本 右附方舊八十七新二百零七 本草綱目卷三十六目録
欽定四庫全書 本草綱目卷三十六 明 李時珍 撰 木之三 灌木類五十種 内附一種 桑 本經 中品 釋名子名椹 時珍曰徐鍇説文字解云桑音若東方 自然神木之名其字象形桑乃蠶所食 葉之神木故加木于桑下而 别之典術云桑乃箕星之精 集解 頌曰方書稱桑之功最神在人資用尤多爾雅 云桑辨自葚者梔又云女桑桋桑檿桑山桑郭 璞云辨半也葚與椹同一半有椹一半無椹名梔俗 問呼桑之小而條長者皆為女桑其山桑似桑材中 弓弩檿桑絲中琴瑟皆材之美者也他木鮮及之時 珍曰桑有數種有白桑葉大如掌而厚雞桑葉花而 薄子桑先椹而後葉山桑葉尖而長以子種者不若 檿條而分者桑生黄衣謂之金桑其木必將稿矣種 樹書云桑以構接則桑大桑 根下埋龜甲則茂盛不蛀 桑根白皮 脩治 别錄白采無時出土上者殺人𢎞景曰東行桑 根乃易得而江邊多出土不可輕信時珍曰古 本草言桑根見地上者名馬額有毒殺人旁行出土 者名伏蛇亦有毒而治心痛故吳淑事類賦云伏蛇 痛馬額殺人斆曰凡使采十年以上向東畔嫩根銅 刀刮去青黄薄皮一重取裏白皮切焙乾用其皮中 涎勿去之藥力俱在其上也忌鐵及鉛或 云木之白皮亦可用煑汁染褐色久不落 氣味甘寒無毒 權曰平大明曰温元素曰苦酸杲曰 甘辛寒可升可降陽中隂也好古曰 甘厚而辛薄入手太隂經使之 才曰續斷桂心麻子為之 主治傷中五勞六極 羸痩崩中絶脉補虚益氣 本 經 去肺中水氣唾血熱渴 水腫腹滿臚脹利水道去寸白可以縫金瘡 别 錄 治肺 氣喘滿虚勞客熱頭痛内補不足 甄 權 煮汁飲利五臟 入散用下一切風氣水氣 孟 詵 調中下氣消痰止渴開 胃下食殺腹臟蟲止霍亂吐瀉研汁治小兒天弔驚 癎客忤及𫝊鵞口瘡大騐 大 明 瀉肺利大小腸降氣散 血 時 珍 發明 呆曰柔白皮甘以固元氣之不足而補虚辛以 瀉肺氣之有餘而止𠻳又云桑白皮瀉肺然性 不純良不宜多用時珍曰桑白皮長于利小水乃實 則瀉其子也故肺中有水氣及肺火有餘者宜之十 劑云燥可去濕桑白皮赤小豆之屬是矣宋醫錢乙 治肺氣熱盛欬嗽而後喘面腫身熱瀉白散用桑白 皮炒一兩地骨皮焙一兩甘草炒半兩每服一二錢 入粳米百粒水煎食後温服桑白皮地骨皮皆能瀉 火從小便去甘草瀉火而緩中粳米清肺而養血此 乃瀉肺諸方之準繩也元醫羅天孟言其瀉肺中伏 火而補正氣瀉邪即所以補正也若肺虚而小便利 者不宜用之頌曰桑白皮作線縫金瘡腸出更以熱 雞血塗之唐安金藏 剖腹用此法而愈 附方 舊八 新六 欬嗽吐血 甚者殷鮮桑根白皮一斤米泔 浸三宿刮去黄皮剉細入糯米 四兩焙乾為末毎服一 錢米飲下 經騐方 消渴尿多 入地三尺桑根剝 取白皮炙黄黒剉 以水煮濃汁隨意飲之亦可 入少米勿用塩 肘后方 産後下血 炙桑白皮煑 水飲之 肘 后 方 血露不絶 鋸截桑根取屑五指撮以淳 酒服之日三服 肘后方 墜馬拗損 桑根白皮五斤為末一升煎膏傅之便止 已後亦無宿血終不發動 經騐后方 金刃傷瘡 新桑白皮燒灰和馬糞塗瘡上數 易之亦可煑汁服之 廣利方 雜物眯眼 新桑根 皮洗淨 搥爛入眼撥之 自出 聖惠方 髮鬢墮落 桑根白皮剉二升以水淹 浸煮五六沸去滓頻頻洗 沐自不落也 聖惠方 髮稿不澤 桑根白皮柏葉各一斤煎 汁沐之即潤 聖惠方 小 兒重舌 桑根白皮煮汁塗乳 上飲之 子母秘錄 小兒流涎 脾熱也胸膈 有痰新桑根 白皮搗自然汁塗之甚 效乾者煎水 聖惠方 小兒天弔 驚癎客忤家桑東 行根取研汁服 聖惠 方 小兒火丹 桑根白皮煮汁浴之或為 末羊膏和塗之 千金方 石癰堅硬 不作膿者蜀桑白皮隂乾為末烊 膠和酒調傅以軟為度 千金方 皮中白汁主治小兒口瘡白漫拭淨塗之便愈又塗 金刃所傷燥痛須㬰血止仍以白皮裹之甚良 蘇 頌 塗 蛇蜈蚣蜘蛛傷有驗取枝燒瀝治大風瘡疥生眉髮 時 珍 附方 舊一 新三 小兒鵞口 桑皮汁和胡粉塗 之 子母秘錄 小兒唇腫 桑 木 汁塗之即愈 聖惠方 解百毒氣 桑白汁一合服之須史 吐利自出 肘后方 破傷 中風 桑瀝好酒對和温服以醉為 度醒服消風散 摘𤣥方 桑椹 一名文 武實 主治單食止消渴 蘇 恭 利五臟闗節痛血 氣久服不飢安魂鎮神令人聰明變白不老多收暴 乾為末蜜丸日服 藏 器 擣汁飲解中酒毒釀酒服利水 氣消腫 時 珍 發明 宗奭曰本經言桑甚詳然獨遺烏椹桑之精英 盡在于此采摘微研以布濾汁石器熬成稀膏 量多少入蜜熬稠貯瓷器中毎抄一二錢食後夜臥 以沸湯㸃服治服金石發熱口渴生精神及小腸熱 其性微凉故也仙方日乾為末蜜和為丸酒服亦良 時珍曰椹有烏白二種楊氏産乳云孩子不得與桑 椹令兒心寒而陸璣詩疏云鳩食桑椹多則醉乃傷風 其性何耶四時月令云四月宜飲桑椹酒能理百種 熱其法用椹汁三斗重湯煮至一斗半入白蜜二合 酥油一兩生薑一合煮令得所瓶收每服一合和酒 飲之亦可以汁熬燒酒藏之經年味力愈佳史言魏 武帝軍乏食得乾椹以濟飢金末大荒民皆食椹獲 活者不可勝計則椹之乾濕皆 可救荒平時不可不收采也 附方 舊一 新六 水腫脹滿 水不下則滿溢水下則虚竭還 脹十無一活宜用桑椹酒治之 桑心皮切以水二斗煮汁一斗入桑椹再 煮取五升以糯飯五升釀酒飲 普濟方 瘰癧結核 文武膏用文武實即桑葚子二斗黒熟者以布取汁 銀石器熬成膏毎白湯調服一匙日三服 保命集 諸骨硬咽 紅椹子細嚼先嚥汁后嚥滓新 水送下乾者亦可 聖惠方 小兒赤秃 桑椹取汁頻 服 千金方 小兒白秃 黒葚入罌中曝三七日化為 水洗之三七日神效 聖濟 錄 拔白變黑 黒葚一斤科蚪一斤瓶盛封閉縣屋東 頭一百日盡化為黒泥以染白髮如漆 器陳藏 本草 髮白不生 黒熟桑椹水浸日晒搽塗 令黒而復生也 千金方 隂證腹 痛 桑椹絹包風乾過伏天為末毎 服三錢熱酒下取汗 集簡方 葉氣味苦甘寒有小毒 大明曰家桑 葉煖無毒 主治除寒熱出 汗 本 經 汁解蜈蚣毒 别 錄 煎濃汁服能除脚氣水腫利大 小腸 蘇 恭 炙熟煎飲代茶止渴 孟 詵 煎飲利五臟通闗節 下氣嫩葉煎酒服治一切風蒸熟擣罯風痛出汗并 撲損瘀血挼爛塗蛇蟲傷 大 明 研汁治金瘡及小兒吻 瘡煎汁服止霍亂腹痛吐下亦可以乾葉煮之雞桑 葉煮汁熬膏服去老風及宿血 藏 器 治勞熱欬嗽明目 長髪 時 珍 發明 頌曰桑葉可常服神仙服食方以四月桑茂盛 時采葉又十月霜後三分二分已落時一分在 者名神仙葉即采取與前葉同隂乾擣末丸散任服 或煎水代茶飲之又霜後葉煮湯淋渫手足去風痺 殊勝又微炙和桑衣煎服治痢及金瘡諸損傷止血 震亨曰經霜桑葉研末米飲服止盜汗時珍曰桑葉 乃手足陽明之藥汁 煎代茗能止消渴 附方 舊二新 十一 青盲洗法 昔武勝軍宋仲孚患此二十 年用此法二年目明如故新 研青桑葉焙乾逐月按日就地上燒存性每以一合 於甆器内煎減二分傾出澄清温熱洗目至百度屢 試有騐正月初八二月初八三月初六四月初四五 月初六六月初二七月初七八月二十九月十二十 月十三十一月初二十 二月三十 普濟方 風眼下淚 臘月不落桑葉煎 湯日日温洗或入 芒硝方 集簡 赤眼澀痛 桑葉為末紙卷燒烟熏鼻 取效海上方也 普濟方 頭髮不 長 桑葉麻葉煮泔水沐之七 次可長數尺 千金方 吐血不止 晚桑葉焙研 凉茶服三錢 只一服止後用補肝 肺藥 聖濟總錄 小兒渴疾 桑葉不拘多少逐片 染生蜜綿繫蒂上繃 隂乾細切煎汁日 飲代茶 勝人方 霍亂轉筋 入腹煩悶用桑葉一握 煎飲一二服立定 聖 惠 方 大腸脱肛 黄皮桑樹葉三升水煎過帶 温罨納之 仁齋直指方 肺毒風瘡 狀如大風綠雲散用好桑葉淨洗蒸熟一 宿日乾為末水調二錢匕服 經騐方 癰口不歛 經霜黄桑葉為末 傅之 直指方 穿掌腫毒 新桑葉研爛 之 即愈 通𤣥論 湯火 傷瘡 經霜桑葉燒存性為末油 和傅之三日愈醫學正傳 手足麻木 不知痛痒 霜降後桑 葉煎湯頻洗 救急方 枝氣味苦平主治徧體風癢乾燥水氣脚氣風氣四 肢拘攣上氣眼運肺氣欬嗽消食利小便久服輕身 聰明耳目令人光澤療口乾及癰疽後渴用嫩條細 切一升熬香煎飲亦無禁忌久服終身不患偏風 蘓 頌 器出近效方名桑枝煎一法用花桑枝寸剉炒香瓦 煮減一半再入銀器重湯熬減一半或入少蜜亦 可 發明 頌曰桑枝不冷不熱可以常服抱朴子言仙經 云一切仙藥不得桑煎不服時珍曰煎藥用桑 者取其能利闗節除風寒濕痺諸痛也觀靈樞經治 寒痺内熱用桂酒法以桑炭炙布中熨痺處治口僻 用馬膏法以桑鈎鈎其口及坐桑灰上皆取此意也 又癰疽發背不起發或瘀肉不腐潰及隂瘡瘰癧流 注膁瘡頑瘡惡瘡久不愈者用桑木炙法未潰則拔 毒止痛已潰則補接陽氣亦取桑通闗節去風寒火 性暢達出鬱毒之意其法以乾桑木劈成細片紥作 小把然火吹息炙患處毎吹炙片時以瘀肉腐動為 度内服補托藥誠良方也又按趙溍養疴漫筆云越 州一學錄少年苦𠻳百藥不效或令用南向桑桑條 一束毎條寸折納鍋中以水五盌煎至一盌盛瓦 器中渴即飲之服一月而愈此亦桑枝煎變法爾 附方 舊一 新五 服食變白 久服通血氣利五臟雞桑嫩枝 隂乾為末蜜和作丸每日酒服 六十丸 聖惠方 水氣脚氣 桑條二兩炒香以水一升煎二合 每日空心服之亦無禁忌 聖濟 總 錄 風熱臂痛 桑枝一小升切炒水三升煎二升一日 服盡許叔微云常病臂痛諸藥不效服 此數劑尋愈觀本草切用及圖經言其不冷不熱可 以常服抱朴子言一切仙藥不得桑枝煎不服可知 矣方本 事 解中蠱毒 令人腹内堅痛面黄青色淋露骨 立病變不常桑木心剉一斛着釡 中以水淹三斗煮取二斗澄清微火煎得五 升空心服五合則吐蠱毒出也 肘后方 刺傷手 足 犯露水腫痛多殺人以桑枝三條煻火炮熱斷之 以頭熨瘡上令熱冷即易之盡二條則瘡自爛仍 取韭白或薤白傅上急以帛 裹之有腫更作 千金方 紫白瘢風 桑枝十斤益 母草三斤水 五斗浸煮至五斤去滓再煎成膏毎臥 時温酒調服半合以愈為度 聖惠方 桑柴灰氣味辛寒有小毒 詵曰淋汁入鍊五金 家用可結汞伏硫 主治 蒸淋取汁為煎與冬灰等分同滅痣疵黑子蝕惡肉 煮小豆食大下水脹傅金瘡止血生肌 蘇 恭 桑霜治噎 食積塊 時 珍 附方 舊六 新六 目赤腫痛 桑灰一兩黄連半兩為末毎以 一錢泡湯澄清洗之 聖濟總 錄 洗青盲眼 正月八二月八三月六四月四五月五 六月二七月七八月二十九月十二十 月十七十一月二十六十二月三十日每遇上件神 日用桑柴灰一合煎湯沃之於甆器中澄取極清稍 熱洗之如冷即重湯頓温不住手洗久久視物如鷹 鶻也一法以桑灰童子小便和作丸毎用一丸泡湯 澄洗論 龍水 尸注鬼注 其病變動乃自三十六種至九十的 九種使人寒熱淋瀝恍惚黙黙不 知所苦累年積月以至于死復傳親人宜急治之用四 桑樹白皮曝乾燒灰二斗着甑中蒸透以釡中湯三 斗淋之又淋凡三度極濃澄清止取二斗以漬赤小 豆三斗一宿曝乾復漬灰汁盡乃止以豆蒸熟或羊 肉或鹿肉作羹進此豆飯初食一升至二升取飽微 者三四斗愈極者七八斗愈病去時體中自覺疼痒 淫淫若根本不盡再為 之神效方也 肘后方 腹中癥瘕 方見介 部鱉下 身面水腫 坐臥不得取東引花桑枝燒灰淋汁煮赤小 豆毎饑即飽食之不得喫湯飲 梅師方 面上痣 疵 寒食前後取桑條燒灰淋汁入石灰熬 膏以自己唾調㸃之自落也 皆效方 白癜駁風 桑柴灰二斗甑内蒸之取釡内熱 湯洗不過五六度瘥 聖惠方 大風惡疾 眉髪脱 落以桑 柴灰熱湯淋取汁洗頭面以大豆水研漿解凙灰味 彌佳次用熟水入綠豆麵濯之三日一洗頭一日一 洗面不過十度 良 聖惠方 狐尿刺人 腫痛欲死桑灰汁漬 之令即易 肘后方 金瘡 作痛 桑柴灰篩細傅 之 梅師方 瘡傷風水 腫痛入腹則殺人以 桑灰淋汁漬之冷復 易方梅 師 頭風白屑 桑灰淋汁沐之 神良 聖惠方 桑耳桑黄 見菜部 木耳 桑花 見草部 苔類 桑寄生 見後寓 木類 桑柴火 見火 部 桑螵蛸 見虫 部 桑蠧 見虫 部 柘 宋嘉 祐 釋名 時珍曰按陸佃埤雅云柘宜山石 柞宜山阜柘之從石其取此義與 集解 宗奭曰柘木裏有紋亦可旋為器其葉可飼蚕 曰柘蚕然葉硬不及桑葉入藥以無刺者良時 珍曰處處山中有之喜叢生幹疎而直葉豐而厚團棘 而有尖其葉飼蚕取絲作琴瑟清響勝常爾雅所謂 繭即此蚕也考工記云弓人取材以柘為上其實狀謂 如桑子而圓粒如椒名佳子佳音錐其木染黄赤色 之柘黄天子所服相感志云柘木以酒醋調礦 灰塗之一宿則作間道鳥木文物性相伏也 木白皮東行根白皮氣味甘温無毒主治婦人崩中 血結瘧疾 大 明 煮汁釀酒服主風虚耳聾補勞損虚羸 腰腎冷夢與人交接洩精者 藏 器 發明 時珍曰柘能通腎氣故聖惠方治耳鳴耳聾一 二十年者有柘根酒用柘根二十斤菖蒲五斗 各以水一石煮取汁五斗故鐵二十斤煆赤以水五 斗浸取清合水一石五斗用米二石麫二斗如常釀 酒成用真磁石三斤為末浸酒中三宿 日夜飲之取小醉而眠聞人聲乃止 附方 新 二 飛絲入目 柘漿㸃之以緜蘸水 拭去 醫學綱目 洗目令明 柘 木 煎湯按日温洗自寅至亥乃止無不效者正月初二 二月初二三月不洗四月初五五月十五六月十一 七月初七八月初二九月初二十月十九十一 月不洗十二月十四日徐神翁方也 海上方 小兒 鵞口 重舌柘根五斤剉水五升煮二升去滓煎 取五合頻塗之無根弓材亦可 千金方 柘黄 見菜部 木耳 奴柘 拾遺 集解 藏器曰生江南山野似柘節有刺冬不凋時珍 曰此樹似柘而小有刺葉亦如作葉而小可飼 蚕 刺氣味苦小温無毒主治老婦血瘕男子痃癖悶痞 取刺和三稜草馬鞭草作煎如稠糖病在心食後在 臍空心服當下惡物 藏 器 楮 别錄 上品 釋名穀 音媾亦 作構 穀桑 頌曰陸璣詩疏云構幽州謂之 穀桑或曰楮桑荆楊交廣謂之 穀時珍曰楮本作柠其皮可績為紵故也楚人呼乳 為穀其木中白汁如乳故以名之陸佃埤雅作糓米 之穀訓為善者誤矣或以楮 構為二物者亦誤矣詳下文 集解 别錄曰楮實生少室山所在有之八月九月采 實日乾四十日成𢎞景曰此即今構樹也南人 呼穀紙亦為楮紙武陵人作糓皮衣甚堅好恭曰此 有二種一種皮有斑花文謂之斑糓今人用皮為冠 者一種皮白無花枝葉大相類但取其葉似葡萄葉 作瓣而有子者為佳其實初夏生大如彈丸青綠色 至六七月斬深紅色乃成熟八九月采水浸去皮穰 取中子叚成式酉陽雜爼云穀田又廢必生構葉有 瓣曰楮無曰構陸氏詩疏云江南人績其皮以為布 又擣以為紙長數丈光澤甚好又食其嫩芽以當菜 茹今楮紙用之最博楮布不見有之醫方但貴楮實 餘亦稀用大明曰皮班者是楮皮白者是穀時珍曰 按許慎説文言楮糓乃一種也不必分别惟辨雌雄 耳雄者皮班而葉無椏又三月開花成長穗如柳花 狀不結實歉年人采花食之雌者皮白而葉有椏乂 亦開碎花結實如楊梅半熟時水操去子蜜煎作果 食二種樹並易生葉多澀毛南人剝皮擣煮造紙亦 緝練為布不堅易朽裴淵廣州記言蠻夷取糓皮熟 搥為揭裏罽布以擬毡甚煖也 其木腐後生菌耳味甚佳好 楮實亦名糓實 别 錄 楮桃 綱 目 修治 斆曰采得後水浸三日攪旋投水浮者去之晒 乾以酒浸一伏時了蒸之從已至亥焙乾用 經騐方煎法六月六日取糓子五升以 水一斗煮取五升去滓微火煎如餳用 氣味甘寒無毒主治隂痿水腫益氣充肌明目久服 不飢不老輕身 别錄 壯筋骨助陽氣補虚勞健腰膝 益顔色 大 明 發明 𢎞景曰仙方採擣取汁和丹用亦乾服使人通 神見鬼頌曰仙方單服其實正赤時收子隂乾 篩末水服二錢匕益久乃佳抱朴子云柠木實赤者 服之老者成少令人徹視見鬼神道士梁須年七十 服之更少壯到百四十歲能行及走馬時珍曰别錄 載楮實功用大補益而修真秘旨書言久服令人成 骨軟之痿濟生秘覽治骨哽用楮實煎湯服之豈非 軟骨之徵乎按南唐書云烈祖食飴喉中噎國醫莫 能愈吳廷紹獨請進楮實湯一服疾失去羣醫他日 取用皆不騐扣廷紹荅云噎因甘起故以此治之愚 謂此乃治骨硬軟堅之義爾 羣醫用治他噎故不騐也 附方 新 六 水氣蠱脹 楮實子丸以潔淨釡用楮實子一 斗水二斗熬成膏茯苓三兩白丁 香一兩半為末以膏和丸梧子大從少至多脹至小 便清利脹减為度后服治中湯養之忌甘苦峻補及 發動之物要潔 古活法机 肝熱生翳 楮實子研細食後蜜湯服 一錢日再服 直指方 喉痺喉風 五月五日或六月六日七月七日采楮桃 隂乾毎用一箇為末井華水服之重者以 兩個方 集簡 身面石疽 狀如痤㾿而皮厚糓子 搗傅之 外臺秘要 金瘡出血 穀子搗傅之 外臺秘要 目昬難視 楮桃荆芥穗各五百枚為末 煉蜜丸彈子大食後嚼一丸 薄荷湯送下一日三 服 衞生易簡方 葉氣味甘凉無毒主治小兒身熱食不生肌可作浴 湯又主惡瘡生肉 别 錄 治刺風身癢 大 明 治鼻衂數升不 斷者搗汁三升再三服之良久即止嫩茹之去四胑 風痺赤白下痢 蘇 恭 炒研捜麫作為䬪飩食之主水痢 甄 權 利小便去風濕腫脹白濁疝氣癬瘡 時 珍 附方 舊五新 十二 水糓下痢 見果部 橡實下 老少瘴痢 日夜百餘 度者取乾 楮葉三兩熬搗為末毎服方寸已烏梅湯下日再服 取羊肉裹末納肛中痢出即止 楊炎南行方 小兒下痢 赤白作渴得水又嘔逆者構葉炙香以飲 漿半升浸至水綠去葉以木𤓰一箇切納 汁中者二三沸細細 飲之 子母秘錄 脱肛不收 五花構葉隂乾為末毎 服二錢米飲調下兼塗 腸頭方 聖惠 小便白濁 葉為末蒸餅丸梧子大每服 三十丸白湯下 經騐良方 通身 水腫 楮皮葉煎汁如餳空腹服 一七日三服 聖惠方 虚肥面腫 積年氣上如 水病但脚不 腫用糓楮葉八兩以水一斗煮取六升 去滓納米煮粥常食勿絶 外臺秘要 卒風不語 糓枝 葉剉 細酒煮沫出隨多少 日七飲之 肘后方 人眈睡臥 花穀葉晒研末湯服一 二錢取瘥止 楊堯輔 方 吐血鼻血 楮葉搗汁一二升旋 旋温飲之 聖惠方 一切眼翳 三月收穀 木軟葉晒 乾為末入麝香少許毎以黍米 大注眥内其翳自落 聖惠方 木腎疝氣 楮葉雄黄等 分為末酒糊 丸梧子大毎塩酒下 五十丸 醫學集成 疝氣入囊 五月五日采穀樹葉隂乾 為末毎服一二匙空心温 酒下方 簡便 癬瘡濕痒 楮葉搗𫝊 聖惠方 痔瘻腫痛 楮葉半斤搗爛 封之 集簡方 蝮蛇螫傷 楮葉麻葉合搗取 汁漬之 千金方 魚骨硬咽 楮葉搗汁啜之 十便良方 枝莖主治 病 丙 穩 禾 疹痒煮湯洗浴 别 錄 搗濃汁飲半升治小 便不通 時 珍 附方 舊一 新一 頭風白屑 楮木作枕六十日一 易新者 外臺秘要 暴赤眼痛 磣澀者嫩楮枝去葉放地火燒以盌覆 之一日取灰泡湯澄清温洗 聖惠方 樹白皮氣味甘平無毒主治逐水利小便 别 錄 治水腫 氣滿 甄 權 喉痺 吳 普 煮汁釀酒飲治水腫入腹短氣欬嗽 為散服治下血血崩 時 珍 附方 舊一 新六 腸風下血 秋採楮皮隂乾為末酒服三錢 或入麝香少許日二 普濟方 血痢血崩 楮樹皮荆芥等分為末冷醋調服一錢血 崩以水煎服神效不可具述 危氏得效 方 男婦腫疾 不拘久近暴風入腹婦人新産上圊風 入臟内腹中如馬鞭短氣楮皮枝葉一 大束切煮汁釀酒不㫁飲之不過 三四日即退可常服之 千金方 風水腫浮 一身盡 浮楮皮 散用楮白皮猪苓木通各二錢桑白皮三錢陳皮橘皮 一錢生薑三片水二鍾煎服日一劑 聖濟總錄 膀胱石水 四肢瘦削小腹脹滿構根白皮桑根白皮 各二升白术四兩黒大豆五升流水一斗 煮四升入清酒二升再煮至三 升日再一七服之 集騐方 目中翳膜 楮白皮暴 乾作一䋲 子如釵股大燒灰細研毎㸃少 許日三五次瘥乃止 崔氏方 魚骨硬咽 楮樹嫩皮 搗爛為丸 水下二三十丸 衞生易簡方 皮間白汁釋名構膠 綱 目 五金膠漆 大明曰能合硃砂 為團故名五金膠 漆時珍曰構汁最粘今人用粘金薄古法粘經書以 楮樹汁和白及飛麫調糊接帋永不脱解過于膠漆 氣味甘平無毒主治療癬 别 錄 傅蛇蟲蜂蠍犬咬 大 明 附方 舊 一 天行病後脹滿 兩脇刺脹臍下如水腫以構樹枝汁 隨意服之小便利即消外臺秘要 楮皮紙 楮耳 見菜部 木耳 枳 本經 中品 校正 併入開 寳枳殻 釋名子名枳實 本 經 枳殻 宋開寳宗奭曰枳實實枳殻 一物也小則其性酷而速大 則其性詳而緩故張仲景治傷寒倉卒之病承氣湯 中用枳實皆取其疏通決泄破結實之義他方但導 敗風壅之氣可常服者故用枳殻其義如此恭曰既 稱枳實須合核穰今殊不然時珍曰枳乃木名從枳 諧聲也實乃其子故曰枳實後人因小者性速又呼 老者為枳殻生則皮厚而實熟則殻薄而虚正如青 橘皮陳橘皮之義宋人復出枳殻一條 非矣寇氏以為破結實而名亦未必然 集解 别錄曰枳實生河内川澤九月十月采隂乾志 曰枳殻生商州川谷九月十月采隂乾藏器曰 本經枳實用九月十月不如七月八月既厚且辛舊 云江南為橘江北為枳周禮亦云橘逾淮而北為枳 今江南枳橘皆有江北有枳無橘此自别種非闗變 易也頌曰今洛西江湖州郡皆有之以商州者為佳 本如橘而小高五七尺葉如橙多刺春生白花至秋 成實七月八月采者為實九月十月采者為殻今醫 家以皮厚而小者為枳實完大者為枳殻皆以翻肚 如盆口狀陳久者為勝近道所出者俗呼臭橘不堪 用 脩治 𢎞景曰枳實采破令乾除核微炙令乾用以陳 者為良俗方多用道家不須斆曰枳實枳殻性 效不同若使枳殻取辛苦腥并有隟油者要塵久年 深者為佳並去穰核以小麥麩炒至麩焦去麩用 枳實氣味苦寒無毒 别錄曰酸微寒普曰神農苦雷 公酸無毒李當之大寒權曰辛 苦元素曰性寒味苦氣厚味薄浮而 升微降隂中陽也杲曰沉也隂也 主治大風在皮 膚中如麻豆苦痒除寒熱結止痢長肌肉利五臟益 氣輕身 本 經 除胸脇痰癖逐停水破結實消脹滿心下 急痞痛逆氣脇風痛安胃氣止溏泄明目 别 錄 解傷寒 結胸主上氣喘欬腎内傷冷隂痿而有氣加而用之 甄 權 消食散敗血破積堅去胃中濕熱 元 素 發明 震亨曰枳實瀉痰能衝墻倒壁滑竅破氣之藥 也元素曰心下痞及宿食不消並宜枳實黄連 杲曰蜜灸則破水積以泄氣除内熱潔古用去脾經 積血脾無積血則心下不痞也好古曰益氣則佐之 以人參白术乾薑破氣則佐之以大黄牽牛芒硝此 本經所以言益氣而復言消痞也非白术不能去濕 非枳實不能除痞故潔古制枳术丸方以調胃脾張 仲景治心下堅大如盤水飲所作枳實白术湯用枳 實七枚术三兩水一斗煎三升分 三服腹中軟即消也餘見枳殻下 附方 舊九 新四 卒胸痺痛 枳實擣末湯服方寸匕 日三夜一 肘后方 胸痺結 胸 胸痺心下痞堅留氣結胸脇下逆氣搶心枳實薤 白湯主之陳枳實四枚厚朴四兩薤白半斤括樓 一枚桂一兩以水五升先煎枳朴取二升去滓納餘 藥煎三兩沸分温三服當愈 張仲景金櫃要畧 傷寒胸痛 傷寒後卒胸膈閉痛枳實麩炒為末米 飲服二錢日二服 嚴子札濟生方 産 後腹痛 枳實麩炒芍藥酒炒各二錢水一 盞煎服亦可為末服 聖惠方 奔豚氣痛 枳實炙為末飲下方寸匕 日三夜一 外臺秘要 婦人隂腫 堅痛枳實半斤 碎炒帛裹熨之 冷即易錄 子母秘 大便不通 枳實皂莢等分為末飯丸 米飲下 危氏得效方 積痢 脱肛 枳實石上磨平蜜炙黄更 互熨之縮乃止 千金方 小兒久痢 水穀不調 枳實擣末 飲服一二錢 廣利方 腸風下血 枳實半斤麩炒黄茋半斤為 末米飲非時服二錢匕糊丸 亦可方 經騐 小兒五痔 不以年月枳實為末煉蜜丸梧子 大空心飲下三十丸 集騐方 小兒頭瘡 枳實燒灰猪脂 調塗 聖惠方 皮膚風疹 枳實醋浸火炙 熨之即消 外 臺祕 要 枳殻氣味苦酸微寒無毒 權曰苦辛元素曰氣味升 降與枳實同杲曰沉也隂 也 主治風痺淋痺通利闗節勞氣欬嗽背膊悶倦散 留結胸膈痰滯逐水消脹滿大脇風安胃止風痛 開 寳 遍身風疹肌中如麻豆惡瘡腸風痔疾心腹結氣兩 脇脹虚闗膈壅塞 甄 權 健脾開胃調五臟下氣止嘔逆 消痰治反胃霍亂瀉痢消食破癥結痃癖五膈氣及 肺氣水腫大小腸除風明目炙熱熨痔腫 大 明 泄肺氣 除胸痞 元 素 治裏急後重 時 珍 發明 元素曰枳殻破氣勝濕化痰泄肺走大腸多用 損胸中至高之氣止可二三服而已禀受素壯 而氣刺痛者看在何部經分以别經藥導之杲曰氣 血弱者不可服以其損氣也好古曰枳殻主高枳實 主下高者主氣下者主血故殻主胸膈皮毛之病實 主心腹脾胃之病大同小異朱肱活人書言治痞宜 先用桔梗枳殻湯非用此治心下痞也果知誤下氣 将䧟而成痞故先用此使不致於痞也若已成痞而 用此則失之晚矣不惟不能消痞及損胸中之氣先 之一字有謂也時珍曰枳實枳殻氣味功用俱同上 世亦無分别魏晉以來始分實殻之用潔古張氏東 垣李氏又分治高治下之説大扺其功皆能利氣氣 下則痰喘止氣行則痞脹消氣通則痛刺止氣利則 後重除故以枳實利胸膈枳殻利腸胃然張仲景治 胸痺痞滿以枳實為要藥諸方治下血痔痢大腸秘 塞裏急後重又以枳殻為通用則枳實不獨治下而 殻不獨治高也蓋自飛門至魄門皆肺主之三焦相 通一氣而已則二物分之可也不分亦無傷杜壬方 載湖陽公主苦難産有方士進痩胎飲方用枳殻四 兩甘草二兩為末每服一錢白湯㸃服自五月後一 日一服至臨月不惟易産仍無胎中惡病也張景古 活法機要改以枳术丸日服令胎痩易生謂之束胎 丸而寇宗奭衍義言胎壯則子有力易生令服枳殻 藥反致無力兼子亦氣弱難養所謂縮胎易産者大 不然也以理思之寇氏之説似覺為優或胎前氣盛 壅滯者宜用之所謂八九月胎必用枳殻蘇梗以順 氣胎前無滯則産後無虚也若氣禀弱者即大非所 宜矣震亨曰難産多見于鬱悶安逸之人富貴奉養 之家古方痩胎飲為湖陽公主作也予妹苦于難産 其形肥而好坐予思此與公主正相反也彼奉養之 人其氣必實故耗其氣使平則易産今形肥則氣虚 久坐則氣不運當補其母之氣以紫蘇飲加補氣藥 十數貼服 之遂快産 附方 舊三新 十五 傷寒呃噫 枳殻半兩木香一錢為末毎 白湯服一錢未止再服 本 事 方 老幼腹脹 血氣凝滯用此寛腸順氣名四炒丸商 州枳殻厚而綠背者去穰四兩分作四 分一兩用蒼术一兩同炒一兩用蘿蔔子一兩同炒 一兩用乾漆一兩同炒一兩用茴香一兩同炒黄去 四味只取枳殻為末以四味煎汁煮麫糊和丸 梧子大毎食後米飲下五十丸 王氏簡易方 消積 順氣 治五積六聚不拘男婦老幼但是氣積並皆治 之乃仙傳方也枳殻三斤去穰毎箇入巴豆仁 一箇合定扎煮慢火水煮一日湯減再加熱湯勿用 冷水待時足汁盡去巴豆切片晒乾勿炒為末醋煮 麫糊丸梧子大毎服三四十丸 隨病湯使 邵真人經騐方 順氣止痢 枳殻炒二 兩四錢甘 草六錢為末毎沸湯 服二錢 嬰童百問 疏導脚氣 即上方用木𤓰 湯服 直指方 小兒 秘澀 枳殻煨去穰甘草各一錢 以水煎服 全㓜心鏗 腸風下血 不拘逺年 近日博濟 方用枳殻燒黑存性五錢羊脛炭為末三錢五更空 心米飲服如人行五里再一服當日見效 簡便方 用枳殻一兩黄連五錢 水一鍾煎半鍾空心服 痔瘡腫痛 必效方用枳殻煨 熟熨之七枚立定 中本事方用枳殻末入瓶 水煎百沸先熏後洗 懷胎腹痛 枳殻三兩麩炒 黄芩一兩毎服 五錢水煎濃服若脹滿身重 加白术一兩 活法機要 産後腸出 不收枳殻煎 湯浸之良久 即入也 袖珍方 小兒驚風 不驚丸治小兒因驚氣吐逆作搐 痰涎壅塞手足掣瘲眼睛斜視枳 殻去穰麩炒淡豆䜴等分為末毎服一字甚者半錢 急驚薄荷自然汁下慢驚荆芥湯入酒三五㸃下日 三服兒陳文 中小 方 牙齒疼痛 枳殻浸酒含 潄 聖惠方 風疹作癢 枳殻 三兩 麸炒為末毎服二錢水一盞煎六分 去滓温服仍以汁塗 經騐方 小兒軟癤 大枳 殻一 箇去白磨口平以麫糊抹邊合癤上自 出膿血盡更無痕也 危氏得效方 利氣明目 枳 殻 麸炒一兩為末㸃 湯代茶 普濟方 下早成痞 傷寒隂證下早成痞心 下滿而不痛按之虚軟 枳殻檳榔等分為末毎服三 錢黄連湯調下 宣明方 脇骨疼痛 因驚傷肝者 枳殻一兩麩 炒桂枝生半兩為細末毎服 二錢薑棗湯下 本事方 枳茹 樹皮也或云枳 殻上刮下皮也 主治中風身直不得屈伸反復 及口僻眼斜刮皮一升酒三升漬一宿毎温服五合 酒盡再作 蘇 頌 樹莖及皮主水脹暴風骨節疼急 𢎞 景 根皮主治浸酒潄齒痛 甄 權 煮汁服治大便下血末服 治野雞病有血 藏 器 嫩葉主治煎湯代茶去風 時珍譜 出茶 枸橘 綱 目 釋名臭橘 集解 時珍曰枸橘處處有之樹葉並與橘同但榦多 刺二月開白花青蕋不香結實大如彈丸形如 枳實而殻薄不香人家多收種為藩蘺亦或 收小實偽充枳實及青橘皮售之不可不辨 葉氣味辛温無毒主治下痢膿血後重同萆薢等分 炒存性研毎茶調二錢服又治喉瘻消腫導毒 時 珍 附方 新 一 咽喉怪證 咽喉生瘡層層如叠不痛日久有 竅出臭氣廢飲食用臭橘葉煎湯 連服必愈夏 子益奇病方 刺主治風蟲牙痛毎以一合煎汁含之 時 珍 橘核主治腸風下血不止同樗根白皮等分炒研每 服一錢皂莢子煎湯調服 時 珍 附方 新 一 白疹瘙痒 遍身者小枸橘細切麥麩炒黄為 末每服二錢酒浸少時飲酒初以 枸橘煎湯洗患 處 救急方 樹皮主治中風强直不得屈申細切一升酒二升浸 一宿每日温服半升酒盡再作 時 珍 巵子 本經 中品 釋名木丹 本 經 越桃 别 錄 鮮支 綱 目 花名薝蔔 時珍曰巵酒 器也巵子象 之故名俗作梔司馬相如賦云鮮支黄爍註云鮮支 即支子也佛書稱其花為薝蔔謝靈運謂之林蘭曽 端伯呼為禪友或曰 薝蔔金色非巵子也 集解 别錄曰巵子生南陽川谷九月采實暴乾𢎞景 曰處處有之亦兩三種小異以七稜者為良經 霜乃取入染家用于藥甚稀頌曰今南方及西蜀州 郡皆有之木高七八尺葉似李而厚硬又似樗蒲子 二三月生白花花皆六出甚芬香俗説即西域薝蔔 也夏秋結實如訶子狀生青熟黄中仁深紅南人競 種以售利史記貨殖傳云巵茜千石與千户侯等言 獲利博也入藥用山巵子方書所謂越桃也皮薄而 圓小刻房七稜至九稜者為佳其大而長者雷斆炮 炙論謂之伏尸巵子入藥無力時珍曰巵子葉如兎 耳厚而深綠春榮秋瘁入夏開花大如酒盃白瓣黄 蕋隨即結實薄皮細子有鬚霜後收之蜀中有紅巵 子花爛紅色其實 染物則赭紅色 脩治 斆曰凡使須要如萑腦并鬚長有九路赤色者 為上先去皮鬚取仁以甘草水浸一宿漉出焙 乾搗篩為末用震亨曰治上焦中焦連殻用下焦去 殻洗去黄漿炒用治血病炒黒用好古曰去心胸中 熱用仁去肌 表熱用皮 氣味苦寒無毒 别錄曰大寒元素曰氣薄味厚輕清 上行氣浮而味降陽中隂也呆曰沉 也隂也入乎太隂肺經 血分丹書巵子柔金 主治五内邪氣胃中熱氣面 赤酒皰皶鼻白癩赤癩瘡瘍 本 經 療目赤熱痛胸心大 小腸大熱心中煩悶 别 錄 去熱毒風除時疾熱解五種 黄病利五淋通小便解消渴明目主中惡殺䗪蟲毒 甄 權 解玉支毒 𢎞景也羊 躑躅 主瘖瘂紫癜風 孟 詵 治心煩懊 憹不得眠臍下血滯而小便不利 元 素 瀉三焦火清胃 脘血治熱厥心痛解熱鬱行結氣 震 亨 治吐血衂血血 痢下血血淋損傷瘀血及傷寒勞復熱厥頭痛疝氣 湯火傷 時 珍 發明 元素曰巵子輕飄而象肺色赤而象火故能瀉 肺中之火其用有四心經客熱一也除煩燥二 也去上焦虚熱三也治風四也震亨曰巵子瀉三焦 之火及痞塊中火邪最清胃腕之血其性屈曲下行 能降火從小便中泄去凡心痛稍久不宜温散反 助火邪故古方多用巵子以導熱藥則邪易伏而 病易退好古曰本草不言巵子能吐仲景用為吐藥 巵子本非吐藥為邪氣在上拒而不納食令上吐則 邪因以出所謂其高者因而越之也或用為利小便 藥實非利小便乃清肺也肺清則化行而膀胱津液 之府得此氣化而出也本草言治大小腸熱乃辛與 庚合又與丙合又能泄戊先入中州故也仲景治煩 躁用巵子䜴湯煩者氣也躁者血也氣主肺躁主血 故用巵子以治肺煩香䜴以治腎躁杲曰仲景以巵 子色赤味苦入心而治煩香䜴色黒味鹹入腎而治 躁宗奭曰仲景治傷寒發汗吐下後虚煩不得眠若 劇者必反覆顛倒心中懊憹巵子䜴湯治之因其虚 故不用大黄有寒毒故也巵子雖寒而無毒治胃中 熱氣既亡血亡津液腑臟無潤養内生虚熱非此物 不可去也又治心經留熱小便赤澀用去皮巵子火 煨大黄連翹炙甘草等分末之水煎三錢服旡不利 也頌曰張仲景及古今名醫治發黄皆用巵子茵蔯 甘草香䜴四物作湯飲又治大病後勞復皆用巵 子鼠矢等湯利小便而愈其方極多不可悉載 附方 舊十新 十七 鼻中衂血 山巵子燒灰吹之屢用 有效 黎居士易簡方 小便 不通 巵子仁十四箇獨頭蒜一箇凔塩少 許搗貼臍及囊良久即通 普濟方 血淋濇痛 生山巵子末滑石等分 葱湯下 經騐良方 下利鮮血 巵子仁燒灰水服 一錢七 食療本 草 酒毒下血 老山巵子仁焙研毎新汲 水服一錢七 聖惠方 熱毒血痢 巵 子 十四枚去皮搗末蜜丸梧子大毎服三 丸日三服大效亦可水煎服 肘後方 臨産下痢 巵 子 燒研空心熱酒服一匙甚 者不過五服 勝金方 婦人胎腫 屬濕熱山巵子 一合炒研毎服 二三錢米飲下丸 服亦可 丹溪方 熱水腫疾 山巵子仁炒研米飲服 三錢若上焦熱者連殻 用纂丹 溪 要 霍亂轉筋 心腹脹滿未得吐下巵子二七枚 燒研熟酒服之立愈 肘后方 冷熱腹痛 㽲刺不思飲食山巵子川烏頭等分生研 為末酒糊丸如梧子大毎服十五丸生薑 湯下小腹痛茴香 湯下 博濟方 胃脘火痛 大山巵子七枚或九枚 炒焦水一盞煎七分入 生薑汁飲之立止復發者必不效用 𤣥明粉一錢服立止 丹溪纂要 五臟諸氣 益少 隂血 用巵子炒黒研末生薑同 煎飲之甚㨗 丹溪纂要 五尸注病 冲發心脇刺痛 纒綿旡時巵子 三七枚燒末水 服 肘后方 熱病食復 及交接后發動欲死不能 語巵子三十枚水三升煎 一升服令微 汗 梅師方 小兒狂躁 畜熱右下身熱狂躁昬迷不 食巵子仁匕枚豆豉五錢水 一盞煎七分服之或吐或不 吐立效 閻孝忠集效方 盤腸釣氣 越桃仁半兩 草烏頭少許 同炒過去草烏入白芷一錢為末每 服半錢茴香葱白酒下 普濟方 赤眼腸秘 山巵 子七 箇鑚孔煨熟水一升煎半升去滓 入大黄末三錢温服 普濟方 喫飯直出 巵子二 十箇微 炒去皮水煎服 怪證奇方 風痰頭痛 不可忍巵子末和蜜濃傅 舌上吐即止 兵部手集 鼻上酒皶 巵子炒研黄蠟和丸彈子大每服一丸 嚼細茶下日二服忌酒麩煎炙 許學士 本事方 火熖丹毒 巵子搗和水塗 之 梅師方 火瘡未起 巵子仁 燒研麻 油和封之已成瘡燒白 糖灰粉之 千金方 眉中練癬 巵子燒研和油傅 之 保㓜大全 折傷腫痛 巵子白麫同搗塗 之甚效 集簡方 猘犬吠傷 巵子皮燒研 石硫黄等分 為末傅之日 三 梅師方 湯盪火燒 巵子末和雞子清 濃掃之 救急方 花主治悦顔色千金翼面膏用之 時 珍 附錄木㦸 别錄有名未用曰生山中葉如巵 子味辛温無毒主痃癖氣在臟腑 酸棗 本經 上品 釋名樲 尔 雅 山棗 集解 别錄曰酸棗生河東川澤八月采實隂乾四十 日成𢎞景曰今出東山間云即山棗樹子似武 昌棗而味極酸東人噉之以醒睡與經文療不得眠 正相反恭曰此即樲棗也樹大如大棗實旡常形但 大棗中味酸者是今醫以棘實為酸棗大誤矣藏器曰 酸棗既是大棗中之酸此即是真棗何復名酸既名酸 又云小今棗中酸者未必即小小者未必即酸惟嵩 陽子云余家于滑臺今酸棗縣即滑之屬邑也其樹 高數丈徑圍一二尺木理極細堅而且重可為車軸 及匙筯等其樹皮亦細而硬文似蛇鱗其棗圓小而 味酸其核微圓而仁稍長色赤如丹此醫之所重居 人不易得今市人賣者皆棘子也又云山棗樹如棘 其子如生棗其核如骨其肉酸滑好食山人以當果 頌曰今近汴洛及西北州郡皆有之野生多在坡坂 及城壘間似棗木而皮細其木心赤色莖葉俱青花 似棗花八月結實紫紅色似棗而圓小味酸當月采 實取核中仁孟子曰養其樲棘是也嵩陽子言酸棗 縣所出為真今之貨者皆是棘實用者尤宜詳辨志 曰酸棗即棘實更非他物若云是大棗味酸者全非 也酸棗小而圓其核中仁微扁其大棗仁大而長不 相類也宗奭曰天下皆有之但以土産宜與不宜尔 嵩陽子言酸棗木高大今貨者皆棘子此説未盡蓋 不知小則為棘大則為酸棗平地則易長居崖塹則 難生故棘多生崖塹上久不樵則成榦人方呼為酸 棗更不言棘其實一本也此物纔及三尺便開花結 子但科小者氣味薄木大者氣味厚今陜西臨潼山 野所出亦好乃土地所宜也後有白棘條乃酸棗未 長大時枝上刺也及至長成其實大其刺亦少故棗 取大木刺取小科 不必强分别焉 酸棗氣味酸平無毒 宗奭曰微熱時珍曰仁味甘氣 平斆曰用仁以葉拌蒸半日去 皮尖之才 曰惡防己 主治心腹寒熱邪結氣聚四肢酸痛濕痺 久服安五臟輕身延年 本 經 煩心不得眠臍上下痛血 轉久洩虚汗煩渴補中益肝氣堅筋骨助隂氣能令 人肥健 别 錄 筋骨風炒仁研湯服 甄 權 發明 恭曰本經用實療不得眠不用言仁今方皆用 仁補中益肝堅筋骨助隂氣皆酸棗仁之功也 宗奭曰酸棗經不言用仁而今天下皆用之志曰按 五代史後唐刋石藥騐云酸棗仁睡多生使不得睡 炒熟陶云食之醒睡而經云療不得眠蓋其子肉味 酸食之使不思睡核中仁服之療不得眠正如麻黄 發汗根節止汗也時珍曰酸棗實味酸性收故主肝 病寒熱結氣酸痺久泄臍下滿痛之症其仁甘而潤 故熟用療膽虚不得眠煩渴虚汗之證生用療膽熱 好眠皆足厥隂少陽藥也今人專以為心家藥殊昧 此 理 附方 舊五 新二 膽風沉睡 膽風毒氣虚實不調昬沉多睡 用酸棗仁一兩生用全挺蠟茶 二兩以生薑汁塗炙微焦為散毎服二 錢水七分煎六分温服 簡要濟衆方 膽虚不眠 心 多 驚悸用酸棗仁一兩炒香搗為散毎服二錢竹葉湯 調下 和劑局方加人參一兩辰砂半兩乳香二錢 半煉蜜 丸服 振悸不眠 胡洽方酸棗仁湯用酸棗仁二升 伏苓白术人參甘草各二兩生薑 六兩水八升煮三 升分服 圖經 虚煩不眠 深師方酸棗仁湯用酸 棗仁二升蝭母乾薑茯 苓芎藭各二兩甘草炙一兩以水一斗先煑棗 仁减三升乃同煑取三升分服 圖經本草 骨蒸 不眠 心煩用酸棗仁一兩水二盞研絞取汁下粳米 二合煑粥候熟下地黄汁一合再煑匀食 太 平聖 惠方 睡中汗出 酸棗仁人參茯苓等分為末 毎服一錢米飲下 簡便方 刺入肉 中 酸棗核燒末水服 立出 外臺秘要 白棘 本經 中品 校正 併入别錄 棘刺花 釋名棘刺 别 錄 棘鍼 别 錄 赤龍爪 綱 目 花名刺原 别 錄 䓆蓂 别 錄 馬朐 音劬時珍曰獨生而高者為棗列生而低者為 棘故重束為棗平束為棘二物觀名即可辨矣 束即刺字䓆蓂與大 薺同名非一物也 集解 别錄曰白棘生雍州川谷棘刺花生道旁冬至 後一百二十日采之四月采實當之曰白棘是 酸棗樹鍼今人用天門冬苖代之非真也恭曰棘有 赤白二種白棘莖白如粉子葉與赤棘同棘中時復 有之亦為難得其刺當用白者為佳然刺有鈎直二 種直者宜入補益鈎者宜療瘡腫花即其花更無别 物天門冬一名顛棘南人以代棘鍼非矣保昇曰棘 有赤白二種切韻云棘小棗也田野間皆有之叢高 三二尺花葉莖實俱似棗也宗奭曰本文白棘一名 棘鍼棘刺如此分明諸家強生疑惑今不取之白棘 乃是肥盛紫色枝自有皺薄白膜光 剝起者故曰棘取白之義不過如此 白棘氣味辛寒無毒主治心腹痛癰腫潰膿止痛決 刺結 本 經 療丈夫虚損隂痿精自出補腎氣益精髓棗 鍼療腰痛喉痺不通 别 錄 附方 舊五 新七 小便尿血 棘刺三升水五升煮二 升分三服 外臺秘要 腹脇刺 痛 因腎臓虚冷不可忍者棘鍼鈎子一合焙檳榔二 錢半水一盞煎五分入好酒半盞更煎三五沸分 二服方 聖騐 頭風疼痛 倒鈎棘鍼四十九箇燒存性丁香 一箇麝香一皂子為末隨左右㗜 鼻方聖 惠 眼睫拳手 赤龍爪倒鈎棘也一百二十箇地 龍二條木賊二百二十節木鱉子 仁二箇炒為末摘去睫毛毎日 以此㗜鼻三五次 普濟方 齲齒腐朽 棘鍼二百 枚即棗樹 刺朽落地者水三升煮一升含潄臺或燒 瀝日塗之後傅雄黄末即愈 外 秘要 小兒喉痺 棘鍼燒灰水服 半錢 聖惠方 小兒口噤 驚風不乳白棘燒末 水服一錢 聖惠方 小兒 丹毒 水煮棘根汁洗 之 千金方 癰疽痔漏 方同 上 丁瘡惡腫 棘鍼 倒鈎 爛者三枚丁香七枚同入瓶燒存性以月内孩子糞 和塗日三上之 又方曲頭棘刺三百枚陳橘皮二 兩水五升煎一升 半分服 聖惠方 諸腫有膿 棘鍼燒灰水服一錢 一夜頭出 千金方 小 兒諸疳 棘鍼𤓰蒂等分為末吹 入鼻中日三次聖惠方 枝主治燒油塗髮解垢䐈 宗 奭 棘刺花 别 錄 氣味苦平無毒主治金瘡内漏 别 錄 實主治心腹痿痺除熱利小便 别 錄 葉主治脛臁瘡搗傅之亦可晒研麻油調傅 時 珍 㽔核 㽔儒誰切 本經上品 釋名白桵 音蕤時珍曰尔雅棫白桵即此也其花實 蕤㽔下垂故謂之桵後人作㽔柞木亦名 棫而 物異 集解 别錄曰蕤核生函谷川谷及巴西𢎞景曰今出 彭城大如烏豆形圓而扁有文理狀似胡桃核 今人皆合殻用此應破取仁秤之保昇曰今出雍州 樹生葉細似枸杞而狹長花白子附莖生紫赤色大 如五味子莖多細刺五月六月熟采實日乾頌曰今 河東并州亦有之木高五七尺莖間有刺時珍曰郭 璞云白桵小木也叢生有刺 實如耳璫紫赤可食即此也 仁脩治 斆曰凡使㽔核仁以湯浸去皮尖孹作兩 片四兩芒硝一兩木通草七兩同水煮一 伏時取仁 研膏入藥 氣味甘温無毒 别錄曰微寒普曰神農雷公 甘無毒生平地八月采之 主治心 腹邪熱結氣明目目赤痛傷淚出目腫眥爛久服輕 身益氣不饑 本 經 强志明耳目 吳 普 破心下結痰 集解 别錄曰山茱茰生漢中山谷及瑯耶寃句東海 承縣九月十月采實隂乾頌曰葉如梅有刺二 月開花如杏四月實如酸棗赤色五月采實𢎞景曰 出近道諸山中大樹子初熟未乾赤色如胡頽子亦 可噉既乾皮甚薄當合核用也頌曰今海州兖州亦 有之木高丈餘葉似榆花白氣雷斆炮炙論言一種 雀兒蘇真相似只是核八稜不入 藥用時珍曰雀兒蘇即胡頽子也 實脩治 斆曰凡使以酒潤去核取皮一斤只取四兩 已來緩火熬乾方用能壯元氣秘精其核能 滑精不 可服 氣味酸平無毒 别錄曰微温普曰神農黄帝雷公扁 鵲酸無毒岐伯辛權曰鹹辛大熱好 古曰陽中之隂入足厥隂少隂經氣分 之才曰蓼實為之使惡桔梗防風防己 主治心下邪 氣寒熱温中逐寒濕痺去三蟲久服輕身 本 經 腸胃風 邪寒熱疝瘕頭風風氣去來鼻塞目黄耳聾面皰下 氣出汗强隂益精安五臟通九竅止小便利久服明 目强力長年 别 錄 治腦骨痛療耳鳴補腎氣興陽道堅隂 莖添精髓止老人尿不節治面上瘡能發汗止月水 不定 甄 權 煖腰膝助水臟除一切風逐一切氣破癥結 治酒皶 大 明 温肝 元 素 發明 好古曰滑則氣脱濇劑所以收之山茱茰止小 便利秘精氣取其味酸濇以收滑也仲景八味 丸用之為君其 性味可知矣 附方 新 一 草還丹 益元陽補元氣固元精壯元神乃延 年續嗣之至藥也山茱茰酒浸取肉 一斤破故紙酒浸焙乾半斤當歸四兩麝香一錢為 末煉蜜丸梧子大毎服八十一丸臨臥塩酒下 吳 旻扶 壽方 胡頽子 拾遺 釋名蒲頽子 綱 目 盧都子 綱 目 雀兒酥 炮 炙 半含春 綱 目 黄婆 嬭 時珍曰陶𢎞景注山茱茰及櫻桃皆言似胡頽子 凌冬不凋亦應益人陳藏器又於山茱茰下詳著 之别旡識者今考訪之即雷斆炮炙論所謂雀兒酥 也雀兒喜食之越人呼為蒲頽子南人呼為盧都子 吳人呼為半含春言早熟也襄漢人呼為黄婆嬭象 乳頭也劉績霏雪錄言安南有小果紅色名盧都子 則盧都乃 蠻語也 集解 藏器曰胡頽子生平林間樹高丈餘冬不凋 葉阥白冬花春熟最早小兒食之當果又有 一種大相似冬凋春實夏熟人呼為木半夏旡别功 效時珍曰胡頽即盧都子也其樹高六七尺其枝葉 軟如蔓其葉微似棠梨長狹而尖面青背白但有細 㸃如星老則星起如麩經冬不凋春前生花朶如丁 香蒂極細倒垂正月乃敷白花結實小長儼如山茱 茰上亦有細星斑㸃生青熟紅立夏前采食酸濇核 亦如山茱茰但有八稜軟而不堅核内白綿如絲中 有小仁其木半夏樹葉花實及星斑氣味並與盧都 同但枝强硬葉微圓而有尖其實圓如櫻桃而不長 為異耳立夏後始熟故吳楚人呼為四月子亦曰野 櫻桃其核亦八稜大 抵是一類二種也 子氣味酸平無毒 𢎞景曰寒熱 病不可用 主治止水痢 藏 器 根氣味 同 子 主治煎湯洗惡瘡疥并犬馬瘑瘡 藏 器 吐血 不止煎水飲之喉痺痛塞煎酒灌之皆效 時 珍 葉氣味 同 子 主治肺虚短氣喘欬劇者取葉焙研米飲 服二錢 時 珍 發明 時珍曰蒲頽葉治喘欬方出中藏經云甚者亦 效如神云有人患喘三十年服之頓愈甚者服 藥後胸上生小癮疹作痒則瘥也虚甚加人參等分 名清肺散大抵皆取其酸濇收歛肺氣耗散之功耳 金櫻子 蜀本 草 釋名刺梨子 開 寳 山石榴 綱 目 山雞頭子 時珍曰金櫻當 作金罌謂其子 形如黄罌也石榴雞頭皆象形又杜鵑花小蘗並名 山石榴非一物也斆曰林檎何裹子亦曰金櫻子與 此同名 而異物 集解 韓保昇曰金櫻子在處有之花白子形似榅桲 而小色黄有刺方術多用之頌曰今南中州郡 多有而以江西劒南嶺外者為勝叢生郊野中大類 薔薇有刺四月開白花夏秋結實亦有刺黄赤色形 似小石榴十一月十二月采江南蜀中人熬作煎酒 服云補治有殊效宜州所供云本草謂之營實今校 之與營實殊别也時珍曰山林間甚多花最白膩其 實大如指頭狀如石榴而長其核細碎而有白毛如 營實之核 而味甚濇 子氣味酸濇平無毒主治脾洩下痢止小便利濇精 氣久服令人耐寒輕身 蜀 本 發明 頌曰洪州昌州皆煮其子作煎寄餽人服食家 用煎和雞頭實粉為丸服名水陸丹益氣補真 最佳慎微曰沈存中筆談云金櫻子止遺泄取其温 且濇也世人待紅熟時取汁熬膏味甘全斷濇味都 全失本性大誤也惟當取半黄者乾擣末用之宗奭 曰九月十月霜熟時采用不爾反令人利震亨曰經 絡隧道以通暢為平和而昧者取濇性為快熬金櫻 為煎食之自作不靖咎将誰執時珍曰旡故而服之 以取快慾則不可若精氣 不固者服之何咎之有 附方 舊一 新二 金櫻子煎 霜後用竹夾子摘取入木臼中 杵去刺擘去核以水淘洗過擣 爛入大鍋水煎不得絶火煎減半濾過仍煎似稀餳 毎服一匙用煖酒一盞調服活血駐顔其功不可備 述食孫真 人 忌 補血益精 金櫻子即山石榴去刺及子焙 四兩縮砂二兩為末煉蜜和丸 梧子大毎服五十丸空 心温酒服 奇效良方 久痢不止 嚴𦂳絶妙方罌粟 殻醋炒金櫻花葉 及子等分為末蜜丸芡子大毎服 五七丸陳皮煎湯化下 普濟方 花氣味 同 子 主治止冷熱痢殺寸白蟲和鐵粉研匀拔 白髮塗之即生黑者亦可染鬚 大 明 葉主治癰腫嫩葉研爛入少塩塗之留頭洩氣又金 瘡出血五月五日采同桑葉苧葉等分隂乾研末傅 之血止口合名軍中一捻金 時 珍 東行根氣味 同 子 主治寸白蟲剉二兩入糯米三十粒 水二升煎五合空心服須㬰瀉下神騐其皮炒用止 瀉血及崩中帶下 大 明 止滑痢煎醋服化骨硬 時 珍 郁李 本經 下品 釋名薁李 詩 疏 鬱李車下李 别 錄 爵李 本 經 雀梅 詩 疏 棠棣 時 珍 曰郁山海經作栯馥郁也花實俱香故以名之陸璣 詩䟽作薁字非也爾雅棠棣即此或以為唐棣誤矣 唐棣乃扶移 白楊之類也 集解 别錄曰郁李生高山川谷及丘陵上五月六月 采根𢎞景曰山野處處有之子熟赤色亦可噉 保昇曰樹高五六尺葉花及樹並似大李惟子小若 櫻桃甘酸而香有少酸味也禹錫曰按郭璞云棠棣 生山中子如櫻桃可食詩小雅云棠棣之華鄂不韡 韡陸璣注云白棣樹也如李而小正白今官園種之 一名薁李又有赤棣樹亦似白棣葉如刺榆葉而微 圓子正赤如郁李而小五月始熟闗西天水隴西多 有之宗奭曰郁李子如御李子紅熟堪㗖微濇亦可 蜜煎陜西有之時珍曰其花粉紅色實如小李頌曰 今汴洛人家園圃植一種枝莖作長條花 極繁宻而多葉者亦謂之郁李不堪入藥 核仁脩治 斆曰先以湯浸去皮尖用生蜜 浸一宿漉出隂乾研如膏用之 氣味酸平無毒 權曰苦辛元素曰辛苦隂 中之陽脾經氣分藥也 主治大腹 水腫面目四肢浮腫利小便水道 本 經 腸中結氣闗格 不通 甄 權 泄五臟膀胱急痛宣腰胯冷膿消宿食下氣 大 明 破癖氣下四肢水酒服四十九粒能瀉結氣 孟 詵 破 血潤燥 元 素 專治大腸氣滯燥濇不通 李 杲 研和龍腦㸃 赤眼 宗 奭 發明 時珍曰郁李仁甘苦而潤其性降故能下氣利 水道宋史錢乙傳云一乳婦因悸而病既愈目 張不得瞑乙曰煮郁李酒飲之使醉即愈所以然者 目系内連肝膽恐則氣結膽横不下郁李能去結隨 酒入膽結去膽下則目能瞑矣此蓋得肯䏿之妙者 也頌曰必效方療癖取車下李仁湯潤去皮及並仁 者與乾麫相拌搗如餅若乾入水少許作麫餅大小 一如病人掌為二餅微炙使黄勿令至熟空腹食一 餅當快利如不利更食一餅或飲熱米湯以利為度 利不止以醋飯止之利後當虚若病未盡一二日量 力更進一服以病盡為限不得食酪及牛馬肉等 累試神騐但須量病輕重以意加減小兒亦可用 附方 舊四 新二 小兒多熱 熟湯研郁李仁如杏酪一日 服二合 姚和衆至寳方 小 兒閉結 襁褓小兒大小便不通并驚熱痰實欲得溏 動者大黄酒浸炒郁李仁去皮研各一錢滑 石末一兩搗和丸黍米大二歲小兒 三丸量人加減白湯下 錢乙直訣 腫滿氣急 不得 臥用 郁李仁一大合搗末和麫作餅喫入 口即大便通泄氣便愈 楊氏産乳 脚氣浮腫 心腹 滿大 小便不通氣急喘息者郁李仁十二分擣爛水研絞 汁苡薏搗如粟大三合同煮粥食之 韋宙獨行方 卒心痛刺 郁李仁三七枚嚼爛以新汲水或温湯下 須㬰痛止却呷薄荷鹽湯 姚和衆至寳 方 皮膚血汗 郁李仁去皮研一錢鵞梨 搗汁調下 聖濟總錄 根氣味酸凉無毒主治齒齗腫齲齒堅齒 本 經 去白蟲 别 錄 治風虫牙痛濃煎含漱治小兒身熱作湯浴之 大 明 宣 結氣破積聚 甄 權 䑕李 本經 下品 釋名楮李 錢 氏 䑕梓 别 錄 山李子 圖 經 牛李 别 錄 皂李 蘇 恭 趙李 蘇 恭 牛皂子 綱 目 烏槎子 綱 目 烏巢子 圖 經 椑 音卑時珍曰鼠 李方音亦作楮 李未詳名義可以染綠故俗稱皂李及烏巢巢槎趙 皆皂子之音訛也一種苦楸亦名鼠梓與此不同見 梓 下 集解 别錄曰䑕李生田野采無時頌曰即烏巢子也 今蜀川多有之枝葉如李其實若五味子色殹 黒其汁紫色熟時采日乾用皮采無時宗奭曰即牛 李也木高七八尺葉如李但狹而不澤子於條上四 邊生生時青熟則紫黒色至秋葉落子尚在枝是處 皆有今闗陜及湖南江南北甚多時珍曰生道路邉 其實附枝如穗人采其 嫩者取汁刷染綠色 子氣味苦凉微毒主治寒熱瘰癧瘡 本 經 水腫腹脹滿 大 明 下血及碎肉除疝瘕積冷九蒸酒漬服三合日再 服又擣傅牛馬六畜瘡中生蟲 蘇 恭 痘瘡黒䧟及疥癬 有蟲 時 珍 發明 時珍曰牛李治痘瘡黒䧟及出不 或觸穢氣 黒䧟古昔無知之者惟錢乙小兒直訣必勝膏 用之云牛李子即䑕李子九月後采黒熟者入砂盆 擂爛生絹捩汁用銀石器熬成膏瓷瓶收貯常令透 風毎服一皂子大煎桃膠湯化下如人行二十里再 進一服其瘡自然紅活入麝香少許尤妙如無生者 以乾者為末水熬成膏又九籥衞生方亦云痘瘡黒 䧟者用牛李子一兩炒研桃膠半兩毎服一錢水七 分煎四 分温服 附方 新 二 諸瘡寒熱 毒痺及六畜蟲瘡鼠李 生搗傅之 聖惠方 齒䘌腫痛 牛李煮汁空腹飲一盞 仍頻含漱 聖濟錄 皮氣味苦微寒無毒 恭曰皮子俱有 小毒 忌鐵 主治身皮熱毒 别 錄 風痺 大 明 諸瘡寒熱 蘇 恭 口疳齲齒及疳蟲蝕人脊骨 者煮濃汁灌之神良 孟 詵 發明 頌曰劉禹錫傳信方治大人口中疳瘡發背萬 不失一用山李子根一名牛李子薔薇根野外 者各細切五升水五大斗煎半日汁濃即于銀銅器 中盛之重湯煎至一二升待稠瓷瓶收貯毎少少含 嚥必瘥忌醤醋油膩熱麫及肉如發背以帛塗貼之 神效襄州軍事柳崖妻竇氏患口疳十五年齒盡落 斷不可近 用此而愈 女貞 本經 上品 釋名貞术 山海 經 冬青 綱 目 蠟樹 時珍曰此木凌冬青翠 有貞守之操故以貞女 狀之琴操載魯有處女見女貞木而作歌者即此也 蘇顔頌序云女貞之木一名冬青負霜葱翠振柯凌 風故清士欽其質而貞女慕其名是矣别有冬青與 此同名今方書所用冬青皆此女貞也近時以放蠟 蟲故俗呼 為蠟樹 集解 别錄曰女貞實生武陵川谷立冬采𢎞景曰諸 處時有葉茂盛凌冬不凋皮青肉白與秦皮為 表裏其樹以冬生可愛仙方亦服食之俗方不復用 人無識者恭曰女貞葉似冬青樹及枸骨其實九月 熟黒似牛李子陶言與秦皮為表裏誤矣秦皮葉細 冬枯貞葉大冬茂殊非類也頌曰女貞處處有之山 海經云㤗山多貞木是也其葉似枸骨及冬青木凌 冬不凋五月開細花青白色九月實成似牛李子或 云即今冬青樹也而冬青木理肌白文如象齒實亦 治病嶺南一種女貞花極繁茂而深紅色與此殊異 不聞入藥時珍曰女貞冬青枸骨三樹也女貞即今 俗呼蠟樹者冬青即今俗呼凍青樹者枸骨即今俗 呼猫兒刺者東人因女貞茂盛亦呼為東青與冬青 同名異物蓋一類二種爾二種皆因子自生最易長 其葉厚而柔長綠色面青背淡女貞葉長者四五寸 子黒色凍青葉微團子紅色為異其花皆繁子並纍 纍滿樹冬月鸜鵒喜食之木肌皆白膩今人不知女 貞但呼為蠟樹立夏前後取蠟虫之種子褁置枝上 半月其虫化出延緣枝上造成白蠟民間 大獲其利詳見虫部白蠟下枸骨詳本條 實氣味苦平無毒 時珍 曰温 主治補中安五臟養精神除 百病久服肥健輕身不老 本 經 强隂健腰膝變白髮明 目 時 珍 發明 時珍曰女貞實乃上品無毒妙藥而古方罕知 用者何哉典術云女貞木乃少隂之精故冬不 落葉觀此則其益腎之功尤可推矣世傳女貞丹方 云女貞實即冬青樹子去梗葉酒浸一日夜布袋擦 去皮晒乾為末待旱蓮草出多取數石搗汁熬濃和 丸梧子大每夜酒送百丸不旬日間膂力加倍老者 即不夜起又能變白髪 為黒色强腰膝起隂氣 附方 新 二 虚損百病 乆服髪白再黒返老還童用女貞 實十月上巳日收隂乾用時以酒 浸一日蒸透晒乾一斤四兩旱蓮草五月收隂乾十 兩為末桑椹子三月收隂乾十兩為末煉蜜丸如梧 子大毎服七八十丸淡鹽湯下若四月收桑椹搗汁 和藥七月收旱蓮搗汁和藥即不用蜜矣 簡便方 風熱赤眼 冬青子不以多少搗汁熬膏淨瓶收固 埋地中七日毎用㸃眼 濟急仙方 葉氣味微苦平無毒主治除風散血消腫定痛治頭 目昬痛諸惡瘡腫胻瘡潰爛久者以水煮乗熱貼之 頻頻換易米醋煮亦可口舌生瘡舌腫脹出搗汁含 浸吐涎 時 珍 附方 新 三 風熱赤眼 普濟方用冬青葉五斗搗汁浸新 磚數片五日掘坑架磚于内蓋之 日乆生霜刮下入腦子少許㸃之夜簡便方用雅州 黄連二兩冬青葉四兩水浸三日 熬成膏收㸃眼 一切眼疾 冬青葉研爛入朴硝貼 之海上方也 普濟方 冬青 綱 目 校正 原附女貞 下今分出 釋名凍青 藏器曰冬月青翠故名 冬青江東人呼為凍青 集解 藏器曰冬青木肌白有文作象齒笏其葉堪染 緋李邕云冬青出五臺山似椿子赤如郁李微 酸性熱與此小異當是兩種冬青時珍曰凍青亦女 貞别種也山中時有之但以葉微團而子赤者為凍 青葉長而子黒者為女貞按救荒本草云凍青樹高 丈許樹似枸骨子樹而極茂盛又葉似櫨子樹葉而 小亦似椿葉微窄而頭頗圓不尖五月開細白花結 子如豆大紅色其嫩芽 熟水浸去有味淘洗五味 調之 可食 子及木皮氣味甘苦凉無毒主治浸酒去風虚補益 肌膚皮之功同 藏 器 葉主治燒灰入面膏治癉瘃滅瘢痕殊效 蘇 頌 附方 新 一 痔瘡 冬至日取凍青樹子鹽酒浸一夜九蒸 九晒瓶收毎日空心酒吞七十粒臥時 再服方 集騐 枸骨 綱 目 校正 原附女貞 下今分出 釋名貓兒刺 藏器曰此木肌白如狗之骨時珍曰葉 有五刺如猫之形故名又衛矛亦名枸 骨與此 同名 集解 藏器曰枸骨樹如杜仲詩云南山有枸是也陸 璣詩疏云山木也其狀如櫨木理白滑可為函 板有木䖟在葉中卷之如子羽化為䖟頌曰多生江 浙間南人取以旋盒器甚佳時珍曰枸骨樹如女貞 肌理甚白葉長二三寸青翠而厚硬有五刺角四時 不凋五月開細白花結實如女貞及菝葜子九月熟 時緋紅色皮薄味甘核有四瓣人采 其木皮煎膏以粘烏雀謂之粘䅻 木皮氣味微苦涼無毒主治浸酒補腰脚令健 藏 器 枝葉氣味 同 皮 主治燒灰淋汁或煎膏塗白癜風 藏 器 衞矛 本經 中品 釋名鬼箭 别 錄 神箭 時珍曰劉熙釋名言齊人謂箭羽 為衛此物幹有直羽如箭羽矛刃 自衞之狀故名張揖廣雅謂之神箭寇宗奭衍 義言人家多燔之遣祟則三名又或取此義也 集解 别錄曰衞矛生霍山山谷八月采隂乾普曰葉 如桃箭如羽正月二月七月采隂乾或生田野 𢎞景曰山野處處有之削取皮羽入藥為用甚稀頌 曰今江淮州郡亦或有之三月以後生莖莖長四五 尺許其幹有三羽狀如箭翎羽葉似山茶青色八月 十一月十二月采條莖隂乾其木亦名狗骨宗奭曰 所在山谷皆有平陸未嘗見也葉絶少其莖黄褐色 若蘗皮三面如鋒刃人家多燔之遣祟方藥少用時 珍曰鬼箭生山石間小株成叢春長嫩條條上四面 有羽如箭羽視之若三羽爾青葉狀似野茶對生味 酸濇三四月開碎花黄綠色結實大如冬青子山人 不識惟樵采之斆曰凡使勿用石茆根頭真相似只 是上葉不同 味各别耳 修治 斆曰采得只使箭頭用拭去赤毛 以酥拌緩炒毎一兩用酥二錢半 氣味苦寒無毒 普曰神農黄帝苦無毒大 明曰甘濇權曰有小毒 主治女子 崩中下血腹滿汗出除邪殺鬼毒蠱疰 本 經 中惡腹痛 去白蟲消皮膚風毒腫令隂中解 别 錄 療婦人血氣大 效 蘇 恭 破陳血能落胎主百邪鬼魅 甄 權 通月經破癥結 止血崩帶下殺腹臟蟲及産後血咬腹痛 大 明 發明 頌曰古方崔氏療惡疰在心痛不可忍有鬼箭 羽湯姚僧坦集騐方療卒暴心痛忽中惡氣毒 痛大黄湯亦用之並大方也見外臺秘要于金諸書 中時珍曰凡婦人産後血運血結血聚于胸中或偏 于少腹或連于脇肋者四物湯四兩倍當 歸加鬼箭紅花𤣥胡索各一兩為末煎服 附方 新 二 産後血敗 兒枕塊硬疼痛發歇及新産乗虚 風寒内搏惡露不快臍腹堅脹當 歸散用當歸炒鬼箭去中心木紅藍花各一兩毎 服三錢酒一大盞煎七分食前温服 和劑局方 鬼 瘧日發 鬼箭羽鮫鯉甲燒灰二錢半為末毎以一字 發時㗜鼻 又法鬼箭羽末一分砒霜一錢 五靈脂一兩為末發時冷 水服一錢 並聖濟總錄 山礬 綱 目 釋名芸香 音 云 椗花 音 定 柘花 柘音 鄭 㻛花 音 暢 春桂 俗 七里 香 時珍曰芸盛多也老子曰方物芸芸是也此物山 野叢生甚多而花繁香馥故名按周必大云柘音 陣出南史荆俗訛柘為鄭呼為鄭礬而江南又訛鄭 為㻛也黄庭堅云江南野中椗花極多野人采葉燒 灰以染紫為黝不借礬而 成予因以易其名為山礬 集解 時珍曰山礬生江淮湖蜀野中樹者大者株高 丈許其葉似巵子葉生不對節光澤堅強畧有 齒凌冬不凋三月開花繁白如雪六出黄蕋甚芬香 結子大如椒青黒色熟則黄色可食其葉味濇人取 以染黄及收豆腐或雜入茗中按沈括筆談云古人 藏書辟蠧用芸香謂之芸草即今之七里香也葉類 豌豆作小叢生啜嗅之極芬香秋間葉上微白如粉 汚辟蠧殊騐又按蒼頡觧誥云芸香似邪蒿可食辟 紙蠧許慎説文云芸似苜蓿成公綏芸香賦云莖類 秋竹枝象青松郭義恭廣志有芸香膠杜陽編云芸 香草也出于闐國其香潔白如玉入土不朽元載造 芸暉堂以此為屑塗壁也據此數説則芸香非一種 沈氏指為七里香者不知何據所云葉類踠豆啜嗅 芬香秋間有粉者亦與今之七里香不相類狀頗似 烏藥葉恐沈氏亦自臆度爾曽端 伯以七里香為玉蕋花未知的否 葉氣味酸濇微甘無毒主治久痢止渴殺蚤蠧用三 十片同老薑三片浸水蒸熱洗爛弦風眼 時 珍 梫木 拾遺 集解 藏器曰梫木生江東林筤間樹如石榴葉細高 丈餘四月開花白如雪時珍曰此木今無識者 其狀頗近山礬恐古今 稱謂不同爾姑附其後 氣味苦平無毒主治破産後血煮汁服之其葉煎汁 洗瘡癬搗碎封蛇傷 藏 器 南燭 宋開 寳 釋名南天燭 圖 經 南燭草木 隱 訣 男犢 同 上 染菽 同 上 猴菽草 同 上 草木之王 同 上 惟那木 同 上 牛筋 拾 遺 烏飯草 日 華 墨飯草 綱 目 楊桐 綱 目 赤者名文燭 時珍曰南燭諸名多不可解 藏器曰取汁漬米作烏飯食 之健如牛筋 故曰牛筋 集解 藏器曰南燭生高山經冬不凋頌曰今惟江東 州郡有之株高三五尺葉類苦棟而小凌冬不 凋冬生紅子作穗人家多植庭除間俗謂之南天燭 不拘時采枝葉用陶隱居登真隱訣載太極真人青 精乾石䭔飯法云其種是木而似草故號南燭草木 一名男續一名猴藥一名後草一名惟那木一名草 木之王凡有八名各從其邦域所稱而正號是南燭 也生嵩高少室抱犢雞頭山江左吳越至多土人名 曰猴菽或曰染菽粗與真名相彷彿也此木至難長 初生三四年狀若菘菜之屬亦頗似巵子二三十年 乃成大株故曰木而似草也其子如茱茰九月熟酸 美可食葉不相對似茗而圓厚味小酢冬夏常青枝 莖微紫大者亦高四五丈而甚肥脆易摧折也作飯 之法見榖部青精乾石䭔飯下時珍曰南燭吳楚山 中甚多葉似山礬光滑而味酸濇七月開小白花結 實如朴樹子成簇生青九月熟則紫色内有細子其 味甘酸小兒食之按古今詩話云即楊桐也葉似冬 青而小臨水生者尤茂寒食采其葉漬水染飯色青 而光能資陽氣又沈括筆談云南燭草木本草及傳 記所説人少識者北人多誤以烏臼為之全非矣今 人所謂南天燭是矣莖如蒴藋有節高三四尺廬山 有盈丈者南方至多葉微似楝而小秋則實赤如丹 枝葉氣味苦平無毒 時珍曰 酸濇 主治止泄除睡强筋益 氣力久服輕身長年令人不饑變白却老 藏 器 發明 頌曰孫思邈千金月令方南燭煎益髭髪及容 顔兼補煖三月三日采葉并蕋子入大淨瓶中 乾盛以童子小便浸滿瓶固濟其口置閑處經一周 年取開毎用一匙温酒調服一日二次極有效騐上 元寳經曰服草木之王氣與 神通食青燭之精命不復殞 附方 舊 二 一切風疾 久服輕身明目黒髮駐顔用南燭 樹春夏取枝葉秋冬取根皮細剉 五斤水五斗慢火煎取二斗去滓淨鍋慢火煎如稀 飴瓷瓶盛之每温酒服一匙日三服一方入童子小 便同煎 聖惠方 誤吞銅鐵 不下用南燭根燒研熟水 調服一錢即下 聖惠方 子氣味酸甘平無毒主治强筋骨益氣力固精駐顔 時 珍 青精飯 見榖 部 五加 本經 上品 釋名五佳 綱 目 五花 炮炙 論 文章草 綱 目 白刺 綱 目 追風使 圖 經 木骨 圖 經 金鹽 仙 經 犲漆 本 經 犲節 别錄時珍曰此藥以五 葉交加者良故名五加 又名五花楊慎丹鉛錄作五桂云一枝五葉者佳故 也蜀人呼為白刺譙周巴蜀異物志名文章草有賛 云文章作酒能成其味以金買草不言其貴是矣本 草犲漆犲節之名不知取何義也頌曰蘄州人呼為 木骨吳中俗 名追風使 集解 别錄曰五加皮五葉者良生漢中及寃句五月 七月采莖十月采根隂乾𢎞景曰近道處處有 之東間彌多四葉者亦好頌曰今江淮湖南州郡皆 有之春生苖莖葉俱青作叢赤莖又似藤葛高三五 尺上有黒刺葉生五枚作簇者良四葉三葉者最多 為次毎一葉下生一刺三四月開白花結青子至六 月漸黒色根若荆根皮黄黒肉白色骨硬一説今有 數種京師北地者大片類秦皮黄蘗輩平直如板而 色白絶無氣味療風痛頗效餘無所用吳中乃剝野 椿根皮為五加柔韌而無味殊為乖失今江淮所生 者根類地骨皮輕脆芬香其苖莖有刺類薔薇長者 至丈餘葉五出香氣如橄㰖春時結實如豆粒而扁 青色得霜乃紫黒俗但名為追風使以漬酒療風乃 不知其為真五加皮也今江淮吳中往往以為藩籬 正似薔薇金銀軰而北間多不知用此種斆曰五加 皮樹本是白楸樹其上有葉如蒲葉三花者是雄五 花者是雌陽人使隂隂人使陽剝皮隂乾機曰生南 地者類草故小生北地者類木故大時珍曰春月于 舊枝上抽條葉山人採為蔬茹正如枸杞生北方沙 地者皆木類南方堅地者如草類也唐時惟取峽州 者充貢雷氏言 葉如蒲者非也 根皮 同 莖 氣味辛温無毒 之才曰逺志為之 使惡𤣥參蛇皮 主治心腹 疝氣腹痛益氣療躄小兒三歲不能行疽瘡隂蝕 本 經 男子隂痿囊下濕小便餘瀝女人隂癢及腰脊痛兩 脚疼痺風弱五緩虚羸補中益精堅筋骨强志意久 服輕身耐老 别 錄 破逐惡風血四肢不遂賊風傷人軟 脚䐴腰主多年瘀血在皮肌治痺濕内不足 甄 權 明目 下氣治中風骨節攣急補五勞七傷 大 明 釀酒飲治風 痺四肢攣急 蘇 頌 作末浸酒飲治目僻眼 雷 斆 葉作 蔬食去皮膚風濕 大 明 發明 𢎞景曰煮根莖釀酒飲益人道家用此作灰煮 石與地榆並有秘法慎微曰東華真人煮石經 云昔有西域真人王屋山人王常云何以得長久何 不食石蓄金鹽母可以得長壽何不食石用玉豉玉 䜴地榆也金鹽五加也皆是煮石而餌得長生之藥 也昔孟綽子董士固相與言云寧得一把五加不用 金玉滿車寧得一斤地榆不用明月寳珠又昔魯定 公母服五加酒以致不死尸解而去張子聲楊建始 王叔牙于世彦等皆服此酒而房室不絶得壽三百 年亦可為散以代湯茶王君云五加者五車星之精 也水應五湖人應五德位應五方物應五車故青精 入莖則有東方之液白氣入節則有西方之津赤氣 入華則有南方之光𤣥精入根則有北方之 黄烟 入皮則有戊巳之靈五神鎮生相轉育成餌之者真 仙服之者反嬰時珍曰五加治風濕痿痺壯筋骨其 功良深仙家所述雖若過情蓋奨辭多溢亦常理爾 造酒之方用五加根皮洗淨去骨莖葉亦可以水煎 汁和麴釀米酒成時時飲之亦可煮酒飲加逺志為 使更良一方加木𤓰煮酒服談野翁試騐方云神仙 煮酒法用五加皮地榆刮去麤皮各一斤袋盛入無 灰好酒二斗中大罈封固安大鍋内文武火煮之罈 上安米一合米熟為度取出火毒以渣晒乾為丸每 旦服五十丸藥酒送下臨臥再服能去風濕壯筋骨 順氣化痰添精補髓久服延年益老功難盡述王綸 醫論云風病飲酒能生痰火惟五加一味浸酒日飲 數盃最有益諸浸酒藥惟五加與酒相合且味美也 附方 舊二 新六 虚勞不足 五加皮枸杞根白皮各一斗水 一石五斗煮汁七斗分取四斗 浸麴一斗以三斗拌飯如常 釀酒法待熟任飲 千金方 男婦脚氣 骨節皮膚腫 濕疼痛服此 進飲食徤氣力不忘事名五加皮丸四兩酒浸逺志 去心四兩酒浸並春秋三日夏二日冬四日日乾為 末以酒浸為糊丸梧子大毎服四五十丸空心温 酒下藥酒壞别用酒為糊 蕯謙齊瑞竹堂方 小 兒行遲 三歲不能行者用此便走五加皮五錢牛膝 木𤓰二錢半為末毎服五分米飲入酒二三 㸃調服 全㓜心鑑 婦人血勞 憔悴困惓喘滿虚煩噏噏少氣 發熱多汗口乾舌澀不思飲食 名血風勞油煎散用五加皮牡丹皮赤芍藥當歸各 一兩為末毎用一錢水一盞用青錢一文蘸油入藥 煎七分温服常服能肥婦 人太平惠民和劑局方 五勞七傷 五月五日采五 加莖七月七日 采葉九月九日取根治下篩每酒服 方寸七日三服久服去風勞千金 目瞑息膚 五加 皮不 聞水聲者搗末一升和酒二升浸七日一日服二次 禁醋二七日徧身生瘡是毒出不出以生熟湯浴之 取瘡愈 千金方 服石毒發 或熱噤向冷地臥五加皮二兩水 四升煮二斗半發時便服 外臺 秘 要 火竈丹毒 從兩脚起如火燒用五加皮葉燒灰五 兩取煆鐵家槽中水和塗之 楊氏産 乳 枸杞地骨皮 本經 上品 釋名枸檵 爾雅音計别 錄作枸忌 枸棘 衍 義 苦杞 詩 疏 甜菜 圖 經 天精 抱 朴 地骨 本 經 地節 本 經 地仙 日 華 却老 别 錄 羊乳 别 錄 仙人杖 别 錄 西王母杖 時珍曰枸杞二樹名此物棘如枸之刺莖 如杞之條故兼名之道書言千載枸杞其 形如犬故得枸名未審然否頌曰仙人仗三種一枸 杞一是菜類葉似苦苣一是枯死竹竿之黒者也 集解 别錄曰枸杞生常山平澤及諸丘陵阪岸頌曰 今處處有之春生苖葉如石榴葉而軟薄堪食 俗呼為甜菜其莖幹高三五尺作叢六月七月生小 紅紫花隨便結紅實形微長如棗核其根名地骨詩 小雅云集于苞杞陸璣詩疏云一名苦杞春生作羮 茄微苦其莖似苺其子秋熟正赤莖葉及子服之輕 身益氣今人相傳謂枸杞與枸棘二種相類其實形 長而枝無刺者真枸杞也圓而有刺者枸棘也不堪 入藥馬志注溲疏條云溲疏有刺枸杞無刺以此為 别溲疏亦有巨骨之名如枸杞之名地骨當亦相類 用之宜辨或云溲疏以高大者為别是不然也今枸 杞極有高大者入藥尤神妙宗奭曰枸杞枸棘徒勞 分别凡杞未有無刺者雖大至于成架尚亦有棘但 此物小則刺多大則刺少正如酸棗與棘其實一物 也時珍曰古者枸杞地骨取常山者為上其他丘陵 阪岸者皆可用後世惟取陜西者良而又以甘州者 為絶品今陜之蘭州靈州九原以西枸杞並是大樹 其葉厚根粗河西及甘州者其子圓如櫻桃暴乾𦂳 小少核乾亦紅潤甘美味如葡萄可作果食異于他 處者沈存中筆談亦言陜西極邊生者高丈餘大可 作柱葉長數寸無刺根皮如厚朴則入藥大抵以河西 者為上也種樹書言收子及掘根種于肥壤中待苖生 剪為蔬 食甚佳 氣味枸杞苦寒無毒 别錄曰根大寒子微寒無毒冬 采根春夏采葉秋采莖實權曰 枸杞甘平子葉同宗奭曰枸杞當用梗皮地骨當用 根皮子當用紅實其皮寒根大寒子微寒今人多用 其子為補腎藥是末曽考竟經意當量其虚實冷熱 用之時珍曰今考本經止云枸杞不指是根莖葉子 别錄乃增根大寒子微寒字似以枸杞為苖而甄氏 藥性論乃云枸杞甘平子葉皆同似以枸杞為根寇 氏衍義又以枸杞為梗皮皆是臆説按陶𢎞景言枸 杞根實為服食家用西河女子服枸杞法根莖葉花 實俱采用則本經所列氣主治蓋通根苖花實而言 初無分别也後世以枸杞子為滋補藥地骨皮為退 熱藥始岐而二之竊謂枸杞苖葉味苦甘而氣凉根 味甘淡氣寒子味甘氣平氣味既殊則功用當别此 後人發前人未 到之處者也 主治枸杞主五内邪氣熱中消渴風 痺風濕久服堅筋骨輕身不老耐寒暑 本 經 下胸脇氣 客熱頭痛補内傷大勞嘘吸强隂利大小腸 别 錄 補精 氣諸不足易顔色變白明目安神令人長壽 甄 權 發明 時珍曰此乃通指枸杞根苖花實並 用之功也其單用之功今列于左 苖氣味苦寒 權曰甘平時珍 曰甘涼伏砒砂 主治除煩益志補五勞 七傷壯心氣去皮膚骨節間風消熱毒散瘡腫 大 明 和 羊肉作羮益人除風明目作飲代茶止渴消熱益陽 事解麫毒與乳酪相惡汁注目中去風障赤膜昬痛 甄 權 去上焦心肺客熱 時 珍 地骨皮修治 斆曰凡使根掘得以東流水浸刷去 上捶去心以熟甘草湯浸一宿焙乾 氣味苦寒 别錄曰大寒權曰甘平時珍曰甘淡寒杲曰苦平 寒升也隂也好古曰入足少隂手少陽經制硫黄 丹 砂 主治細剉拌麫煮熟吞之去腎家風益精氣 甄 權 去骨熱 消渴 孟 詵 解骨蒸肌熱消渴風濕痺堅筋骨凉血 元 素 治在表 無定之風邪傳尸有汗之骨蒸 李 杲 瀉腎火降肺中伏火去 胞中火退熱補正氣 好 古 治上膈吐血煎湯嗽口止齒血治骨 槽風 吳 瑞 治金瘡神騐 陳 承 去下焦肝腎虚熱 時 珍 枸杞子修治 時珍曰凡用揀淨枝梗取鮮明 者洗淨酒潤一夜搗爛入藥 氣味苦寒 權曰 甘平 主治堅筋骨耐老除風去虚勞補精 氣 孟 詵 主心病嗌乾心痛渴而引飲腎病消中 好 古 滋腎 潤肺榨油㸃燈明目 時 珍 發明 𢎞景曰枸杞葉作羮小苦俗諺云去家千里勿 食蘿摩枸杞此言二物補益精氣强盛隂道也 枸杞根實為服食家用其説甚美名為仙人之杖逺 有旨乎頌曰莖葉及子服之輕身益氣淮南枕中記 載西河女子服枸杞法正月上寅采根二月上卯治 服之三月上辰采莖四月上已治服之五月上午采 其葉六月上未治服之七月上申采花八月上酉治 服之九月上戌采子十月上亥治服之十一月上子 采根十二月上丑治服之又有花實根莖葉作煎或 單榨子汁煎膏服之者其功並同世傳蓬萊縣南丘 村多枸杞高者一二丈其根盤結甚固其鄉人多壽 考亦飲食其水土之氣使然又潤州開元寺大井旁 生枸杞歲久土人目為枸杞井云飲其水甚益人也 斆曰其根似物形狀者為上時珍曰按劉禹錫枸杞 井詩云僧房藥樹依然井井有清泉藥有靈翠黛葉 生籠石甃殷紅子熟照銅缾枝繁本是仙人杖根老 能成㙐犬形上品功能甘露味還知一勺可延齡又 續仙傳云朱孺子見溪側二花犬逐入于枸杞叢下 掘之得根形如二犬烹而食之忽覺身輕周宻浩然 齋日鈔云宋徽宗時順州築城得枸杞于土中其形 如獒狀馳獻闕下乃仙家所謂千歲枸杞其形如犬 者據前數説則枸杞之滋益不獨子而根亦不止于 退熱而已但根苖子之氣味稍殊而主治亦未必無 别蓋其苖乃天精苦甘而凉上焦心肺客熱者宜之 根乃地骨甘淡而寒下焦肝腎虚熱者宜之此皆三 焦氣分之藥所謂熱淫于内瀉以甘寒也至于子則 甘平而潤性滋而補不能退熱止能補腎潤肺生精 益氣此乃平補之藥所謂精不足者補之以味也分 而用之則各有所主兼而用之則一舉兩得世人但 知用黄岑黄連苦寒以治上焦之火黄蘗知母苦寒 以治下焦隂火謂之補隂降火久服致傷元氣而不 知枸杞地骨甘寒平補使精氣充而邪火自退之妙 惜哉予嘗以青蒿佐地骨退熱屢有殊功人所未喻 者兵部尚書劉松石諱天和麻城人所集保壽堂方 載地仙丹云昔有異人赤脚張傳此方于猗氏縣一 老人服之壽百餘行走如飛髪白反黒齒落更生陽 事強健此藥性平常服能除邪熱明目輕身春采枸 杞葉名天精草夏采花名長生草秋采子名枸杞子 冬采根名地骨皮並隂乾用無灰酒浸一夜晒露四 十九晝夜取日精月華氣待乾為末錬蜜丸如彈子 大早晚各用一丸細嚼以膈夜百沸湯下此 藥采無刺味甜者其有刺者服之無益也 附方 舊十新 十九 枸杞煎 治虚勞退虚熱輕身益氣令一 切癰疽永不發用枸杞三十斤 春夏用莖葉秋冬用根實以水一石煮取五斗以滓 再煮取五斗澄清去滓再煎取二斗入鍋煎如餳收 之毎早酒服一 合 千金方 金髓煎 枸杞子逐日摘紅熟者不拘 多少以無灰酒浸之蠟紙封 固勿令洩氣兩月足取入沙盆中擂爛濾取汁同浸 酒入銀鍋内慢火熬之不住手攪恐粘住不匀候成 膏如餳淨瓶蜜收每早温酒服二大匙夜臥再服 百日身輕氣壯積年不輟可以羽化也 經騐方 枸 杞酒 外臺秘要云補虚去勞熱長肌肉益顔色肥健 人治肝虚衝感下淚用生枸杞子五升搗破絹 袋盛浸好酒二斗中宻封勿洩氣二七日服之任性 勿醉 經騐方枸杞酒變白耐老輕身用枸杞子二 升十月壬癸日面東采之以好酒二升瓷瓶内浸三 七日乃添生地黄汁三升攪匀宻封至立春前三十 日開瓶每空心煖飲一盞至立 春後髭髪都黒勿食蕪荑葱蒜 四神丸 治腎經虚損 眼目昬花或 雲瞖遮睛甘州枸杞子一升好酒潤透分作四分四 兩用蜀椒一兩炒四兩用小茴香一兩炒四兩用脂 麻一兩炒四兩用川楝肉一兩炒揀出枸杞加熟地 黄白术白茯苓各一兩為末煉蜜九日服 瑞竹堂 方 肝虚下淚 枸杞子二升絹袋盛浸一斗酒 中宻封三七日飲之 龍木論 目赤生 翳 枸杞子搗汁日㸃三 五次神騐 肘后方 面 皯皰 枸杞子十斤生地 黄三斤為末毎服 方寸匕温酒下日三服 久則童顔 聖惠方 注夏虚病 枸杞子五味子研 細滚水泡封三日 代茶飲效 攝生方 地骨酒 壯筋骨補精髓延年耐老枸杞根 生地黄甘菊花各一斤搗碎以水 一石煮取汁五斗炊糯米五斗細麵拌匀入甕 如常封釀待熟澄清日飲三盞 聖濟總錄 虚勞 客熱 枸杞根為末白湯調服有 痼疾人勿服 千金方 骨蒸煩熱 及一切虚 勞煩熱大 病後煩熱并用地仙散地骨皮二兩防風一兩甘 草炙半兩毎用五錢生薑五片水煎服 濟生方 熱 勞如燎 地骨皮二兩柴胡一兩為末毎服 二錢麥門冬湯下 聖濟總錄 虚勞苦渴 骨節煩熱或寒用枸杞根白皮切五升麥門冬三升 小麥二升水二斗煮至麥熟去滓每服一升口渴即 飲方千 金 腎虚腰痛 枸杞根杜仲草薢各一斤好酒三 斗漬之罌中宻封鍋中煮一日飲 之任意 千金方 吐血不止 枸杞根子皮為散水煎 日日飲之 聖濟總錄 小便出血 新地骨皮洗淨搗自然汁無汁則以水煎汁 毎服一盞入酒少許食前温服 簡便方 帶下脉 數 枸杞根一斤生地黄五斤酒一 斗煮五升日日服之 千金方 天行赤目 暴腫地 骨皮三 斤水三斗煮三升去滓入鹽一兩取二 升頻頻洗㸃 龍上謝道人天竺經 風蟲牙痛 枸 杞 根白皮煎醋潄之蟲即出 亦可煎水飲 肘后方 口舌糜爛 地骨皮湯治膀 胱移熱于小腸 上為口糜生瘡潰爛心胃壅熱水穀不下用柴 胡地骨皮各三錢水煎服之 東垣蘭室秘藏 小兒 耳疳 生于耳後腎疳也地骨皮一味煎湯洗之 仍以香油調末搽之 高文虎蓼州閑錄 氣瘻 疳瘡 多年不愈者應效散又名托裏散用地骨皮冬 月者為末毎用紙撚蘸入瘡内頻用自然生肉 更以米飲服二錢一 日三服 外科精義 男子下疳 先以漿水洗之後搽 地骨皮末生肌止痛 寳衞生 鑑 婦人隂腫 或生瘡枸杞根煎 水頻洗 永類方 十三種疔 春三 月上 建日采葉名天精夏三月上建日采枝名枸杞秋三 月上建日采子名却老冬三月上建日采根名地骨 並暴乾為末如不得依法采但得一種亦可用緋繒 一片褁藥牛黄一梧子大及鈎棘針三七枚赤小豆 七粒為末先于繒上鋪亂髪一雞子大乃鋪牛黄等 末捲作團以髪束定熨斗中炒令沸定刮搗為末以 一方寸匕合前枸杞末二匕空心 酒服二錢半日再服 千金方 癰疽惡瘡 膿血不止 地骨皮不 拘多少洗淨刮去粗皮取細白穣以粗皮同骨煎湯 洗令膿血盡以細穰貼之立效有一朝士腹脇間病 疽經嵗或以地骨皮煎湯淋洗出血一二升家人懼 欲止之病者曰疽似少快更淋之用五升許血漸淡 乃止以細穰貼之次日 結痂愈 唐慎微本草 瘭疽出汗 着手足肩背累累 如赤豆用枸杞根 葵根葉煮汁煎如飴 隨意服之 千金方 足趾雞眼 作痛作瘡地骨皮同 紅花研細傅之次日 即愈宜閨 閣事 火赫毒瘡 此患急防毒氣入心腹枸杞 葉搗汁服立瘥 肘后方 目 濇有翳 枸杞葉車前葉二兩挼汁以桑葉褁懸隂地 一夜取汁㸃之不過三五度 十便良方 五勞七傷 房事衰弱枸杞葉半斤切粳米二合䜴 汁和煮作粥日日食之良 經騐方 澡 浴除病 正月一日二月二日三月三日四月四日以 至十二月十二日皆用枸杞葉煎湯洗澡令 人光澤百病不生 洞天保生錄 溲疏 本經 下品 釋名巨骨 别 錄 集解 别錄曰溲疏生熊耳川谷及田野故坵墟地四 月采當之曰溲疏一名楊櫨一名牡荆一名空 疏皮白中空時時有節子似枸杞子冬月熟赤色味 甘苦末代乃無識者此非人籬援之楊櫨也恭曰溲 疏形似空疏樹高丈許白皮其子八九月熟赤色似 枸杞必兩兩相對味苦與空疏不同空疏即楊櫨其 子為莢不似溲疏志曰溲疏枸杞雖則相似然溲疏 有刺枸杞無刺以此為别頌曰溲疏亦有巨骨之名 如枸杞之名地骨當亦相類方書鮮用宜細辨之機 曰按李當之但言溲疏子似枸杞子不曽言樹相似 馬志因其子相似遂謂樹亦相似以有刺無刺為别 蘇頌又因巨骨地骨之名疑其相類殊不知枸杞未 嘗無刺但小則刺多大則刺少耳本草中異物同名 甚多況一骨字之同耶以此為言尤見穿鑿時珍曰 汪機所斷似矣而自亦 不能的指為何物也 氣味辛寒無毒 别錄曰苦微寒之 才曰漏蘆為之使 主治皮膚中熱除 邪氣止遺溺利水道 本 經 除胃中熱下氣可作浴湯 别 錄 人時珍曰按孫真人千金方治婦 下焦三十六疾承澤丸中用之 楊櫨 唐本 草 集解 恭曰楊櫨一名空疏所在 皆有生籬垣間其子為莢 葉氣味苦寒有毒主治疽瘻惡瘡水煮汁洗之立瘥 唐 本 木耳 石南 本經 下品 釋名風藥 時珍曰生于石間向陽之處故名石南柱 陽呼為風藥充茗及浸酒飲能愈頭風故 名按范石明集云修江出欒茶治頭風 今南人無所謂欒茶者豈即此物耶 集解 别錄曰石南生華隂山谷三月四月采葉八月 采實隂乾𢎞景曰今東間皆有之葉如枇杷葉 方用亦稀恭曰葉似䒽草凌冬不凋闗中者葉細為 好江山以南者葉長大如枇杷葉無氣味殊不任用 保昇曰終南斜谷有石處甚饒今市人以石韋為之 誤矣頌曰今南北皆有之生于石上株極有高大者 江湖間出者葉如枇杷上有小刺凌冬不凋春生白 花成簇秋結細紅實闗隴間出者葉似莾草青黄色 皆有紫㸃雨多則併生長及二三寸根横細紫色無 花實葉至茂宻南北人多移植亭院間隂翳可愛不 透日氣入藥以闗中葉細者為良魏王花木志云南 方石南樹野生二月開花連着實實如燕覆子八月 熟民采取核和魚羮尤美今無用者宗奭曰石南葉 似枇杷葉之小者而皆無毛光而不皺正二月間開 花冬有二葉為花苞苞既開中有十五餘花大小如 椿花甚細碎每一苞約彈許大成一毬一花六葉一 朶有七八毬淡白綠色葉末微淡赤色花既開蘂滿 花但見蘂不見花花纔罷去年綠葉盡脱落漸生新 葉京洛河北河東山東頗少人故少 用湖南北江西二浙甚多故人多用 葉氣味辛苦平有毒 之才曰五加皮 為使惡小薊 主治養腎氣内 傷隂衰利筋骨皮毛 本 經 療脚弱五臟邪氣除熱女子 不可久服令思男 别 錄 能添腎氣治軟脚煩悶疼殺蟲 逐諸風 甄 權 浸酒飲治頭風 時 珍 發明 恭曰石南葉為療風邪丸散之要今醫家不復 用其實矣權曰雖能養腎亦令人隂痿時珍曰 古方為治風痺腎弱要藥今人絶不知用識者亦少 蓋由甄氏藥性論有令隂痿之説也殊不知服此藥 者能令腎强嗜欲之人籍此放恣以致痿弱歸咎于 藥良可嘅也毛文錫茶譜云湘人四月采楊桐草搗 汁浸米蒸作為飯食必采石南芽為茶 飲乃去風也暑月尤宜楊桐即南燭也 附方 新 三 䑕瘻不合 石南生地黄茯苓黄伏雌黄等 分為散日再傅之 肘后方 小 兒通睛 小兒誤跌或打着頭腦受驚肝系受風致瞳 人不正觀東則見西觀西則見東宜石南散 吹鼻通頂石南一兩藜蘆三分𤓰丁五七箇為末每 吹少許入鼻一日三度内服牛黄平肝藥 普濟方 乳石發動 煩熱石南為末新汲 水服一錢 聖惠方 實 一名 鬼目 主治蟲蠱毒破積聚逐風痺 本 經 牡荆 别錄 上品 校正 併入别錄有 名未用荆莖 釋名黄荆 圖 經 小荆 本 經 楚 𢎞景曰既是牡荆不應有子 小荆應是牡荆牡荆子大于 蔓荆子而反呼小荆恐以樹形為言不知蔓荆樹亦 高大也恭曰牡荆作樹不為蔓生故稱為牡非無實 之謂也蔓荆子大牡荆子小故呼小荆時珍曰古者 刑杖以荆故字從刑其生成叢而疎爽故又謂之楚 從林從疋疋即疎字也濟楚之義 取此荆楚之地因多産此而名也 集解 别錄曰牡荆實生河間南陽寃句山谷或平壽 都鄉高岸上及田野中八月九月采實隂乾𢎞 景曰論蔓荆即應是今作棰之荆其子殊細正如小 麻子色青黄牡荆乃出北方始如豆大正圓黒仙術 多用牡荆今人都無識者李當之藥錄言溲疏一名 楊櫨一名牡荆理白中虚斷植即生按今溲疏主療 與牡荆都不同形類乖異而仙方用牡荆云能通神 見鬼非惟其實枝葉並好又云荆樹必枝葉相對者 是牡荆不對者即非牡荆也並莫詳虚實更須博訪 恭曰牡荆即作棰杖者所在皆有之實細黄色莖勁 作樹生漢書郊祀志以牡荆莖為旛竿則明知非蔓 荆也有青赤二種以青者為佳今人相承多以牡荆 為蔓荆此極誤也頌曰牡荆今眉州蜀州及近汴京 亦有之俗名黄荆是也枝莖堅勁作科不作蔓葉如 蓖麻更疎痩花紅作穗實細而黄如麻子大或云即 小荆也按陶隱居登真隱訣云荆木之葉華通神見 鬼精注云荆有三種荆木即今作菙杖者葉香亦有 花子子不入藥方術則用牡荆其子入藥北人無識 其木者天監三年天子將合神仙飲奉勅論牡荆曰 荆花白多子子粗者歴歴疎生不過三兩莖多不能 圓或扁或異或多似竹節葉與餘荆不殊蜂多采牡 荆牡荆汁冷而甜餘荆被燒則烟火氣苦牡荆慢質 實烟火不入其中主治心風第一于時逺近尋覓遂 不值也保昇曰陶氏不惟不别蔓荆亦不識牡荆蔓 荆蔓生牡荆樹生理自明矣時珍曰牡荆處處山野 多有樵采為薪年久不樵者其樹大如盌也其木心 方其枝對生一枝五葉或七葉葉如榆葉長而尖有 鋸齒五月杪開花成穗紅紫色其子大如胡妥子而 有白膜皮褁之蘇頌曰葉似蓖麻者誤矣有青赤二 種青者為荆赤者為楛嫩條皆可為筥 古者貧婦 以荆為釵即此二木也按裴淵廣州記云荆有三種 金荆可作枕紫荆可作牀白荆可作履與他處牡荆 蔓荆全異寧浦有牡荆指病自愈節不相當者月暈 時刻之與病人身齊等置牀下病雖危亦無害也柱 寳拾遺錄云南方林邑諸地在海中山中多金荆大 者十圍盤屈瘤蹙文如美錦色如真金工人用之貴 如沉檀此皆荆之别類也春秋 運斗樞云玉衡星散而為荆 實氣味苦温無毒 時珍曰辛溫之才曰 防己為之使畏石膏 主治除骨間 寒熱通利胃氣止欬逆下氣 别 錄 得栢實青葙术療風 之 才 炒焦為末飲服治心痛及婦人白帶 震 亨 用半升炒 熟入酒一盞煎一沸熱服治小腸疝氣甚效浸酒飲 治耳聾 時 珍 附方 新 一 濕痰白濁 牡荆子炒為末每酒 服二錢 集簡方 葉氣味苦寒無毒主治久病霍亂轉筋血淋下部瘡 濕䘌薄脚主脚腫滿 别 錄 發明 崔元亮海上集騐方治腰脚風濕痛不止蒸法 用荆葉不限多少蒸置大甕中其下着火温之 以病人置葉中須臾當汗出蒸時常旋旋喫飯稍倦 即止便以被蓋避風仍進葱豉酒及豆酒亦可以瘥 為度時珍曰蒸法雖妙止宜施之野人李仲南永類 方云治脚氣諸病用荆莖于墰中燒烟熏涌泉穴及 痛處使汗出則愈此法貴賤皆可用者又談埜翁試 騐方治毒蛇望板歸螫傷滿身洪腫發泡用黄荆嫩 頭搗汁塗泡上渣盒咬處即消此法乃出于葛洪肘 后方治諸蛇以荆葉搗爛袋盛薄于腫上者也物類 相感志云 荆葉逼蟁 附方 舊一 新一 九竅出血 荆葉搗汁酒和服 二合 千金方 小便尿血 荆 葉 汁酒服二合 千金方 根氣味甘苦平無毒 時珍曰 苦微辛 主治水煮服治心風頭 風肢體諸風解肌發汗 别 錄 發明 時珍曰牡荆苦能降辛温能散䧏則化痰散則 祛風故風痰之病宜之其解肌發汗之功世無 知者按王氏寄方云一人病風數年予以七葉黄荆 根皮五加根皮接骨草等分煎湯日服遂愈蓋得此 意 也 荆莖 别錄有名未用云八月十月采隂 乾藏器曰即今荆杖也煮汁堪染 主治灼爛 别 錄 治灼瘡發熱焱瘡有效 藏 器 同荆芥蓽撥煎水潄風牙 痛 時 珍 附方 新 一 青盲内障 春初取黄荆嫩頭九蒸九暴半斤 用烏雞一隻以米飼五日安淨板 上飼以大麻子二三日收糞乾入瓶内熬黄和荆頭 為末煉蜜丸梧子大毎服十五丸至二十丸陳米飲 下日二錄 聖濟總 荆瀝修治 時珍曰取法用新采荆莖截尺五長架于 兩磚上中間燒火炙之兩頭以器承取熱 服或入藥中又法截三四寸長束入瓶中仍以一瓶 合住固外以糠火煨燒其汁瀝入下 瓶中亦妙 氣味甘平無毒主治飲之去心悶煩熱頭風旋運目 眩心頭瀁瀁欲吐卒失音小兒心熱驚癎止消渴除 痰唾令人不睡 藏 器 除風熱開經絡導痰涎行血氣解 熱痢 時 珍 發明 時珍曰荆瀝氣平味甘化痰去風為妙藥故孫 思邈千金翼云凡患風人多熱常宜以竹瀝荆 瀝薑汁合五合和匀熱服以瘥為度陶𢎞景亦云牡 荆汁治心風為第一延年秘錄云熱多用竹瀝寒多 用荆瀝震亨曰二汁同功並以薑汁助送則不凝滯 但氣虚不能食者用竹瀝氣實能食者用荆瀝 附方 舊六 新一 中風口噤 荆瀝每服一 升 范汪方 頭風頭痛 荆瀝日 日服之 集騐 方 喉痺瘡腫 荆瀝細細嚥之或以荆一 握水煎服之 千金翼 目中卒痛 燒荆木取黄汁 㸃之 肘后方 心虚驚悸 嬴痩者荆瀝二升火煎至 一升六合分作四服日三 夜一方 小品 赤白下痢 五六年者荆瀝每日 服五合 外臺秘要 濕瘑瘡癬 荆 木 燒取汁日塗 之 深師方 蔓荆 本經 上品 釋名 恭曰蔓荆苖 蔓生故名 集解 恭曰蔓荆生水濱苖莖蔓延長丈餘春因蔓枝 而生小葉五月葉成似杏葉六月有花紅白色 黄蘂九月有實黑斑大如梧子而虚輕冬則葉凋今 人誤以小荆為蔓荆遂将蔓荆為牡荆也大明曰海 鹽亦有之大如豌豆蒂有輕軟小蓋子六七八月采 之頌曰近汴京及秦隴明越州多有之苖莖高四五 尺對節生枝葉類小棟至夏盛茂有花作穗淡紅色 蘂黄白色花下有青蕚至秋結子舊説蔓生而今所 有並非蔓也宗奭曰諸家所解蔓荆牡荆紛糺不一 經既言蔓荆明是蔓生即非高木也既言牡荆則自 木上生又何疑焉時珍曰 其枝小弱如蔓故名蔓生 實修治 斆曰凡使去蒂子下白膜一重用酒浸一伏 時蒸之從已至未熬乾用時珍曰尋常只去 膜打碎 用之 氣味苦微寒無毒 别錄曰辛平温元素曰味辛温氣 清陽中之隂入太陽經胃虚人不 可服恐生痰疾之 才曰惡烏頭石膏 主治筋骨間寒熱濕痺拘攣明目 堅齒利九竅去白蟲久服輕身耐老小荆實亦等 本 經 風頭痛腦鳴目淚出益氣令人光澤脂緻 别 錄 治賊風 長髭髪 甄 權 利闗節治癎疾赤目 大 明 太陽頭痛頭沉昬 悶除昏暗散風邪凉諸經血止目睛内痛 元 素 捜肝風 好 古 發明 恭曰小荆實即牡荆子其功與蔓荆同故曰亦 等也時珍曰蔓荆氣清味辛體輕而浮上行而 散故所主者皆 頭面風虚之證 附方 新 二 令髪長黒 蔓荆子熊脂等分醋 調塗之 聖惠方 頭風作痛 蔓荆子一 升為末絹 袋浸一斗酒中七日溫 飲日三次 千金方 乳癰初起 蔓荆子炒為末酒服方寸 匕渣𫝊之 危氏得效方 欒荆 唐本 草 釋名頑荆 圖 經 集解 恭曰欒荆莖葉都似石南幹亦反卷經冬不死 葉上有細黒㸃者真也今雍州所用者是而洛 州乃用石荆當之非也俗方大用而本草不載亦無 别名但有欒華功用又别非此物花也頌曰欒荆今 生東海及淄州汾州所上者皆枝莖白葉小圓而青 色頗似榆葉而長冬夏不凋六月開花花有紫白二 種子似大麻四月采苖葉八月采子宗奭曰欒荆即 牡荆也子青色如茱茰不合更立此條蘇恭又稱石 荆當之轉見穿鑿時珍曰按許慎説文云欒似木蘭 木蘭葉似桂與蘇恭所説葉似石南者相近蘇頌所 圖者即今牡荆與唐本草者不合欒荆是蘇恭收入 本草不應自誤蓋後人不識遂以牡荆充之寇氏亦 指為牡 荆耳 子氣味辛苦温有小毒 權曰甘辛微熱無毒 決明為之使惡石膏 主治大 風頭面手足諸風癲癎狂痙濕痺寒冷疼痛 唐 本 四肢 不遂通血脈明目益精光 甄 權 合桕油同熬塗人畜瘡 疥 蘇 頌 石荆 拾 遺 集解 藏器曰石荆似荆而小生水旁廣濟方一名水 荆是也蘇頌言洛人以當樂荆者非 也 主治燒灰淋汁浴頭生髪令長 藏 器 紫荆 宋開 寳 校正 併入拾 遺紫珠 釋名紫珠 拾 遺 皮名肉紅 綱 目 内消 時珍曰其水似黄荆 而色紫故名其皮色 紅而消腫故傷科呼為肉紅 又曰内消與何首烏同名 集解 頌曰紫荆處處有之人多種于庭院間木似黄 荆葉小無椏花深紫可愛藏器曰即田氏之荆 也至秋子熟正紫圓如小珠名紫珠江東林澤間尤 多宗奭曰春開紫花甚細碎共作朶生出無常處或 生于本身之上或附根上枝下直出花花罷葉出光 𦂳微圓園圃多植之時珍曰高樹柔條其花甚繁歲 二三次其皮入藥以川中厚 而紫色味苦如膽者為勝 木并皮氣味苦平無毒 藏器曰苦寒大明曰皮 梗及花氣味功用並同 破宿血下五淋濃煮汁服 開 寳 通小腸 大 明 解諸毒物癰 疽喉痺飛尸蠱毒腫下瘻蛇虺蟲蠶狂犬毒並煮汁 服亦以汁洗瘡腫除血長膚 藏 器 活血行氣消腫解毒 治婦人血氣疼痛經水凝濇 時 珍 發明 時珍曰紫荆氣寒味苦色紫性降入手足厥隂 血分寒勝熱苦走骨紫入營故能活血消腫利 小便而解毒楊清叟仙傳方有冲和膏以紫荆為君 蓋得此意也其方治一切癰疽發背流注諸腫毒冷 熱不明者紫荆皮炒三兩獨活去節炒三兩赤芍藥炒 二兩生白术一兩木蠟炒一兩為末用葱湯調熱敷血 得熱則行葱能散氣瘡不甚熱者酒調之痛甚者筋 不伸者加乳香大抵癰疽流注皆氣血凝滯所成遇 温則散遇涼則凝此方温平紫荆皮乃木之精破血 消腫獨活乃土之精止風動血引拔骨中毒去痺濕 氣芍藥乃火之精生血止痛木蠟乃水之精消腫散 血同獨活能破石腫堅硬白芷乃金之精去風生肌 止痛蓋血生則不死血動則流通肌生則不爛痛止 則不焮風去則血自散氣破則硬可消毒自除五者 交治病安有不愈者乎缺 張實之曰白木亦當作 附方 新 九 婦人血氣 紫荆皮為末醋糊丸櫻桃大 毎酒化服一丸 熊氏補遺 鶴膝 風攣 紫荆皮三錢老酒煎 服日二次 直指方 傷眼青腫 紫荆皮小便浸 七日晒研用生 地黄汁薑汁調傅不 腫用葱汁 永類方 猘犬咬傷 紫荆皮末沙糖調塗 留口退腫口中仍嚼 嚥杏仁去毒 仙傳外科 鼻中疳瘡 紫荆花隂乾為末貼 之 衛生易簡方 發背初 生 一切癰疽皆治单用紫荆皮為末酒調篐住自然 撮小不開内服柞木飲子乃救貧良劑也 仙傳 外 科 癰疽未成 用白芷紫荆皮等分為末酒調服外用 紫荆皮木蠟赤芍藥等分為末酒調作 篐藥上 同 痔瘡腫痛 紫荆皮五錢新水食 前煎服 直指方 産後諸淋 紫 荆 皮五錢半酒半水煎 温服 熊氏補遺 木槿 日 華 釋名椵 音徒 亂切 櫬 音 襯 蕣 音 舜 日及 綱 目 朝開暮落花 綱 目 藩籬 草 綱 目 花奴玉蒸 時珍曰此花朝開暮落故名日及曰 槿曰蕣猶僅榮一瞬之義也爾雅云 椵木槿櫬木槿郭璞注云别二名也或云白曰椵赤 曰櫬齊魯謂之玉蒸言其美而多也詩云顔如蕣華 即 此 集解 宗奭曰木槿花如小葵淡紅色五葉成一花朝 開暮歛湖南北人家多種植為籬障花與枝兩 用時珍曰槿小木也可種可挿其木如李其葉末尖 而無椏齒其花小而豔或白或粉紅有单葉千葉者 五月始開故逸書月令云仲夏之月木槿榮是也結 實輕虚大如指頭秋深自裂其中子如榆莢泡桐馬 兠鈴之仁種之易生嫩葉可茹作飲代茶今 瘍醫用皮治瘡癬多取川中來者厚而色紅 皮并根氣味甘平滑無毒 大明 曰涼 主治止腸風瀉血痢 後熱渴作飲服之令人得睡並炒用 藏 器 治赤白帶下 腫痛疥癬洗目令明潤燥活血 時 珍 發明 時珍曰木槿皮及花並滑如葵花故能潤燥色 如紫荆故能活血川中來者氣厚力優故尤有 效 附方 新 六 赤白帶下 槿根皮二兩切以白酒一碗半煎 一碗空心服之白帶用紅酒甚妙 奇纂要 方 頭面錢癬 槿樹皮為末醋調重湯頓如 膠内傅之 王仲勉經效方 牛皮 風癬 用槿皮一兩大風子仁十五個半夏五錢剉河 水井水各一盌浸露七宿入輕粉一錢入水中 秃筆掃塗覆以青衣數日有臭涎出 妙忌浴澡夏月用尤妙 扶壽方 癬瘡有蟲 用槿 皮煎 入肥皂浸水頻頻擦之或以槿 皮浸汁磨雄黄尤妙 簡便方 痔瘡腫痛 藩籬草根 煎湯先熏 後洗方 直指 大腸脱肛 槿皮或葉煎湯熏洗後以白 礬五倍末𫝊之 急救方 花氣味 同 皮 主治腸風瀉血赤白痢並焙入藥作湯代 茶治風 大 明 治瘡腫利小便除濕熱 時 珍 附方 新 三 下痢噤口 紅木槿花去蒂隂乾為末先煎麵 餅二個蘸末食之 趙宜真濟急 方 風痰擁逆 木槿花晒乾焙研毎服一二匙空 心沸湯下白花尤良 簡便方 反胃 吐食 千葉白槿花隂乾為末陳糯未湯 調送三五口不轉再服 袖珍方 子氣味 同 皮 主治偏正頭風燒烟熏患處又治黄水膿 瘡燒存性猪骨髓調塗之 時 珍 扶桑 綱 目 釋名佛桑 霏雪 錄 朱槿 草木 狀 赤槿 同 日及 時珍曰東海 日出處有扶 桑樹此花光豔照日其葉似桑因以比之後人 訛為佛桑乃木槿别種故日及諸名亦與之同 集解 時珍曰扶桑産南方乃木槿别種也枝柯柔弱 葉深緑微濇如桑其花有紅黄白三色紅者尤 貴呼為朱槿嵇含草木狀云朱槿一名赤槿一名日 及出南凉郡花莖葉皆如桑其葉光而厚木高四五 尺而枝葉婆娑其花深紅色五出大如蜀葵重敷柔澤 有蕋一條長如花葉上綴金屑日光所燦疑若熖生一 叢之上日開數百朶朝開暮落自 五月始至中冬乃歇挿樹即活 葉及花氣味甘平無毒主治癰疽腮腫取葉或花同 白芙蓉葉牛旁葉白蜜研膏傅之即散 時 珍 木芙蓉 綱 目 校正 併入圖經 地芙蓉 釋名地芙蓉 圖 經 木蓮 綱 目 華木 綱 目 杹木 音 化 拒霜 時珍曰 此花豔 如荷花故有芙蓉木蓮之名八九月始開故名拒霜 俗呼為杹皮樹相如賦謂之華木注云皮可為索也 蘇東坡詩云唤作拒霜猶未稱㸔來却是最宜霜蘇 頌圖經本草有地芙蓉云出鼎州九月采葉治瘡腫 蓋即此 物也 集解 時珍曰木芙蓉處處有之挿條即生小木也其 榦叢生如荆高者丈許其葉大如桐有五尖及 七尖者冬凋夏茂秋半始着花花類牡丹芍藥有紅 者白者黄者千葉者最耐寒而不落不結實山人取 其皮為索川廣有添色拒霜花初開白色次日稍紅 又明日則深紅先後相間如數色霜時采花霜後采 葉隂乾 入藥 葉并花氣味微辛平無毒主治清肺凉血散熱解毒 治一切大小癰疽腫毒惡瘡消腫排膿止痛 時 珍 發明 時珍曰芙蓉花并葉氣平而不寒不熱味微辛 而性滑涎粘其治癰腫之功殊有神效近時瘍 醫秘其名為清涼膏清露散鐵篐散皆此物也其方 治一切癰疽發背乳癰惡瘡不拘已成未成已穿未 穿並用芙蓉葉或根皮或花或生研或乾研末以蜜 調塗于腫處四圍中間留頭乾則頻换初起者即覺 清涼痛止腫消已成者即膿聚毒出已穿者即 膿出易歛妙不可言或加生赤小豆末尤妙 附方 新 十 久欬羸弱 九尖拒霜葉為末以魚鮓 蘸食屢效 危氏得效方 赤眼腫 痛 芙蓉葉末水和貼太陽 穴名清涼膏 鴻飛集 經血不止 拒霜花蓮蓬殻 等分為末每用 米飲下二錢 婦人良方 偏墜作痛 芙蓉葉黄蘗各三錢為末以 木鱉子仁一箇磨醋調塗隂 囊其痛自止 簡便方 杖瘡腫痛 芙蓉花葉研末入皂角末少 許雞子清調塗之 方廣附 餘 癰疽腫毒 重陽前取芙蓉葉研末端午前取蒼耳 燒存性研末等分蜜水調塗四圍其毒 自不走散名鐵升 闌 出簡便方 疔瘡惡腫 九月九日采芙蓉葉隂 乾為末毎以井水調貼 次日用蚰蜒螺一箇 搗塗之 普濟方 頭上癩瘡 芙蓉根皮為末香油 調傅先以松毛柳枝 煎湯洗之成傳 滋醫學集 湯火灼瘡 油調芙蓉末 傅之竒效方 炙瘡不愈 芙 蓉 花研末傅之 奇效方 一切瘡腫 木芙蓉葉菊花葉同煎水 頻熏洗之 多能鄙事 山茶 綱 目 釋名 時珍曰其葉類茗又 可作飲故得茶名 集解 時珍曰山茶産南方樹生高者丈許枝榦交加 葉頗似茶葉而厚硬有稜中闊頭尖面綠背淡 深冬開花紅瓣黄蕋格古論云花有數種寳珠者花 簇如珠最勝海榴茶花蒂青石榴茶中有碎花躑躅 茶花如杜鵑花宮粉茶串珠茶皆粉紅色又有一捻 紅千葉紅千葉白等名不可勝數葉各小異或云亦 有黄色者虞衡志云廣中有南山茶花大倍中州者 色微淡葉薄有毛結實如梨大如拳中有數核如肥 皂子大周憲王救衆本草云山茶嫩 葉 熟水淘可食亦可蒸晒作飲 花氣味 缺 主治吐血衂血腸風下血並用紅者為末 入童溺薑汁及酒調服可代鬱金 震 亨 湯火傷灼研末 麻油調塗 時 珍 子主治婦人髪䐈研末摻之 時珍方 摘𤣥 蠟梅 綱 目 釋名黄梅花 時珍曰此物本非梅類因其與梅同 時香又相近色似蜜蠟故得此名 集解 時珍曰蠟梅小樹叢枝尖葉種凡三種以子種 出不經接者腊月開小花而香淡名狗蠅梅經 接而花疎開時含口者名磬口梅花宻而香濃色深 黄如紫檀者名檀香梅最佳結實如垂鈴尖長寸餘 子在其中其樹皮 浸水磨黒冇光采 花氣味辛温無毒主治解暑生津 時 珍 伏牛花 采開 寶 校正 併入圖 經虎刺 釋名隔虎刺花 未 詳 集解 頌曰伏牛花生蜀地所在皆有今惟益州蜀地 有之多生川澤中葉青細佀黄蘗葉而不先莖 亦有刺開花淡黄色作穗佀杏花而小三月采隂乾 人睦州所生虎刺云凌冬不凋彼人旡時采根葉治 風腫 疾 花氣味苦甘平無毒主治久風濕痺四肢拘攣骨肉 疼痛作湯治風眩頭痛五痔下血 開 寶 發明 時珍曰伏牛花治風濕有名而用者頗少楊子 建護命方有伏牛花散治男女一切頭風發作 有時甚則大腑熱秘用伏牛花山因蔯桑寄生白末 牽牛川芎藭白殭蠶蝎稍各二錢荆芥穗四錢為 每服二錢水煎 一沸連滓服 根葉枝主治一切腫痛風疾細剉焙研每服一錢匕 用温酒調下 頌 宻䝉花 宋開 寳 校正 慎微曰自草 部移入木部 釋名水錦花 炮炙論時珍曰其花繁 宻䝉茸如簇錦故名 集解 頌曰宻蒙花蜀中州郡皆有之樹高丈餘葉似 冬青葉而厚背白有細毛又似橘葉花微紫色 二月三月采花暴乾用宗奭曰利州甚多葉冬不凋亦 不似冬青柔而不光潔不深綠其花細碎數十房成 朶冬生 春開 花修治 斆曰凡使揀淨酒浸一宿漉出候乾拌蜜令 潤蒸之從卯至酉日乾再柈蒸如此三度日 乾用毎一兩用 酒八兩蜜半兩 氣味甘平微寒無毒主治青盲膚翳赤腫多眵淚消 目中赤脉心兒麩豆及疳氣攻眼 開 寳 羞明怕日 劉守 真 入肝經氣血分潤肝燥 好 古 附方 新 一 目中障瞖 宻蒙花黄蘗根各一兩為末水丸 梧子大毎臥時湯服十丸至十五 丸聖 濟録 木綿 綱 目 釋名古貝 綱 目 古終 時珍曰木綿有二種似木者名古 貝似草者名古終或作吉貝者乃 古貝之訛也梵書謂之 睒婆又曰迦羅婆劫 集解 時珍曰木綿有草木二種交廣木綿樹大好抱 其枝佀桐其葉大如胡桃葉入秋開花紅如山 茶花黄蕊花片極厚為房甚繁短側相比結實大如 拳實中有白綿綿中有子今人謂之斑枝花訛為攀 枝花李延壽南史所謂林邑諸國出古貝花中如鵞 毳抽其緒紡為布張勃吳錄所謂交州永昌木綿樹 高過屋有十餘年不换者實大如盃花中綿軟白可 為緼絮及毛布者皆指佀木之木綿也江南淮北所 種木綿四月下種莖弱如蔓高者四五尺葉有三尖 如楓葉入秋開花黄色如葵花而小亦有紅紫者結 實大如桃中有白綿綿中有子大如梧子亦有紫綿 者八月采捄謂之綿花李延壽南史所謂高昌國有 草實如繭中絲為細纑名曰白疊取以為帛甚軟白 沈懐逺南越志所謂桂州出古終藤結實如鵞毳核 如珠珣治出其核紡如絲綿染為斑布者皆指佀草 之木綿也此種出南番宋末始入江南今則徧及江 北與中州矣不蠶而綿不麻而布利被天下其益大白 哉又南越志言南詔諸蠻不養蠶惟收娑羅木子中 絮紉為絲織為幅名娑羅籠叚祝穆方輿志言平緬 出娑羅樹大者高三五丈結子有綿紉綿織為白氊 兠羅綿此亦斑枝花之 類各方稱呼不同耳 白綿及布氣味甘温無毒主治血崩金瘡燒灰用 時 珍 子油 用兩鉼合 燒取瀝 氣味辛熱微毒主治惡瘡疥癬燃燈 損目 時 珍 柞木 宋嘉 祐 釋名鑿子木 時珍曰此木堅忍可為鑿柄故俗名鑿 子木方書皆作柞木蓋昧此義也柞乃 橡櫟之名 非此木也 集解 藏器曰柞木生南方細葉今之作梳者是也時 珍曰此木處處山中有之高者丈餘葉小而 有細齒光滑而勒其木及葉丫皆有針刺經冬 不凋五月開碎白花不結子其木心理皆白色 木皮氣味苦平無毒 時珍曰 酸澀 主治黄疸病燒末水服 方寸匕日三 藏 器 治䑕瘻難産催生利竅 時 珍 附方 新 二 䑕瘻 柞木皮五升水一斗煮汁二升服當有 宿肉出而瘉乃張子仁方也 外臺秘 要 婦人難產 催生柞木飲不拘横生倒產胎死腹中 用此屢效大柞木枝一尺洗净大目草 五寸並寸折新汲水三升半同入新沙缾内紙三重 𦂳封文武火煎至升半待腰腹重痛欲坐草時温飲 一小盞便覺下開豁如渴又飲一盞至三四盞下重 便生更無諸苦切勿坐草太早也 昝殷產寳方 葉主治腫毒癰疽 時 珍 附方 新 一 柞木飲 治諸般癰腫發背用乾柞木葉乾荷 葉中心蒂乾萱草根甘草節地榆各 四兩細剉毎用半兩水二盌煎一盌早晚各一服已成 者其膿血日漸乾涸未成者其毒自消散也忌一切 飲食毒物救許學 士本事普 方 黄楊木 綱 目 集解 時珍曰黄楊生諸山野中人家多栽挿之枝葉 攅簇上聳葉似初生槐芽而青厚不花不實四 時不凋其性難長俗説歲長一寸遇閏則退今試之 但閏年不長耳其木堅膩可作梳剜印叚成式酉陽 雜爼云世重黄陽以其無火也用水試之沉則無 火凡取此木必以隂晦夜無一星伐之則不裂 葉氣味苦平無毒主治婦人難産入達生散中用又 主暑月生癤搗爛塗之 時 珍 不凋木 拾 遺 集解 藏器曰生太白山巖谷樹高二三尺 葉似槐莖赤有毛如棠梨四時不凋 氣味苦温無毒主治調中補衰治腰脚去風氣却老 變白 藏 器 賣子木 唐本 草 釋名買子木 集解 恭曰賣子木出嶺南卭州山谷中其葉似柿頌 曰今惟川西渠州歲貢作買子木木高三七尺 徑寸許春生嫩枝條葉尖長一二寸俱青綠色枝稍 淡紫色四五月開碎花百十枝圍攅作大朶焦紅色 隨花便生子如椒目在花瓣中黒而光潔毎株花裁 三五大朶爾五月采其枝葉用時珍曰宋史渠州貢 買子木并子則子亦當與枝葉 同功而本草缺載無從考訪 木修治 斆曰凡采得粗搗毎一兩 用酥五錢同炒乾入藥 氣味甘微鹹平無毒主治折傷血内溜續絶補骨髓 止痛安胎 唐 本 木天蓼 唐本 草 校正 併入拾遺 小天蓼 釋名 時珍曰其樹高而味辛如蓼故 名又馬蓼亦名大蓼而物異 集解 恭曰木天蓼所在皆有生山谷中今安州申州作 藤蔓葉似柘花白子如棗許無定形中瓤似茄 子味辛噉之以當薑蓼藏器曰木蓼今時所用出山 南鳯州樹高如冬青不凋不當以藤天蓼為注既云 木蓼豈是藤生自有藤蓼耳藤蓼生江南淮南山中 藤着樹生葉如梨光而薄子如棗即蘇恭以為木天 蓼者又有小天蓼生天目山四明山樹如巵子冬月 不凋野獸食之是有三天蓼俱能逐風而小者為勝 頌曰木天蓼今出信陽木高二三丈三月四月開花 似柘花五月采子子作毬形似檾麻子可藏作果食 蘇恭所説自是藤天蓼也時珍曰天蓼雖有三種而 功用彷彿蓋一類也其子可為燭其芽可食故陸機 云木蓼為燭明如胡麻薛田詠蜀詩有地 丁葉嫩和嵐采天蓼芽新入粉煎之句 枝葉氣味辛温有小毒主治癥結積聚風勞虚冷細 切釀酒飲 唐 本 附方 舊一 新二 天蓼酒 治風立有奇效木天蓼一斤去皮 細剉以生絹盛入好酒三斗浸之 春夏一七秋冬二七日毎空心日午下晚各温一 盞飲若常服只飲一次老幼臨時加減 聖惠方 氣 痢不止 寒食一百五日采木蓼暴乾用 時為末粥飲服一錢 聖惠方 大風白癩 天 蓼 刮去粗皮剉四兩水一斗煎汁一升煮糯米作粥空 心食之病在上吐出在中汗出在下泄出避風 又 方天蓼三斤天麻一斤半生剉以水三斗五升煎一 斗去滓石器慢煎如餳每服半匙荆芥薄荷酒下日 二夜一一月見 效 聖惠方 小天蓼氣味甘温無毒主治一切風虚羸冷手足疼 痺無論老幼輕重浸酒及煮汁服之十許日覺皮膚 間風出如蟲行 藏 器 發明 藏器曰木天蓼出深山中人云久服損壽以其 逐風損氣故也藤天蓼小天蓼三者俱能逐風 其中優劣 小者為勝 子氣味苦辛微熱無毒主治賊風口面喎斜冷痃癖 氣塊女子虚勞 甄 權 根主治風蟲牙痛搗丸塞之連易四五次除根勿嚥 汁 時珍濟 出普 放杖木 拾 遺 釋名 集解 藏器曰生温括睦婺諸州山中樹如木 天蓼老人服之一月放杖故以為名 氣味甘温無毒主治一切風血理腰脚輕身變白不 老浸酒服之 藏 器 接骨木 唐本 草 釋名續骨木 綱 目 木蒴藋 頌曰接骨以功而名花葉都 類蒴藋陸英水芹輩故一名 木蒴 藋 集解 恭曰所在皆有之葉如陸英花亦相似但作樹 高一二丈許木軆輕虚無心斫枝挿之便生人 家亦 種之 氣味甘平無毒 藏器曰搗汁亦 吐人有小毒 主治折傷續筋骨除 風痺齲齒可作浴湯 唐 本 根皮主痰飲下水腫及痰瘧 煮汁服之當利下及吐出不可多服 藏 器 打傷淤血及 産婦惡血一切血不行或不止並煮汁服 時珍金 出千 附方 舊一 新二 折傷筋骨 接骨木半兩乳香半錢芍藥當 歸芎藭自然銅各一兩為末化 黄蠟四兩投藥攪匀衆手丸如芡子大若止傷損酒 化一丸若碎折筋骨先用此傅貼乃服 衞生易簡 産後血運 五心煩熱氣力欲絶及寒熱不禁以接骨 木破如算如一握用水一升煎取半升分 服或小便頻數惡血不止服之即瘥此木 煮之三次其力一般乃起死妙方 産書 葉主治痰瘧大人七葉小兒三葉生搗汁服取吐 藏 器 靈壽木 拾 遺 釋名扶老杖 孟 康 椐 集解 藏器曰生劍南山谷圓長皮紫漢書孔光年老 賜靈壽杖顔師古注云木似竹有節長不過八 九尺圍三四寸自然有合杖制不須削理作杖令人 延年益壽時珍曰陸氏詩疏云椐即樻也節中腫似 扶老即今靈壽也人以作杖 及馬鞭𢎞農郡北山有之 根皮氣味苦平主治止水 藏 器 楤木 音怱 拾遺 集解 藏器曰生江南山谷高丈餘直上無枝莖上有 刺山人折取頭茹食謂之吻頭時珍曰辛山中 亦有之樹頂生葉山人采食謂之 鵲不踏以其多刺而無枝故也 白皮氣味辛平有小毒主治水廕煮汁服一盞當下 水如病已困取根搗碎坐之取氣水自下又能爛人 牙齒有虫者取片許内孔中當自爛落 藏 器 木麻 拾 遺 集解 藏器曰生江南山谷林澤葉似 胡麻相對山人取以醸酒飲 氣味甘温無毒主治老血婦人月閉風氣羸痩癥瘕 久服令人有子 藏 器 大空 唐本 草 集解 恭曰大空生襄州所在山谷中亦有之秦隴 人名獨空作小樹抽條高六七尺葉似楮小 圓厚根皮赤色時珍曰小樹大葉似桐葉而不尖 深綠而皺文根皮虚軟山人采殺虱極妙搗葉篩 疏圃中 殺虫 根皮氣味苦平有小毒主治殺三蟲作末和油塗髮 蟣虱皆死 藏 器 木草綱目卷三十六
欽定四庫全書 本草綱目卷三十七目録 木之四 寓木類一十二種 茯苓 本經 琥珀 别録 瑿 嘉祐 豬苓 本經 雷丸 本經 桑上寄生 本經 松蘿 本經 楓栁 唐本 桃寄生 綱目 栁寄生 綱目 占斯 别録 石刺木 拾遺 右附方舊十五新四十 木之五 苞木類四種 竹 本經 天竹黄 開寶 仙人杖 嘉祐 鬼齒 拾遺 右附方舊十七新二十 木之六 雜木類七種 附録一 十九種 淮木 本經 城東腐木 别録 東家雞栖木 拾遺 古厠木 拾遺 古櫬板 拾遺 震燒木 拾遺 河邊木 拾遺 右附方新一 本草綱目卷三十七目録
欽定四庫全書 本草綱目卷三十七 明 李時珍 撰 木之四 寓木類一 十二種 茯苓 本經 上品 釋名伏靈 綱 目 伏兔 本 經 松腴 不死麫 記事 抱根者名 伏神 别録宗奭曰多年樵斫之松根之氣味抑鬱未 絶精英未淪其精氣盛者發泄于外結為茯苓 故不抱根離其本體有零之義也津氣不盛止能附 結本根既不離本故曰伏神時珍曰茯苓史記龜莢 傳作伏靈蓋松之神靈之氣伏結而成故謂之伏靈 伏神也仙經言伏靈大如拳者佩之令百鬼消㓕則 神靈之氣亦可徴矣俗作苓者傳寫之訛爾下有伏 靈上有兔絲故又名伏兔或云其形如兔故名亦通 集解 别録曰茯苓伏神生大山山谷大松下二月八 月采隂乾𢎞景曰今出鬱州大者如三四升器 外皮黑而細皺内堅白形如鳥獸龜鱉者良虚赤者 不佳性無杇蛀埋地中三十年猶色理無異也㳟曰 今泰山亦有茯苓實而理小不復采用第一出華山 形極粗大雍州南山亦有不如華山保昇曰所在大 松處皆有惟華山最多生枯松樹下形塊無定以似 龜鳥形者為佳禹錫曰范子計然言茯苓出嵩山及 三輔淮南子言千年之松下有茯苓上有兔絲典術 言松脂入地千歲為茯苓望松樹赤者有之廣志言 伏神乃松汁所作勝於茯苓或云即茯苓貫着松根 者生朱提濮陽縣頌曰今大華嵩山皆有之出大松 下附根而生無苗葉花實作塊如拳在土底大者至 數斤有赤白二種或云松脂變成或云假松氣而生 今東人見山中古松乆為人斬伐其枯折槎枿枝葉 不復上生者謂之茯苓撥即于四面丈餘地内以鐵 頭錐刺地如有茯苓則錐固不可抜乃掘取之其撥 大者茯苓亦大皆自作塊不附着根其包根面輕虚 者為伏神則假氣生者其説勝矣龜策傳云茯苓在 兔絲之下狀如飛鳥之形新雨已霽天靜無風以火 夜燒兔絲去之即篝燭此地罩之火滅即記其處明 乃掘取入地四尺或七尺得矣此類今不聞有之宗 奭曰上有兔絲之説甚為輕信時珍曰下有茯苓則 上有靈氣如絲之狀山人亦時見之非兔絲子之兔 絲也注淮南子者以兔絲子及女蘿為説誤矣茯苓 有大如斗者有堅如石者絶勝其輕虛者不佳蓋年 淺未堅故爾劉宋王微茯苓賛云皓苓下居彤絲上 㑹中狀雞鳬其容龜蔡神侔少司保延㓜艾終志不 移柔紅可佩觀此彤絲即兔 絲之證矣冦氏未解此義 修治 斆曰凡用皮去心搗細于水盆中攪濁浮者濾 去之此是茯苓赤筋若誤服餌令人瞳子并黑 睛㸃小兼盲目𢎞景曰作丸散 者先煮二三沸乃切暴乾用 氣味甘平無毒 元素曰性温味甘而淡氣味俱薄浮 而升陽也之才曰馬問為之使得甘 草防風芍藥紫石英麥門冬共療五臟惡白斂畏牡 䝉地榆雄黄秦芃龜甲忌米醋及酸物𢎞景曰藥無 馬問或是馬莖也恭曰李氏本草馬刀為茯苓使問 字草書似刀字傳訛爾志曰二注恐皆非也當是馬 藺 字 主治胸脇逆氣憂恚驚邪恐悸心下結痛寒熱煩 滿欬逆口焦舌乾利小便乆服安魂養神不饑延年 本 經 止消渴好睡大腹淋瀝膈中痰水水腫淋結開胸 腑調臟氣伐腎邪長隂益氣力保神氣 别 録 開胃止嘔 逆善安心神主肺痿痰壅心腹脹滿小兒驚癎女人 熱淋 甄 權 補五勞七傷開心益志止健忘煖腰膝安胎 大 明 止渴利小便除濕益燥和中益氣利腰臍間血 元 素 逐水緩脾生津導氣平火止泄除虛熱開腠理 李 杲 瀉 膀胱益脾胃治腎積奔豚 好 古 赤茯苓主治破結氣 甄 權 瀉心小腸膀胱濕熱利竅行 水 時 珍 茯苓皮主治水腫膚脹開水道開腠理 時 珍 發明 𢎞景曰茯苓白色者補赤色者利俗用甚多仙 方服食亦為至要云其通神而致靈和魂而鍊 魄利竅而益肌厚腸而開心調營而理衞上品仙藥 也善能斷穀不饑宗奭曰茯苓行水之功多益心脾 不可缺也元素曰伏苓赤瀉白補上古無此説氣味 俱薄性浮而升其用有五利小便也開腠理也生津 液也除虛熱也止㵼也如小便利或數者多服則損 人目汗多人服之亦損元氣天人為其淡而滲也又 云淡為天之陽陽當上行何以利水而瀉下氣薄者 陽中之隂所以茯苓利水㵼下不離陽之體故入手 太陽杲曰白者入壬癸赤者入丙丁味甘而淡降也 陽中隂也其用有六利竅而除濕益氣而和中治驚 悸生津液小便多者能止小便結者能通又云濕淫 所勝小便不利淡以利竅甘以助湯温平能益脾逐 水乃除濕之聖藥也好古曰白者入手太隂足太陽 經氣分赤者入足太隂手少隂太陽氣分伐腎邪小 便多能止之小便濇能利之與車前子相似雖利小 便而不走氣酒浸與光明朱砂同用能袐童元味甘 而平如何是利小便耶震亨曰茯苓得松之餘氣而 成屬金仲景利小便多用之此暴新病之要藥也若 隂虛者恐未為宜此物有行水之功久服損人八味 丸用之者亦不過接引他藥歸就腎經去胞中久陳 積垢為搬運之功爾時珍曰伏苓本草又言利小便 伐腎邪至李東垣王海藏乃言小便多者能止濇者 能通同朱砂能祕真元而朱丹溪又言隂虛者不宜 用義似相反何哉伏苓氣味淡而滲其性上行生津 液開腠理滋水之原而下降利小便故張潔古謂其 屬陽浮而升言其性也東垣謂其為陽中之隂降而 下言其功也素問云飲食入胃遊溢精氣上輸于肺 通調水道下輸膀胱觀此則知淡滲之藥俱皆上行 而後下降非直下行也小便多其源亦異素問云肺 氣盛則便數而欠虛則欠欬小便遺數心虛則少氣 遺溺下焦虛則遺溺胞移熱于膀胱則遺溺膀胱不 利為癃不約為遺厥隂病則遺溺閉癃所謂肺氣盛 者實熱也其人必氣壯脉强宜用茯苓甘淡以滲其 熱故曰小便多者能止也若夫肺虛心虛胞熱厥隂 病者皆虛熱也其人必上熱下寒脉虛而弱法當用 升陽之藥以升水降火膀胱不約下焦虛者乃火投 于水水泉不藏脱陽之証其人必肢冷脈遲法當用 温熱之藥峻補其下交濟坎離二証皆非茯苓輩淡 滲之藥所可治故曰隂虚者不宜用也 仙家雖有服食之法亦當因人而用焉 伏神氣味甘平無毒 主治辟不祥療風眩風虛五勞口乾止驚悸多恚怒 善忘開心益智安魂魄養精神 别 録 補勞乏主心下急 痛堅滿人虚而小腸不利者加而用之 甄 權 神木 即伏神心内木 也又名黄松節 主治偏風口面喎斜毒風筋攣 不語心神驚掣虛而健忘 甄 權 治脚氣痺痛諸筋牽縮 時 珍 發明 𢎞景曰仙方止云茯苓而無伏神為療既同用 應無嫌時珍曰神農本草止言伏苓名醫别録 始添伏神而主治皆同後人治心病必用伏神故潔 古張氏云風眩心虛非伏神不能除然茯苓亦未嘗 不治心病也陶𢎞景始言茯苓赤瀉白補李杲復分 赤入丙丁白入壬癸此其發前人之祕者時珍則謂 牡苓伏神只當云赤入血分白入氣分各從其類如 丹芍藥之義不當以丙丁壬癸分也若以丙丁壬 癸分則白伏神不能治心病赤茯苓不能入膀胱矣 張元素不分赤白之説于理欠通聖濟録松節散用 伏神心中木一兩乳香一錢石器炒研為末毎服二 錢木𤓰酒下治風寒冷濕摶于筋骨足筋攣痛行步 艱難但是諸筋攣 縮疼痛並主之 附方 舊五新 二十六 服茯苓法 頌曰集仙方多單餌伏苓其 法取白茯苓五斤去黒皮擣 篩以熟絹囊盛于二斗米下蒸之米熟即止暴乾又 蒸如此三遍乃取牛乳二斗和合着銅器中㣲火煮 如膏收之毎食以竹刀割隨性飽食辟穀不飢也如 欲食穀先煮葵汁飲之 又茯苓酥法白茯苓三十 斤山之陽者甘美山之隂者味苦去皮薄切暴乾蒸 之以湯淋去苦味淋之不止其汁當甜乃暴乾篩末 用酒三石蜜三升相和置大甕中攪之百匝宻封勿 洩氣冬五十日夏二十五日酥自浮出酒上掠取其 味極甘美作掌大塊空室中隂乾色赤如棗飢時食 一枚酒送之終日不食名神仙度世之法 又服食 法以茯苓合白菊花或合桂心或合术為散丸自任 皆可常服補益殊勝 儒門事親方用茯苓四兩頭 白麫二兩水調作餅以黄蠟三兩煎熟飽食一頓便 絶食辟穀至三日覺難受以後氣力漸生也 經騐 後方服法用華山挺子茯苓削如棗大方塊安新甕 内好酒浸之紙封一重百日乃開其色當如餳糖可 日食一塊至百日肌體潤澤一年可夜視物乆乆腸 化為筋延年耐老面若童顔 嵩高記用茯苓松脂 各二斤淳酒浸之和以白蜜日三服之久久通靈錢 又法白茯苓去皮酒浸十五日漉出為散每服三 水調下日三服夜孫真人枕中記云茯苓久服百日 病除二百日晝 不眠二年役使鬼神四年後玉女 來侍能葛洪抱朴子云王子季服茯苓十八年玉女 從之 隠能彰不食穀炙瘢滅面體玉澤又黄初起 服茯苓五萬日能坐 在立亡日中無影 交感丸方 見草部 莎根下 吳仙丹方 見 果 部吳茱 茰下 胸脇氣逆 脹滿茯苓一兩人參半兩每服 三錢水煎服日三 聖濟總録 養 心安神 朱雀丸治心神不定恍惚健忘不樂火不下 降水不上升時復振跳常服消隂養火全心 氣伏神二兩去皮沈香半兩為末煉蜜丸小豆 大毎服三十丸食後人參湯下 百一選方 血虛 心汗 别處無汗獨心孔有汗思慮多則汗亦多宜養 心血以艾湯調伏苓末日服一錢 證治要訣 心虛夢洩 或白濁白茯苓末二錢米湯調下 日二服蘇東坡方也 直指方 虛滑遺 精 白茯苓二兩縮砂仁一兩為末入鹽二錢精 羊肉批片摻藥炙食以酒送下 普濟方 漏精 白濁 方見菜部 薯蕷下 濁遺帶下 威喜丸治丈夫元陽虛憊 精氣不固小便下濁餘瀝 常流夢寐多驚頻頻遺洩婦人白淫白帶並治之白 茯苓去皮四兩作匱以豬苓四錢半入内煮二十餘 沸取出日乾擇去豬苓為末化黄蠟捜和丸彈子大 每嚼一丸空心津下以小便清為度忌米醋 李時 珍曰抱朴子言茯苓千萬歲其上生小木狀似蓮花 名曰木威喜芝夜視有光燒之不焦帶之辟兵服之 長生和劑局方威喜 丸之名蓋取諸此 小便頻多 白茯苓去皮乾山藥 去皮以白礬水瀹過 焙等分為末每米飲服 二錢 儒門事親方 小便不禁 茯苓丸治心腎俱 虛神志不守小便 淋瀝不禁用白伏苓赤茯苓等分為末以新汲水挼 洗去筋控乾以酒煮地黄汁搗膏捜和丸彈子大毎 嚼一丸空心鹽 酒下 三因方 小便淋濁 由心腎氣虛神舍不守或 夢遺白濁赤白茯苓等分 為末新汲水飛去沬控乾以地黄汁同擣酒熬作 膏和丸彈子大空心鹽湯嚼下一丸 三因方 下 虛消渴 土盛下虛心火炎爍腎水枯涸不能交濟而 成渴証白茯苓一斤黄連一斤為末熬天花 粉作糊丸梧子大每温湯下 五十丸 徳生堂經騐方 下部諸疾 龍液膏用堅 實白茯苓去 皮焙研取清溪流水洗浸去筋膜復焙入瓷 内以 好蜜和勻入銅釡内重湯桑柴灰煮一日取出收之 每空心白湯下二三匙解煩鬱躁渴 一切下部疾皆可除 積善堂方 飱泄滑痢 不止 白茯 苓一兩木香煨半兩為末紫蘇 木𤓰湯下二錢 百一選方 妊娠水腫 小便不利 惡寒赤茯 苓去皮葵子各半兩為末每服 二錢新汲水下 禹講師方 卒然耳聾 黄蠟不拘 多少和茯 苓末細嚼茶湯 下 普濟方 面䵟雀斑 白茯苓末蜜和夜夜𫝊之 二七日愈 姚僧坦集騐 方 豬雞骨哽 五月五日取楮子晒乾白茯苓等分為 末每服二錢乳香湯下一方不用楮子 以所哽骨煎湯 下 經騐良方 痔漏神方 赤白茯苓去皮没藥各二 兩破故紙四兩石臼搗成 一塊春秋酒浸三日夏二日冬五日取出木籠蒸熟 晒乾為末酒糊丸梧子大每酒服二十丸漸加至五 十丸驗革 炳集 方 血餘怪病 手十指節斷壞惟有筋連無節 肉虫出如燈心長數寸遍身緑 毛卷名曰血餘以茯苓胡黄連 煎湯飲之愈 夏子益竒疾方 水腫尿濇 伏苓皮椒 目等分煎 湯日飲取効 普濟方 琥珀 别録 上品 釋名江珠 時珍曰虎死則精魄入地化為石此物狀 似之故謂之虎魄俗文從玉以其類玉也 梵書謂之阿 濕摩揭婆 集解 别録曰琥珀生永昌𢎞景曰舊説松脂淪入地 千年所化今燒之亦作松氣亦有中有一蜂形 色如生者博物志乃云燒蜂巢所作恐非實也此或 蜂為松脂所沾因墜地淪没爾亦有煮毈雞子及青 魚魫作者並非真惟以手心摩熱拾芥為真今並從 外國來而出茯苓處並無不知出琥珀處復有茯苓 否也珣曰琥珀是海松木中津液初若桃膠後乃凝 結復有南珀不及舶上來者保昇曰楓脂入地千年 變為琥珀不獨松脂變也大抵木脂入地千年皆化 但不及楓松有脂而多經年歲爾蜂巢既燒安有蜂 形尚在其間宗奭曰今西戎亦有其色差淡而明澈 南方者色深而重濁彼土人多碾為物形若謂千年 伏苓所化則其粘著蜂蟻宛然具在極不然也地理 志云海南林邑多出琥珀松脂淪入地所化有琥珀 則旁無草木入土淺者五尺深者八九尺大者如斛 削去皮乃成此説為勝但土地有所宜不宜故有能 化不化燒蜂之説不知何據承曰諸家所説茯苓琥 珀雖有小異同皆云松脂所化但茯苓伏神乃大松 摧折或斫伐而根瘢不朽津液下流而結成故治心 腎通津液也若琥珀乃是松樹枝節榮盛時為炎日 所灼流脂出樹身外日漸厚大因堕土中津潤歲久 為土所滲泄而光瑩之體獨存今可拾芥尚有粘性 故其虫蟻之類乃未入土時所粘者二物皆自松出 而所稟各異茯苓生于隂而成于陽琥珀生于陽而 成于隂故皆治營安心而利水也斆曰凡用須分紅 松脂石珀水珀花珀物象珀㙠珀琥珀其紅松脂如 琥珀只是濁大脆文横水珀多無紅色如淺黄多皺 文石珀如石重色黄不堪用花珀文似新馬尾松心 文一路赤一路黄物象珀其内自有物命入用神妙 㙠珀是象珀之長琥珀如血色以布拭熱吸得芥子 者真也時珍曰琥珀拾芥乃草芥即禾草也雷氏言 拾芥子誤矣唐書載西域康千河松木入水一二年 化為石正與松楓諸木瀋入土化珀同一理也今金 齒麗江亦有之其伏苓千年化琥珀之説亦誤傳也 按曹昭格古論云琥珀出西畨南畨乃楓木津液多 年所化色黄而明瑩者名蠟珀色若松香紅而且黄 者名明珀有香者名香珀出髙麗倭 國者色深紅有蜂蟻松枝者尤好 修治 斆曰入藥用水調側栢子末安瓷鍋中置琥 珀于内煮之從巳至申當有異光搗粉篩用 氣味甘平無毒 主治安五臟定魂魄殺精魅邪鬼消瘀血通五淋 别 録 壯心明目磨翳止心痛顛邪療蠱毒破結瘕治産後 血枕痛 大 明 止血生肌合金瘡 藏 器 清肺利小腸 元 素 發明 震亨曰古方用為利小便以燥脾土有功脾能 運化肺氣下降故小便可通若血少不利者反 致其燥急之苦𢎞景曰俗中多帶之辟惡刮削服療 瘀血至騐仙經無正用藏器曰和大黄鱉甲作散酒 下方寸匕下惡血婦人腹内血盡即止宋高 祖時寧州貢琥珀枕碎以賜軍士𫝊金瘡 附方 舊四 新五 琥珀散 止血生肌鎮心明目破癥瘕氣塊 産後血運悶絶兒枕痛並宜餌此 方琥珀一兩鱉甲一兩京三稜一兩延胡索半兩没 藥半兩大黄六銖熬搗為散空心酒服三錢七日再 服神騐莫及産後即 减大黄 海藥本草 小兒胎驚 琥珀防風各一錢朱 砂半錢為末豬乳調 一字入口中最 妙 直指方 小兒胎癎 琥珀朱砂各少許全蝎一 枚為末麥門冬湯調一字 服方直 指 小便轉胞 真琥珀一兩為末用水四升葱白 十莖煮汁三升入珀末二錢温服 沙石諸淋三服 皆效 聖惠方 小便淋瀝 琥珀為末二錢麝香少許 白湯服之或萱草煎湯服 老人虛人以人參湯下亦可蜜 丸以赤茯苓湯下 普濟方 小便尿血 琥珀為末 每服二錢 燈心湯下 直指方 從高墜下 有瘀血在内刮琥珀屑酒服方 寸匕或入蒲黄三二七日服四 五次要外 臺祕 金瘡悶絶 不識人琥珀研粉童子小便 調一錢三服瘥 鬼遺方 魚 骨哽咽 六七日不出用琥珀珠一串推入 哽所牽引之即出 外臺祕要 瑿 音黟祐 宋嘉 釋名瑿珀 斆曰瑿是衆珀之長故號瑿珀 時珍曰亦作䃜其色黳黑故名 集解 恭曰古來相傳松脂千年為茯苓又千年為琥 珀又千年為瑿二物燒之皆有松氣狀似𤣥玉 而輕出西戎而有茯苓處無此物今西州南三百黑 磧中得者大則方尺黑潤而輕燒之腥臭高昌人名 為木瑿謂𤣥玉為石瑿共州土石間得者燒作松氣 功同琥珀見風拆破不堪為器恐此二種及琥珀或 非松脂所為也慎微曰梁公子傳柰公云交河之間 平磧中掘深一丈下有瑿珀黑逾純漆或大如車輪 末服攻婦人小腸癥瘕諸疾時珍曰瑿即琥珀之黒 色者或因土色薰染或是一種木瀋結成未必是千 年琥珀復化也玉策經言松脂千年作茯苓茯苓千 年作琥珀琥珀千年作石膽石膽千年作威喜大扺 皆是神異之説未可深憑雷 斆琥珀下所説諸珀可據 氣味甘平無毒主治補心安神破血生肌治婦人癥 瘕 唐 本 小兒帶之辟惡磨滳目翳赤障 藏 器 豬苓 本經 中品 釋名豭豬屎 本 經 豕槖 莊 子 地烏挑 圖經𢎞景曰其塊黑 似豬屎故以名之司 馬彪註莊子云豕槖一名苓其根似豬矢是也時珍 曰馬屎曰通豬屎曰 即苓字其塊零落而下故也 集解 别録曰豬苓生衡山山谷及濟隂寃句二月八 月采隂乾𢎞景曰是楓樹苓其皮黑色肉白而 實者佳削去皮用頌曰今蜀州習州亦有之生土底 不必楓根下始有也時珍曰豬苓亦是木之餘氣所 結如松之餘氣結茯苓之 義他木皆有楓木為多耳 修治 斆曰采得銅刀削去粗皮薄切以東流水浸一 夜至明漉出細切以升麻葉對蒸一日去葉㬠 乾用時珍曰豬苓取 其行濕生用更佳 氣味甘平無毒 普曰神農甘雷公苦無毒權曰微熱 元素曰氣平味甘氣味俱薄升而微 降與茯苓同杲曰淡甘平降也陽中隂也好 古曰甘重于苦陽也入足太陽足少隂經 主治痎瘧解毒蠱疰不祥利水道久服輕身耐老 本 經 解傷寒温疫大熱發汗主腫脹滿腹急痛 甄 權 治渴除 濕去心中懊憹 元 素 㵼膀胱 好 古 開腠理治淋腫脚氣白 濁帶下妊娠子淋胎腫小便不利 時 珍 發明 頌曰張仲景治消渴脈浮小便不利微熱者豬 苓散發其汗病欲飲水而復吐名為水逆冬時 寒𠻳如瘧狀者亦與豬苓此即五苓散也豬苓茯苓 术各三兩澤㵼五分桂二分細搗篩水服方寸匕日 三多飲煖水汗出即愈利水道諸湯劑無若此駚今 人皆用之杲曰苦以泄滯甘以助陽淡以利竅故能 除濕利小便宗奭曰豬苓引水之功多久服必損腎 氣昬人目久服者宜詳審之元素曰豬苓淡滲大燥 亡津液無濕證者勿服之時珍曰豬苓淡滲氣升而 又能降故能開腠理利小便與茯苓同功但入補藥 不如茯 苓也 附方 舊五 新二 傷寒口渴 邪在臟也豬苓湯主之豬苓茯 苓澤㵼滑石阿膠各一兩以水 四升煮取二升每服七合日三服 嘔而思水者亦主之 張仲景方 小兒袐結 豬苓一 兩以水 少許煮雞屎白一錢調 服立通 外臺祕要 通身腫滿 小便不利豬苓五 兩為末熟水服方 寸匕日三服 楊氏産乳 妊娠腫渴 從脚至腹小便不利微渴引 飲方同上法 子母祕録 妊娠子淋 方同上法日三夜二 以通為度 小品方 壯年遺溺 方見草部 半夏下 消渴白濁 方見 半夏 雷丸 本經 下品 釋名雷實 别 録 雷矢 同 上 竹苓 時珍曰雷斧雷楔皆霹靂 擊物精氣所化此物生土 中無苗葉而殺蟲逐邪猶雷之丸也竹之餘氣 所結故曰竹苓苓亦屎也古者屎苓字通用 集解 别録曰雷丸生石城山谷及漢中土中八月采 根暴乾𢎞景曰今出建平宜都間纍纍相連如 丸恭曰雷丸竹之苓也無有苗蔓皆零無相連者今 出房州金州時珍曰雷丸大小如栗狀如豬苓而圓 皮黒肉白 甚堅實 修治 斆曰凡使用甘草水浸一夜銅刀刮去黑皮破 作四五片以甘草水再浸一宿蒸之從巳至未 日乾酒拌再蒸日乾 用大明曰入藥炮用 氣味苦寒有小毒 别録曰鹹微寒有小毒赤者殺人 白者善普曰神農苦黄帝岐伯桐 君甘有毒扁鵲甘無毒李當之大寒權曰苦有小毒 時珍曰甘微苦平之才曰荔實厚朴蓄根芫花為之 使惡 葛根 主治殺三蟲逐毒氣胃中熱利丈夫不利女子 本 經 作摩膏除小兒百病逐邪氣惡風汗出除皮中熱 結積蠱毒白蟲寸白自出不止久服令人隂痿 别 録 逐 風主癲癎狂走 甄 權 發明 𢎞景曰本經云利丈夫别録曰久服隂痿于事 相反志曰經言利丈夫不利女子乃疎利男子 元氣不疎利女子臟氣故曰久服令人隂痿也時珍 曰按陳正敏遯齊閑覽云楊勔中年得異疾每發語 腹中有小聲應之久漸聲大有道士見之曰此應聲 蟲也但讀本草取不應者治之讀至雷丸不應遂頓 服數粒 而愈 附方 舊一 新二 小兒出汗 有熱雷丸四兩粉半斤 為末撲之 千金方 下寸白 蟲 雷丸水浸去皮切焙為末五更初食炙肉少許以 稀粥飲服一錢匕須上半月服蟲乃下 經騐方 筋肉化蟲 方見石部 雄黄下 桑上寄生 本經 上品 釋名寄屑 本 經 寓木 本 經 宛童 本 經 蔦 鳥吊二音時珍曰此 物寄寓他木而生如 鳥立于上故曰寄生寓木蔦木俗呼為寄生 草東方朔傳云在樹為寄生在地為窶藪 集解 别録曰桑上寄生生𢎞農川谷桑樹上三月三 日采莖葉隂乾𢎞景曰寄生松上楊上楓上皆 有形類一般但根津所因處為異則各隨其樹名之 生樹枝間根在枝節之内葉圓青赤厚澤易折旁自 生枝節冬夏生四月花白五月實赤大如小豆處處 皆有以出彭城者為勝俗呼為續斷用之而本經續 斷别在上品主療不同市人混雜無識者恭曰此多 生楓槲櫸栁水楊等樹上葉無隂陽如細栁葉而厚 脆莖粗短子黄色大如小棗惟虢州有桑上者子汁 甚黏核大似小豆九月始熟黄色陶言五月實赤大 如小豆蓋未見也江南人相承用其莖為續斷殊不 相關保昇曰諸樹多有寄生莖葉並相似云是烏鳥 食一物子糞落樹上感氣而生葉如橘而厚軟莖如 槐而肥脆處處雖有須桑上者佳然非自采即難以 别可斷莖視之色深黄者為驗又圖經云葉似龍膽 而厚濶莖短似雞脚作樹形三月四月花黄白色六 月七月結子黄緑色如小豆以汁稠黏者良也大明 曰人多收櫸樹上者為桑寄生桑上極少縱有形與 櫸上者亦不同次即楓樹上者力與櫸樹上者相同 黄色七月六月采宗奭曰桑寄生皆言處處有之從 官南北處處難得豈歲歲斫踐之苦不能生耶抑方 宜不同耶若以為鳥食物子落枝節間感氣而生則 麥當生麥穀當生穀不當生此一物也自是感造化 之氣别是一物古人惟取桑上者是假其氣爾第以 難得真者真者下咽必驗如神向有求此于吳中諸 邑者予遍搜不可得遂以實告之鄰邑以他木寄生 送上服之逾月而死可不慎哉震亨曰桑寄生藥之 要品而人不諳其的惜哉近海州邑及海外之境其 地煖而不蠶桑無採捋之苦氣厚意濃自然生出也 何嘗節間可容他子耶時珍曰寄生高者二三尺其 葉圓而㣲尖厚而柔靣青而光澤背淡紫而有茸人 言川蜀桑多時有生者他處鮮得須自采或連桑采 者乃可用世俗多以襍樹上者充之氣性不同恐反 有害也按鄭樵通志云寄生有兩種一種大者葉如 石榴葉一種小者葉如麻黄葉其子皆相似大者曰 蔦小者曰女蘿今觀蜀本韓氏所説亦是兩種與鄭 説 同 修治 斆曰采得銅刀和根枝莖 葉細剉隂乾用勿見火 氣味苦平無毒 别録曰 甘無毒 主治腰痛小兒背强癰腫充 肌膚堅髮齒長鬚眉安胎 本 經 去女子崩中内傷不足 産後餘疾下乳汁主金瘡去痺 别 録 助筋骨益血脈 大 明 主懷妊漏血不止令胎牢固 甄 權 實氣味甘平無毒主治明目輕身通神 本 經 附方 新 四 膈氣 生桑寄生搗汁一 琖服之 集簡方 胎動腹痛 桑寄生一 兩半阿膠 炒半兩艾葉半兩水一盞半煎一 盞去滓温服或去艾葉 聖惠方 毒痢膿血 六脈微 小並無 寒熱宜以桑寄生二兩防風大芎二錢半灸甘草三 銖為末每服二錢水一盞煎八分和滓服 楊子建 䕶命 方 下血後虚 下血止後但覺丹田元氣虛乏腰膝 沈重少力桑寄生為末每服一錢非 時白湯㸃服方 楊子建䕶命 松蘿 本經 中品 釋名女蘿 别 録 松上寄生 時珍曰名 義未詳 集解 别録曰松蘿生熊耳山谷松樹上五月采隂乾 𢎞景曰山東甚多生雜樹上而以松上者為真 詩云鳥與女蘿施于松上蔦是寄生以桑上者為真 不用松上者互有異同爾時珍曰按毛萇詩注云女 蘿兔絲也吳晋本草兔絲一名松蘿陽𢎞景謂蔦是 桑上寄生松蘿是松上寄生陸佃埤雅言蔦是松柏 上寄生女蘿是松上浮蔓又言在木為女蘿在草為 兔絲鄭樵通志言寄生有二種大曰蔦小曰女蘿陸 璣詩疏言兔絲蔓生草上黄赤如金非松蘿也松蘿 蔓延松上生枝正青與兔絲殊異羅願爾雅翼云女 羅色青而細長無雜蔓故山鬼云被薜荔兮帶女蘿 謂青長如帶也兔絲黄赤不相類然二者附物而生 有時相結故古樂府云南山羃羃兔絲花北陵青青 女蘿樹由來花葉同一心今日枝條分兩處唐樂府 云兔絲故無情隨風任顛倒誰使女蘿枝而來强縈 抱兩草猶一心人心不如草㨿此諸説則女蘿之為 松上蔓當以二陸羅氏之 説為的其曰兔絲者誤矣 氣味苦甘平無毒主治瞋怒邪氣止虛汗頭風女子 隂寒腫痛 本 經 療痰熱温瘧可為吐湯利水道 别 録 治寒 熱胸中客熱痰涎去頭瘡頂上瘤癭令人得眠 甄 權 發明 時珍曰松蘿能平肝邪去寒熱同𤓰蒂諸藥則 能吐痰非松蘿能吐人也葛洪肘後方治胸中 有痰頭痛不欲食氣壯者用松蘿杜蘅三兩𤓰蒂二 十枚酒一升二合漬再宿旦飲一合取吐不吐晚再 服一合孫思邈千金方治胸膈痰辟積熱斷膈湯用 松蘿甘草各一兩恒山三兩𤓰蒂二十一枚水酒各 一升半煑取一 升分三服取吐 楓栁 唐本 草 集解 恭曰楓栁出原州葉似槐莖赤根黄子六月熟 緑色而細剥取莖皮用時珍曰蘇恭言楓栁有 毒出原州陳藏器駁之以為楓栁皮即今風樹皮性 濇能止水痢按斗門方言即今楓樹上寄生其葉亦 可制粉霜此説是也若是楓樹則處處甚多何 必專出原州耶陳説誤矣楓皮見前楓香脂下 皮氣味辛大熱有毒主治風齲齒痛 唐 本 積年痛風不 可忍久治無效者細剉焙不限多少入腦麝浸酒常 服以醉為度 斗門 方 桃寄生 綱 目 氣味苦辛無毒主治小兒中蠱毒腹内堅痛面目青 黄淋露骨立取二兩為末如茶㸃服日四五服 時珍 聖 惠 方 栁寄生 綱 目 集解 時珍曰此即寄 生之生栁上者 氣味苦平無毒主治膈氣刺痛搗汁服一盃 時 珍 占斯 别録 下品 釋名炭皮 别 録 良無極 綱目時珍曰占斯范注方謂之 良無極劉涓子鬼遺方謂之木 占斯盛稱其功而别録 一名炭皮殊不可曉 集解 别録曰占斯生太山山谷采無時𢎞景曰李當 之云是樟樹上寄生樹大銜枝在肌肉今人皆 以胡桃皮為之非是真也按桐君采藥録云生上洛 是木皮狀如厚朴色似桂白其理一縱一横今市人 皆削乃似厚朴而無正縱横理 不知此復是何物莫測真假也 氣味苦温無毒 權曰辛平無毒 茱茰為之使 主治邪氣濕痺寒熱 疽瘡除水堅積血癥月閉無子小兒躄不能行諸惡 瘡癰腫止腹痛令女人有子 别 録 主脾熱洗手足水爛 傷 甄 權 解狼毒毒 藏 器 附方 新 一 木占斯散 治發背腸癰疽痔婦人乳癰諸産 癥瘕無有不療服之腫去痛止膿 消已潰者便早愈也木占斯甘草炙厚朴炙細辛栝 樓防風乾薑人參桔梗敗醬各一兩為散酒服方寸 匕晝七夜四以多為善此藥入咽當覺流入瘡中令 化為水也癰疽炙不發敗壞者尤可服之内癰在上 者當吐膿血在下者當下膿血其瘡未壞及長 服者去敗醬一方加桂心 劉涓子鬼遺方 石刺木 拾 遺 集解 藏器曰石刺木乃木上寄生也生南方林筤間 其樹江西人呼為靳刺亦種為籬院樹似棘而 大枝上 有逆鈎 根皮氣味苦平無毒主治破血産後餘血結瘕煮汁 服神驗不可言 藏 器 木之五 苞木類 四種 竹 本經 中品 釋名 時珍曰竹字象形許慎説文云竹冬生艸也故 字從倒艸戴凱之竹譜云植物之中有名曰竹 不剛不柔非草非木 小異實虛大同節目 集解 𢎞景曰竹類甚多入藥用䈽竹次用淡苦竹又 一種薄殻者名甘竹葉最勝又有實中竹篁竹 並以筍為佳于藥無用頌曰竹處處有之其類甚多 而入藥惟用䈽竹淡竹苦竹三種人多不能盡别按 竹譜䈽竹堅而促節體圓而質勁皮白如霜大者宜 刺船細者可為笛苦竹有白有紫甘竹似篁而茂即 淡竹也然今之刺船者多用桂竹作笛自有一種亦 不名䈽竹苦竹亦有二種一出江西閩中本極粗大 笋味殊苦不可噉一出江浙肉厚而葉長濶笋微有 苦味俗呼甜苦笋是也今南人入藥燒瀝惟用淡竹 一品肉薄節間有粉者時珍曰竹惟江河之南甚多 故曰九河鮮有五嶺寔繁大扺皆土中苞笋各以時 而出旬日落籜而成竹也莖有節節有枝枝有節節 有葉葉必三之枝必兩之根下之枝一為雄二為雌 雌者生笋其根鞭喜行東南而宜死貓畏皂刺油麻 以五月十三日為醉日六十年一花花結實其竹則 枯竹枯曰箹竹實曰 小曰篠大曰簜其中皆虛而 有實心竹出滇廣其外皆圓而有方竹出川蜀其節 或暴或無或促或疎暴節竹出蜀中高節磥砢即笻 竹也無節竹出溱州空心直上即通竹也篃竹一尺 數節出荆南笛竹一節尺餘出吳楚篔簹竹一節近 丈出南廣其幹或長或短或巨或細交廣由吾竹長 三四丈其肉薄可作屋柱䈏竹大至數圍其肉厚可 為梁楝永昌漢竹可為桶斛 竹可為舟船嚴州越 王竹高止尺餘辰州龍絲竹細僅如鍼高不盈尺其 葉或細或大鳯尾竹葉細三分龍公竹葉若芭蕉百 葉竹一枝百葉其性或柔或勁或滑或濇濇者可以 錯甲謂之 簩滑者可以為席謂之桃枝勁者可以 為戈刀箭矢謂之矛竹箭竹筋竹石麻柔者可為繩 索謂之蔓竹弓竹苦竹把髮其色有青有黄有白有 赤有烏有紫有斑斑者駁文㸃染紫者黯色黝然烏 者黑而害母赤者厚而直白者薄而曲黄者如金青 者如玉其别種有棘竹一名竻竹 棘森然大者圍 二尺可禦盗賊㯶竹一名實竹其葉似㯶可為拄杖 慈竹一名義竹叢生不散人栽為 玩廣人以筋竹絲為竹布甚脆 䈽竹葉氣味苦平無毒 别録曰 大寒 主治欬逆上氣溢筋 急惡瘍殺小蟲 本 經 除煩熱風痙喉痺嘔吐 别 録 煎湯熨 霍亂轉筋 時 珍 淡竹葉氣味辛平大寒無毒 權曰 甘寒 主治胸中痰熱欬 逆上氣 别 録 吐血熱毒風止消渴壓丹石毒 甄 權 消痰治 熱狂煩悶中風失音不語壯熱頭痛頭風止驚悸温 疫迷悶妊婦頭旋倒地小兒驚癎天弔 大 明 喉痺鬼疰 惡氣煩熱殺小蟲 孟 詵 凉心經益元氣除熱緩脾 元 素 煎 濃汁潄齒中出血洗脱肛不收 時 珍 苦竹葉氣味苦冷無毒主治口瘡目痛明目利九竅 别 録 治不睡止消渴解酒毒除煩熱發汗療中風瘖瘂 大 明 殺蟲燒末和豬膽塗小兒頭瘡耳瘡疥癬和雞子 白塗一切惡瘡頻用取效 時 珍 發明 𢎞景曰甘竹葉最勝詵曰竹葉堇苦淡甘之外 餘皆不堪入藥不宜人淡竹為上甘竹次之宗 奭曰諸竹笋性皆寒故知其葉一致也張仲景竹葉 湯惟用淡竹元素曰竹葉苦平隂中微陽杲曰竹葉 辛苦寒可升可降陽中隂也其用有二除 新久風邪之煩熱止喘促氣勝之上衝 附方 新 二 上氣發熱 因奔趁走馬後飲冷水所致者竹 葉三斤橘皮三兩水一斗煎五升 細服三日一 劑 肘後方 時行發黄 竹葉五升切小麥七升石膏 三兩水一斗半煮取七升細 服盡劑愈 肘後方 䈽竹根主治作湯益氣止渴補虛下氣 本 經 消毒 别 録 淡 竹根主治除煩熱解丹石發熱渴煮汁服 藏 器 消痰去 風熱驚悸迷悶小兒驚癎 大 明 同葉煎湯洗婦人子宫 下脫 時 珍 甘竹根主治煮汁服安胎止産後煩熱 時 珍 苦竹根主治下心肺五臟熱毒氣剉一斤水五升煮 汁一升分三服 孟 詵 附方 新 一 産後煩熱 逆氣用甘草根切一斗五升煮取 七升去滓入小麥二升大棗二十 枚煮三四沸入甘草一兩麥門冬一升 再煎至二升每服五合 婦人良方 淡竹茹氣味甘微寒無毒主治嘔啘温氣寒熱吐血 崩中 别 録 止肺痿唾血鼻衂治五痔 甄 權 噎膈 孟 詵 傷寒勞 復小兒熱癎婦人胎動 時 珍 苦竹茹主治下熱壅 孟 詵 水煎服止尿血 時 珍 筀竹茹主治勞熱 大 明 附方 舊五 新五 傷寒勞復 傷寒後交接勞復卵腫股痛竹 皮一升水三升煮五沸服汁 朱肱南陽 活人書 婦人勞復 病初愈有所勞動致熱氣衝胸 手足搐搦拘急如中風狀淡竹 青茹半斤栝樓二兩水二升 煎一升分二服 活人書 産後煩熱 内虛短氣甘 竹茹湯用甘 竹茹一升人參茯苓甘草各二兩黄芩二兩 水六升煎二升分服日三服 婦人良方 婦人損 胎 孕八九月或墜傷牛馬驚傷心痛用青竹 茹五兩酒一升煎五合服 子母祕録 月水不 斷 青竹茹微炙為末每服三 錢水一盞煎服 普濟方 小兒熱痛 口噤體熱竹 青茹三兩醋 三升煎一升服一 合 子母祕録 齒血不止 生竹皮醋浸令人含之 噀其背上三過以茗汁 漱之方 千金 牙齒宣露 黄竹葉當歸尾研末煎 湯入鹽含漱 永類方 飲酒頭痛 竹茹二兩水五升煮三升納雞 子三枚煮三沸食之 千金方 傷損内痛 兵杖所加 木石所迮 血在胸背脅下刺痛用青竹茹亂髪各一團炭火 炙煎為末酒一升煮三沸服之三服愈 千金方 淡竹瀝修治 機曰將竹截作二尺長劈開以磚兩片 對立架竹于上以火炙出其瀝以盤承 取時珍曰一法以竹截長五六寸以瓶盛倒懸下 用一器承之周圍以炭火逼之其油瀝于器下也 氣味甘大寒無毒 時珍曰薑 汁為之使 主治暴中風風痺胸中 大熱止煩悶消渴勞復 别 録 中風失音不語養血清痰 風痰虛痰在胸膈使人癲狂痰在經絡四肢及皮裏 膜外非此不逹不行 震 亨 治子冐風痓解射罔毒 時 珍 䈽竹瀝主治風痓 别 録 苦竹瀝主治口瘡目痛明目利九竅 别 録 同功淡竹 大 明 治牙疼 時 珍 慈竹瀝主治療熱風和粥飲服 孟 詵 發明 𢎞景曰凡取竹瀝惟用淡苦䈽竹者雷曰久渴 心煩宜投竹瀝震亨曰竹瀝滑痰非助以薑汁 不能行諸方治胎産金瘡口噤與血虛自汗消渴小 便多皆是隂虛之病無不用之産後不礙虛胎前不 損子本草言其大寒似與石膏黄苓同類而世俗因 大寒二字棄而不用經云隂虛則發熱竹瀝味甘性 緩能除隂虛之有大熱者寒而能補與薯蕷寒補義 同大寒言其功非獨言其氣也世人食筍自㓜至老 未有因其寒而病者瀝即筍之液也又假於火而成 何寒如此之甚耶但能食者用荆瀝不能食者用竹 瀝時珍曰竹瀝性寒而滑大抵因風火燥熱而有痰 者宜之苦寒濕胃虛腸滑之人服之則反傷腸胃筍 性滑利多食㵼人僧家謂之刮腸箆即此義也丹溪 朱氏謂大寒言其功不言其氣殊悖于理謂大寒為 氣何害于功淮南子云槁竹有火不鑽不然今猫獠 人以乾竹片相戞取火則竹性雖寒亦未必大寒也 神仙傳云昔姜公服竹汁餌桂得長生蓋竹汁性寒 以桂濟之亦與用薑汁佐竹瀝之意相同淡竹今人 呼為水竹有大小二種此竹汁多而甘 沈存中言苦竹之外皆為淡竹誤矣 附方 舊十二 新九 中風口噤 竹瀝薑汁等分日 日飲之 千金方 小兒口噤 體熱用竹瀝二合煖飲 分三四服 兵部手集 産後中風 口噤身直面青手 足反張竹瀝飲一 二升即甦 梅師方 破傷中風 凡閃脱折骨諸瘡慎不可當風 用扇中風則發痓口噤項急殺 人急飲竹瀝二三升忌冷飲食及酒竹瀝卒 難得可合十許束併燒取之 外臺祕要 金瘡中 風 口噤欲死竹瀝半升 微微煖服 廣利方 大人喉風 筀竹油頻飲 之 集簡方 小兒 重舌 竹瀝漬黄蘗時時 㸃之 簡便方 小兒傷寒 淡竹瀝葛根汁各 六合細細與服 千金 方 小兒狂語 夜後便發竹瀝夜服二 合 姚和衆至寶方 婦人胎動 妊 娠 因夫所動困絶以竹瀝 飲一升立愈 産寶 孕婦子煩 竹瀝頻頻飲之兩 梅師方伏苓二 竹瀝一升水四升煎二 升分三服不瘥更作之 時氣煩燥 五六日不解青竹 瀝半盞煎熱數數 飲之厚覆取 汗 千金方 消渴尿多 竹瀝恣飲數日 愈 肘後方 欬嗽肺痿 大 人 小兒欬逆短氣胸中吸吸欬出涕吐嗽出臭膿用淡 竹瀝一合服之日三五次以愈為度 李綘兵部手 集 産後虛汗 淡竹瀝三合煖服須 㬰再服 昝殷産寶 小兒吻瘡 竹瀝和 黄連黄 蘖黄丹傳之 全㓜心鑑 小兒赤目 淡竹瀝㸃之或入 人乳 古今録騐 赤目眥痛 不得開者肝經實熱所致或生障瞖用苦竹瀝五合 黄連二分綿褁浸一宿頻㸃之令熱淡出 梅師方 卒牙齒痛 苦竹燒一頭其一頭汁出 熱揩之 姚僧坦集騐方 丹石毒發 頭眩 耳鳴 恐懼不安淡竹瀝頻服 二三升 古今録騐 竹筍 見菜 部 慈竹籜主治小兒頭身惡瘡燒散和油塗之或入輕 粉少許 時 珍 竹實主治通神明輕身益氣 本 經 發明 别録曰竹實出益州𢎞景曰竹實出藍田江東 乃有花而無實頃來斑斑有實狀如小麥可為 飯食承曰舊有竹實鸞鳯所食今近道竹間時見開 花小白如棗花亦結實如小麥子無氣味而濇江浙 人號為竹米以為荒年之兆其竹即死必非鸞鳯所 食者近有餘干人言竹實大如雞子竹葉層層包褁 味甘勝蜜食之令人心膈清凉生深竹林茂盛䝉宻 處頃因得之但日久汁枯乾而味尚存爾乃知鸞鳯 所食非常物也時珍曰按陳藏器本草云竹肉一名 竹實生苦竹枝上大如雞子似肉臠有大毒須以灰 汁煮二度煉訖乃依常菜茹食煉不熟則㦸人喉出 血手爪盡脱也此説與陳承所説竹實相似恐即一 物但苦竹上者有毒爾 與竹米之竹實不同 山白竹 即山間小 白竹也 主治燒灰入腐爛癰疽藥 時 珍 爆竹主治辟妖氣山魈 慎微曰李畋該聞集云仲叟 者家為山魈所祟擲石開戸 畋令旦夜于庭中爆竹數 十竿若除夕然其祟遂止 竹黄 宋開 寶 釋名竹膏 志曰天竺黄生天竺國今諸竹内徃往得 之人多燒諸骨及葛粉等雜之大明曰此 是南海邊竹内塵沙結成者宗奭曰此是竹内所生 如黄土着竹成片者時珍曰按吳僧贊寧云竹黄生 南海鏞竹中此竹極大又名天竹其内有黄可以 療疾本草作天竺者非矣 竹亦有黄此説得之 氣味甘寒無毒 大明曰平 伕粉霜 主治小兒驚風天弔去諸 風熱鎮心明目療金瘡滋養五臟 開 寶 治中風痰壅卒 失音不語小兒客忤癎疾 大 明 制藥毒發熱 保 昇 發明 宗奭曰天竹黄凉心經去風熱作小兒藥尤宜 和緩故也時珍曰竹黄出于大竹之津氣結成 其氣味功用與竹瀝 同而無寒滑之害 附方 新 一 小兒驚熱 天竹黄二錢雄黄牽牛末各一錢 研匀麫糊丸粟米大每服三五丸 薄荷湯下 錢乙方 仙人杖 宋嘉 祐 集解 藏器曰此是筍欲成竹時立死者色黑如漆五 六月收之苦竹桂竹多生此别有仙人杖草見 草部又枸杞亦名 仙人杖與此同名 氣味鹹平無毒 大明 曰冷 主治噦氣嘔逆小兒吐乳大人 吐食反胃辟痁並水煮服之 藏 器 小兒驚癎及夜啼置 身伴睡良又燒為末水服方寸匕主痔病忌牛肉 大 明 煮汁服下魚骨硬 時 珍 鬼齒 拾 遺 釋名鬼鍼 藏器曰此腐竹根先入地者為其 賊惡故隠其名草部亦有鬼鍼 氣味苦平無毒主治中惡注忤心腹痛煮汁服之 藏 器 煮汁服下骨硬燒存性入輕粉少許油調塗小兒頭 瘡 時 珍 附方 新 二 魚骨硬咽 籬脚朽竹去泥研末蜜丸芡子大 綿裹含之其骨自消也 王璆百 一選 方 小便尿血 籬下竹根入土多年者不拘多少洗 凈煎湯併服數盌立止 救急良方 木之六 雜木類七種 附録二十種 淮木 本經 下品 校正 併入别録有名 未用城裏赤柱 釋名百歲城中木 本 經 城裏赤柱 别録曰淮木生晉陽 平澤又云城裏赤柱 生晉平陽時珍曰按吳普本草淮木生晉平陽河東 平澤與别録城裏赤柱出處及主治相同乃一物也 即古城中之木晋人用之故云生晉平陽 及河東今併為一但淮木字恐有差譌耳 氣味苦平無毒 别録曰辛普曰 神農雷公無毒 主治久欬上氣傷中 虛羸 本 經 女子隂蝕漏下赤白沃 城裏赤柱療婦人 漏血白沃隂蝕濕痺邪氣補中益氣 並别 録 煮湯服主 難産 杜正 論 城東腐木 别録有 名未用 校正 併入拾遺腐 木地主二條 釋名地主 藏器曰城東腐木即城東古木在土中腐 爛者一名地主城東者猶東牆土之義也 杜正倫方用古城柱木煮 湯服治難産即其類也 氣味鹹温無毒 藏器 曰平 主治心腹痛止洩便膿血 别 録 主 鬼氣心痛酒煮一合服蜈蚣咬者取腐木漬汁塗之 亦可研末和醋傅之 藏 器 凡手足掣痛不仁不隨者朽 木煮湯熱漬痛處甚良 時 珍 東家雞棲木 拾 遺 釋名 時珍曰酉陽雜俎 作東門雞棲木 主治無毒主失音不語燒灰水服盡一升效 藏 器 古厠木 拾 遺 厠籌附 主治鬼魅傳尸温疫魍魎神崇以太歲所在日時當 戸燒熏又熏杖瘡令冷風不入 藏 器 附録厠籌主難産及霍亂身冷轉筋中惡鬼氣並於 牀下燒取熱氣徹上此物雖微其功可録 藏 器 古櫬板 拾 遺 集解 藏器曰此古塚中棺木也彌古者隹杉材最良 千歲者通神宜作琴底爾雅注云杉木作棺埋 之不 腐 主治無毒主鬼氣注忤中惡心腹痛背急氣喘惡夢 悸常為鬼神所 撓者水及酒和東引桃枝煎服當 得吐下 藏 器 附方 新 一 小兒夜啼 朽棺木燒明照 之即止 聖惠 震燒木 拾 遺 釋名霹靂木 時珍曰此雷所擊之木也方士取刻符 印以召鬼神周日用注博物志云用撃 鳥影其鳥 必自堕也 主治火驚失心煮汁服之又掛門户大厭火災 藏 器 河 邊木 拾 遺 主治令人飲酒不醉五月五日取七寸投酒中二徧 飲之必能飲也 藏 器 附録諸木一十九種 新雉木 别録曰味苦香温無毒主風眩痛 可作沐藥七月采隂乾實如桃 合新木 别録曰味辛平無毒解 心煩止瘡痛生遼東 俳蒲木 别録曰味甘平無毒主少氣止 煩生陵谷葉如柰實赤三棱 遂陽木 别録曰味甘無毒主益氣生山中如 白楊葉三月實十月熱赤可食 學木核 别録曰味甘寒無毒主脇下留飲胃 氣不平除熱如蕤核五月采隂乾 栒 音 荀 核 别録曰味苦療水 身面癰腫五月采 木核 别録曰療腸澼花療不足子療傷 中根療心腹逆氣止渴十月采 荻皮 别録曰味苦止消渴白蟲益氣生江 南如松葉有别刺實赤黄十月采 柵木皮 珣曰味苦温無毒主霍亂吐瀉小兒吐乳煖 胃正氣並宜水煎服按廣志云生廣南山野 其樹 如桑 乾陀木皮 珣曰按西域記云生西國彼人用染僧褐 故名乾陀褐色也樹大皮厚葉如櫻桃安 南亦有温平無毒主癥瘕氣塊温腹煖胃止嘔 逆並良破宿血婦人血閉腹内血塊酒煎服之 馬瘍木根皮 藏器曰有小毒主惡瘡疥癬有蟲為 末和油塗之出江南山谷樹如櫪也 角落木皮 藏器曰味苦温無毒主赤白痢煮汁 服之生江西山谷似茱萸獨莖也 芺樹 藏器曰有大毒主風㾖偏枯筋骨攣縮癰 皮 膚不仁疼冷等取枝葉搗碎大甑蒸熱鋪牀上 卧之冷更易骨節間風盡出當得大汗用補藥及羮 粥食之慎風冷勞復生江南深山葉長厚冬月不凋 山人 識之 白馬骨 藏器曰無毒主惡瘡和黄連細辛白調牛膝 雞桑皮黄荆等燒末淋汁取治瘰癧惡瘡蝕 息肉白癜風揩破塗之又单取莖葉煮汁 服止水痢生江東似石榴而短小對節 慈母枝葉 藏器曰炙香作飯下氣止渴令人不睡主 小兒痰痞生山林間葉如櫻桃而小樹髙 丈餘山人 並識之 黄屑 藏器曰味苦寒無毒主心腹痛霍亂破血酒煎 服之酒疸目黄及野雞病熱痢下血並水煮服 之從西南來者並作 屑染黄用之樹如檀 那耆悉 藏器曰味苦寒無毒主結熱熱黄大小便濇 赤丹毒諸熱明目取汁洗目主赤爛熱障生 西南諸國 一名龍花 帝休 藏器曰主帶之愁自銷生少室山嵩高山山海 經云少室山有木名帝休其枝五衢黄花黑實 服之不愁今嵩山應有此木人未 識固宜求之亦如萱草之忘憂也 大木皮 頌曰生施州四時有葉無花樹之大小定其 皮味苦濇性温無毒采無時土人與苦桃皮 櫻桃皮三皮刮洗淨焙乾等分搗羅 酒服一錢治一切熱毒氣服食無忌 本草綱目卷三十七
欽定四庫全書 本草綱目卷三十八目録 服器部 李時珍曰敝帷敝葢聖人不遺木屑竹頭賢者注意無 棄物也中流之壺拯溺雪窖之氊救危無微賤也服帛 器物雖屬尾𤨏而倉卒值用亦奏竒功豈可藐眎而漫 不經神耶舊本散見草木玉石蟲魚人部今集其可備 醫用者凡七十九種為服器部分為二部曰服帛曰器物 名醫别録三種 梁陶𢎞景註 唐本草 唐蘇恭 本草拾遺三十五種 唐陳藏 器 藥性本草一種 唐甄權 開寶本草一種 宋馬志 嘉祐本草一種 宋掌禹錫 本草綱目三十五種 明李時珍 附註 魏吳普本草註 蜀韓保昇重 唐李珣海藥 宋蘇頌圖經 宋唐慎微證類 元朱震亨補遺 㓂宗奭衍義 服器之一 服帛類二十五種 錦 拾遺 絹 綱目 帛 拾遺 布 拾遺 綿 拾遺 褌襠 拾遺衣附 月經 汗衫 綱目 孝子衫 拾遺 缺 病人衣 綱目 缺 衣帶 拾遺 缺 頭巾 綱目 幞頭 綱目 皮巾子 綱目 皮腰袋 綱目 繳脚布 拾遺 敗天公 拾遺 即笠 故蓑衣 拾遺 氊屜 綱目 皮鞾 綱目 麻鞋 唐本 草鞋 拾遺 履屧鼻繩 唐本 自經死繩 拾遺 靈牀鞋 拾遺 死人枕席 拾遺 右附方舊七新六十三 服器之二 器物類五十四種 紙 綱目 青紙 綱目 印紙 拾遺 桐油繖紙 綱目 厯日 綱目 鍾馗 綱目 桃符 藥性 桃橛 拾遺 救月杖 拾遺 撥火杖 拾遺 吹火筒 綱目 鑿柄木 拾遺 鐵椎柄 拾遺 銃楔 綱目 弓鞘 拾遺 馬鞭 綱目 箭笴及鏃 拾遺 弓弩絃 别録 紡車絃 綱目 梭頭 拾遺 連枷關 綱目 楤擔尖 綱目 梳箆 拾遺 鍼線袋 拾遺 蒲扇 拾遺 蒲席 别録 簟 綱目 簾箔 嘉祐 漆器 綱目 硏硃石槌 拾遺 燈盞 綱目 燈盞 綱目 燈盞油 綱目 車脂 開寶 敗船茹 别録 故木砧 拾遺 杓 拾遺 筯 拾遺 甑 唐本 鍋蓋 綱目 飯籮 拾遺 蒸籠 綱目 炊單布 綱目 故炊帚 拾遺 弊帚 綱目 簸箕舌 綱目 竹籃 拾遺 魚笱 綱目 魚網 拾遺 草麻繩索 綱目 馬絆繩 綱目 縳豬繩 綱目 牛牶 綱目 厠籌 拾遺 尿桶 綱目 右附方舊十六新六十六 本草綱目卷三十八目録
欽定四庫全書 本草綱目卷三十八 明 李時珍 撰 服器之一 服帛類二 十五種 錦 拾遺 釋名 時珍曰錦以五色絲織成文章故字從帛從 金諧聲且貴之也禹貢兖州厥篚織文是也 主治故錦煮汁服療蠱毒燒灰傅小兒口中熱瘡 藏 器 燒灰主失血下血血崩金瘡出血小兒臍瘡濕腫 時 珍 附方 新 二 吐血不止 紅錦三寸燒灰 水服 聖惠方 上氣喘急 故錦一 寸燒灰 茶服神效 普濟方 絹 綱目 釋名 時珍曰絹疏帛也生曰絹熟曰練入藥 用黄絲絹乃蠶吐黄絲所織非染色也 主治黄絲絹煮汁服止消渴産婦脬損洗痘瘡潰爛 燒灰止血痢下血吐血血崩 時 珍 緋絹燒灰入瘧藥 時 珍 附方 新 二 婦人血崩 黄絹灰五分棕櫚灰一錢貫衆灰 京墨灰荷葉灰各五分水酒調服 即止方 集簡 産婦脬損 小便淋瀝不斷黄絲絹三尺以炭 灰淋汁煮至極爛清水洗淨入黄 蠟半兩蜜一兩茅根二錢馬勃末二錢水一升煎一 琖空心頓服服時勿作聲作聲即不效名固脬散 又方産時傷脬終日不小便只淋濕不斷用生絲黄 絹一尺白牡丹根皮末白芨末名一錢水二盌煮至 絹爛如餳服之不宜 作聲 婦人良方 帛 拾遺 釋名 時珍曰素絲所織長狹如巾故字從白巾厚者 曰繒雙絲者曰縑後人以染絲造之有五色帛 主治緋帛燒研傅初生兒臍未落時腫痛又療惡瘡 丁腫諸瘡有根者入膏用為上仍以掌大一片同露 蜂房棘刺鈎爛草節亂髮等分燒硏空腹服方寸匕 藏 器 主墜馬及一切筋骨損 好 古 燒硏療血崩金瘡出血 白駁風 時 珍 五色帛主盗汗拭乾訖棄道頭 藏 器 附方 新 一 肥脈 病 丙 穩 禾 疹 曹姓帛拭之 愈 千金方 布 拾遺 釋名 時珍曰布有麻布絲布木 綿布字從手從巾會意也 主治新麻布能逐淤血婦人血閉腹痛産後血痛以 數重包白鹽一合煆硏温酒服之 舊麻布同旱蓮 草等分瓶内泥固煆硏日用揩齒能固牙烏鬚 時 珍 白布治口脣緊小不能開合飲食不治殺人作大炷 安刀斧上燒令汗出拭塗之日三五度仍以青布燒 灰酒服 時 珍 青布解諸物毒天行煩毒小兒寒熱丹毒并水漬取 汁飲之浸汁和生薑汁服止霍亂燒灰傅惡瘡經年 不瘥者及灸瘡止血令不傷風水燒烟熏嗽殺蟲熏 虎狼咬瘡能出水毒入諸膏藥療丁腫狐尿等惡瘡 藏 器 燒灰酒服主脣裂生瘡口臭仍和脂塗之與藍靛 同功 時 珍 附方 舊二 新六 惡瘡防水 青布和蠟燒烟筒中熏之 入水不爛 陳藏器本草 瘡傷 風水 青布燒烟于器中以器口熏瘡得 惡汁出則痛痒瘥 陳藏器本草 臁瘡潰爛 陳 艾 五錢雄黄二錢青布卷作大炷㸃火熏 之熱水流數次愈 鄧筆峯雜興方 交接違禮 女 人 血出不止青布同髮燒 灰納之 僧坦集騐方 霍亂轉筋 入腹無可奈何者 以酢煮青布搽之 冷則易 千金方 傷寒陽毒 狂亂甚者青布一尺浸 冷水貼其胸前活人書 目痛磣濇 不得瞑用青布炙熱以時熨 之仍蒸大豆作枕 聖惠方 病後目赤 有方同上冷 千金方用 水漬青布 掩之數易 綿 拾遺 集解 時珍曰古之綿絮乃繭絲纒延不可紡織 者今之綿絮則多木綿也入藥仍用絲綿 主治新綿燒灰治五野雞病每服酒二錢 衣中故 綿絮主下血及金瘡出血不止以一握煮汁服 藏 器 綿 灰主吐血衂血下血崩中赤白帶下疳瘡臍瘡聤耳 時 珍 附方 新 十 霍亂轉筋 腹痛以苦酒煮絮 褁之 聖惠方 吐血咯血 新綿 一兩 燒灰白膠切片炙黄一兩每 服一錢米飲下 普濟方 吐血衂血 好綿燒灰打 麫糊入清酒 調服之 普濟方 腸風㵼血 破絮燒灰枳殻麩炒等分麝香少 許為末毎服一錢米飲下 聖惠 方 血崩不止 好綿及婦人頭髮共燒存 百草霜等 分為末每服三錢温酒下或加棕灰 東垣方用白綿子蓮花心當歸茅花紅花各一兩以 白紙褁定黄泥固濟燒存 為末毎服一錢入麝香 少許食前好酒服蓮乾坤祕韞用舊綿絮去灰土一 斤新蠶絲一斤陳 房十箇舊炊箄一枚各燒存性 各取一錢空心熱酒下 日三服不過五日愈 氣結淋病 不通用好綿四兩 燒灰麝香半分每 服二錢温葱酒連 進三服 聖惠方 臍瘡不乾 綿子燒灰傅之 傅氏活嬰方 聤耳出 汁 故綿燒灰綿裹 塞之 聖惠方 褌襠 拾遺 釋名袴 綱 目 犢鼻 綱 目 觸衣 綱 目 小衣 時珍曰褌亦作裩䙝 衣也以渾複為之故 曰褌其當隠處者為襠縫合者為袴 短者為犢鼻犢鼻穴名也在膝下 主治洗褌汁解毒箭幷女勞復 别 録 隂陽易病燒灰服 之幷取所交女人衣裳覆之 藏 器 主女勞疸及中惡鬼 忤 時 珍 發明 時珍曰按張仲景云隂陽易病身體重少氣腹 裏急或引隂中拘急熱上衝胸頭重不欲舉眼 中生花膝脛拘急者燒裩散主之取中裩近隂處燒 灰水服方寸匕日三服小便即利隂頭微腫則愈男 用女女用男成無已解云此 以導隂氣也童女者尤良 附方 新 四 金瘡傷重 被驚者以女人中衣舊者炙 襠熨之 李筌太白經註 胞衣 不下 以本婦裩覆井上或以所 着衣籠竈上 千金方 房勞黄病 體重不眠 眼赤如珠 心下塊起若瘕十死一生宜烙舌下炙心俞關元二 七壯以婦人内衣燒灰酒服二錢 三十六黄方 中鬼昬厥 四肢拳冷口鼻出血用久汚溺衣燒灰每 服二錢沸湯下男用女女用男 趙原陽 真人濟 急方 附録月經衣 見人部 天癸下 汗衫 綱 目 釋名中單 綱 目 裲襠 羞袒 時珍曰古者短襦為衫今 謂長衣亦曰衫矣王叡炙 轂子云漢王與項羽戰汗透中單改名汗衫劉熙釋 名云汗衣詩謂之澤衣或曰鄙袒或曰羞袒用六尺 裁足覆胸背言羞鄙于袒故衣此 爾又前當胸後當背故曰裲襠 主治卒中忤惡鬼氣卒倒不知人逆冷口鼻出清血 或胸脇腹内絞急切痛如鬼撃之狀不可按摩或吐 血衂血用乆垢汗衫燒灰百沸湯或酒服二錢男用 女女用男中襯衣亦可 時 珍 附方 新 一 小兒夜啼 用本兒初穿毛衫兒放瓶 内自不哭也 生生編 主治故頭巾治天行勞復後渴取多膩者浸汁時服 一升 時珍方 千金 附方 新 四 霍亂吐利 偷本人頭繒以百沸湯泡汁 服一呷勿令知之 集𤣥方 卒忽 心痛 三年頭 沸湯淋汁飲之以盌覆 于閑地周時即愈 聖惠方 惡氣心痛 破 網 巾燒灰一錢貓屎燒灰 五分温酒服 馬氏方 下蝕疳瘡 破絲網燒存性孩 兒茶各等分研末 以濃茶洗浄擫之三五次效 忌生冷房事發物 集簡方 幞頭 綱 目 釋名 時珍曰幞頭朝服也北周武帝始用漆 紗製之至唐又有紗㡌之製逮今用之 主治燒烟熏産後血運燒灰水服治血崩及婦人交 腸病 時 珍 發明 時珍曰按陳總領方治暴崩下血琥珀散用漆 紗㡌灰云取陽氣沖上之義又夏子益竒疾方 云婦人因生産隂陽易位前隂出糞名曰交腸病取 舊幞頭燒灰酒服仍間服五苓散分利之如無幞頭 凡舊漆紗㡌皆可代之此 皆取漆能行敗血之義耳 皮巾子 綱 目 主治下血及大風癘瘡燒灰入藥 時 珍 附方 新 一 積年腸風 瀉血服藥不瘥敗皮巾子燒灰白 礬燒灰一兩人指甲燒焦麝香各 一分乾薑炮三兩為末每 服一錢米飲下 聖惠方 皮腰袋 綱 目 主治大風癘瘡燒灰入藥 時 珍 繳脚布 拾 遺 釋名 時珍曰即裏脚布也李斯書云天下 之士裹足不入秦是矣古名行縢 主治無毒主天行勞復馬駿風黑汗出者洗汁服之 多垢者佳 藏 器 婦人欲回乳用男子褁足布勒住經宿 即止 時 珍 敗天公 别録 下品 釋名笠 𢎞景曰此乃人所戴竹笠之敗者取竹燒灰 用時珍曰笠乃賤者禦雨之具以竹為胎以 箬葉夾之穹天論云天形如笠而冐地之表則天公 之名蓋取于此近代又以牛馬尾㯶毛皂羅漆製以 蔽日者亦名笠子乃 古所謂褦襶子者也 主治平主鬼疰精魅燒灰酒服 别 録 故蓑衣 拾 遺 釋名襏襫 音潑適時珍曰蓑草結衣禦雨之具管 子云農夫首戴茅蒲身服襏襫即此也 主治蠼螋溺瘡取故蓑衣結燒灰油和傅之 藏 器 氊屜 音替 綱目 釋名 音 替 屧 音爕時珍曰凡履中薦襪 下氊皆曰屜可以代替也 主治瘰癧燒灰五七酒一升和平旦向日服取吐良 思 邈 附方 新 三 痔瘡初起 痒痛不止用氊襪烘熱 熨之冷又易 集𤣥方 一切心痛 氊襪後跟一對燒灰酒服 男用女女用男 壽域方 斷酒不飲 以酒漬氊屜一 宿平旦飲得吐 即止也 千金方 皮鞾 綱 目 釋名靴 時珍曰鞾皮履也所以華足故字從革華劉 熈釋名云鞾跨也便於跨馬也本胡服趙武 靈王好着短靿鞾後世乃作 長靿鞾入藥當用牛皮者 主治癬瘡取舊鞾底燒灰同皂礬末摻之先以葱椒 湯洗淨 時 珍 附方 新 五 牛皮癬瘡 舊皮鞋底燒灰入輕粉少 許麻油調抹 直指方 小兒頭 瘡 聖惠方用皮鞋底洗淨煮爛洗訖傅之傅又 方舊皮鞋靣燒灰入輕粉少許生油調 瘰癧 已潰 牛皮油鞋底燒灰麻 油調傅之 集𤣥方 身項粉瘤 舊皮鞋底洗淨 煮爛成凍子常 食之瘤自破如豆 腐極臭 直指方 腸風下血 皮鞋底蠶蠒蛻核桃殻 紅雞冠花等分燒灰每 酒服一錢 聖惠方 麻鞋 唐本 草 釋名屨 綱 目 屝 音 費 靸 音先立切時珍曰鞋古作鞵即履 也古者以草為屨以帛為履周人 以麻為鞋劉熈釋名云鞋者解也縮其上易舒解也 履者禮也飾足為禮也靸者襲也履頭深襲覆足也 皮底曰屝屝者皮也木底曰舄乾腊 不畏濕也入藥當用黄麻苧麻結者 主治舊底洗浄煮汁服止霍亂吐下不止及食牛馬 肉毒腹脹吐利不止又解紫石英發毒 蘇 恭 煮汁服止 消渴 時 珍 附方 舊五 新七 霍亂轉筋 故麻鞋底燒赤投酒中煮 取汁服 陳藏器本草 瘧疾 不止 故鞋底去兩頭燒灰井 華水服之 千金方 鼻塞不通 麻鞋燒灰吹 之立通 經 騐 方 鼻中衂血 鞋 燒灰吹之立 効 貞元廣利方 小便遺牀 麻鞋尖頭 二七枚燒 灰歲朝井華水 服之 近効方 大腸脱肛 炙麻鞋底頻按入仍以故 麻鞋底鱉頭各一枚燒硏 傅之按入即不 出也 千金方 子死腹中 取本婦鞋底炙熱熨腹上 下二七次即下 集𤣥方 胎衣不下 方同 上 夜臥禁魘 凡臥時以鞋一仰一覆則 無魘及惡夢 起居雜忌 折傷接骨 市上乞兒破鞋底一隻燒灰白麫等分好 醋調成糊敷患處以絹束之杉片夾定須 㬰痛止骨節有聲為 效 楊誠經騐方 白駮癜風 麻鞋底燒灰 擦之聖惠方 蜈蚣傷 螫 麻履底炙熱揩之 即安 外臺祕要 草鞋 拾 遺 釋名草屨 綱 目 屩 音 蹻 不借 綱 目 千里馬 時珍曰世本言黄 帝之臣始作屨即 今草鞋也劉熈釋名云屨者拘也所以拘足也屩者 蹻也着之蹻便也不借者賤而易得不假借人也 主治破草鞋和人亂髮燒灰醋調傅小兒熱毒遊腫 藏 器 催生治霍亂 時 珍 附方 新 五 産婦催生 路旁破草鞋一隻洗浄燒灰酒服 二錢如得左足生男右足生女覆 者兒死側者有驚自 然之理也 胎産方 霍亂吐瀉 出路在家應急方用 路旁破草鞋去兩頭 洗三四次水煎湯一盌滚 服之即愈 事海文山 渾身骨痛 破草鞋燒灰香 油和貼痛處即 止方救 急 行路足腫 被石墊傷者草鞋浸尿釭内半日 以磚一塊燒紅置鞋于上將足踏 之令熱氣入皮裏 即消 救急方 臁瘡潰爛 海上方詩云左脚草鞋 將棒挑水中洗淨火中 燒細研為末加輕粉 洗以鹽湯傅即消 屐屧鼻繩 唐本 草 釋名木屐 時珍曰屐乃木履之下有齒者其施鐵者 曰 音局劉熙釋名云屐者支也支以踏 泥也志曰别本注云履屧江南以銅木為底用蒲為 鞵麻穿其鼻江北不識也久着斷爛者乃堪入藥 主治哽咽心痛胸滿燒灰水服 唐 本 附方 新 七 婦人難産 路旁破草鞋鼻子燒 灰酒服 集𤣥方 睡中尿牀 麻 鞋 綱帶及鼻根等惟不用底七量以水 七升煮二升分再服 外臺祕要 戸咽痛痒 聲音 不出 履鼻繩燒灰水服 之 葛洪肘後方 燕口吻瘡 木履尾煻火中煨熱取 拄兩吻各二七遍 千 金 方 小兒頭瘡 草鞋鼻子燒灰香油 調傅之 聖濟録 手足瘑瘡 故履系 燒灰傅 之方千 金 狐尿刺瘡 麻鞋綱繩如棗大婦人内衣有血 者手大一片鈎頭棘針二七枚并 燒研以豬脂調傅當有 蟲出 陳藏器本草 自經死繩 拾 遺 主治卒發狂顛燒末水服三指撮陳蒲煮汁服亦佳 藏 器 發明 時珍曰按張來明道志云蘄水一富家子遊倡 宅驚走仆于刑人尸上大駭發狂明醫龎安常 取絞死囚繩燒灰和藥與服遂愈觀此則古書 所載冷僻之物無不可用者在遇圓機之士耳 靈牀下鞋 拾 遺 原缺 死人枕席 拾 遺 主治尸疰石蚘又治疣目以枕及席拭之二七遍令 爛去疣 藏 器 療自汗盗汗死人席縁燒灰煮汁浴身自 愈 時珍方 聖惠 發明 藏器曰有嫗人患冷滯積年不瘥宋徐嗣伯診 之曰此尸疰也當以死人枕煮服之乃愈于是 往古塜中取枕枕已一邊腐缺嫗服之即瘥張景聲 十五歲患腹脹靣黄衆藥不能治以問嗣伯嗣伯曰 此石疣爾極難療當取死人枕煮服之得大疣蟲頭 堅如石者五六升病即瘥沈僧翼患眼痛又多見鬼 物嗣伯曰邪氣入肝可覓死人枕煮服之竟可埋枕 于故處如其言又愈王晏問曰三病不同皆用死人 枕而俱瘥何也答曰尸疰者鬼氣也伏而未起故令 人沈滯得死人枕治之魂氣飛越不附體故尸疰自 瘥石蚘者醫療既僻蚘蟲轉堅世間藥不能遣須以 鬼物驅之然後乃散故用死人枕煮服之邪氣入肝 則使人眼痛而見魍魎須邪物以鈎之故用死人枕 之氣因不去之故令埋于故處也時珍曰按謝士泰 刪繁方治尸疰或見尸或聞哭聲者取死人席斬棺 内餘棄路上者一虎口長三寸水三升煮一升服立 効此即用死人枕 之意也故附之 服器之二 器物類五十四種 紙 綱 目 釋名 時珍曰古者編竹炙青書字謂之汗青故簡策 字皆從竹至秦漢間以繒帛書事謂之幡紙故 紙字從系或從巾也從氏諧聲也劉熈釋名云紙者 砥也其平如砥也東漢和帝時耒陽蔡倫始采樹皮 故帛魚網麻繒煮爛造紙天下乃通用之蘇易簡紙 譜云蜀人以麻閩人以嫩竹北人以桑皮剡溪以藤 海人以苔浙人以麥麫稻稈吳人以繭楚人以楮為 紙又云凡燒藥以墨塗紙裹藥最能拒火藥品中有 閃刀紙乃摺紙之際一角疊在紙中匠人不知 漏裁者醫人取入藥用今方中未見用此何歟 氣味諸紙甘平無毒主治楮紙燒灰止吐血衂血血 崩金瘡出血 時 珍 竹紙包犬毛燒末酒服止瘧 聖 惠 藤紙燒灰傅破傷出血及大人小兒内熱衂血不止 用故藤紙瓶中燒存性二錢入麝香少許酒服仍以 紙撚包麝香燒烟熏鼻 時 珍 草紙作撚紝癰疽最拔膿蘸油燃燈照諸惡瘡浸淫 濕爛者出黄水數次取效 時 珍 麻紙止諸失血燒灰用 時 珍 紙錢主癰疽將潰以筒燒之乘熱吸患處其灰止血 其烟久嗅損人肺氣 時 珍 附方 新 八 吐血不止 白薄紙五張燒灰水服 效不可言 普濟方 衂血不止 屏風上故紙燒灰酒服 一錢即止 普濟方 皮膚血濺 出者以煮酒壜上 紙扯碎如楊花攤 在出血處按之即止 王璆百一選方 血痢不止 白紙三張褁鹽一匙 燒赤硏末分三服米 飲下方 聖惠 月經不絶 來無時者案紙三十張燒灰清酒 半升和服頓定冬月用煖酒服之 傳劉禹錫 信方 産後血運 上方服之立騐已斃經一 日者去板齒灌之亦活 諸蟲 入耳 以紙塞耳鼻留蟲入之耳不塞閉 口勿言少頃蟲當出也 集𤣥方 老少尿牀 白 紙 一張鋪席下待遺于上取 紙曬燒酒服 集簡方 青紙 綱 目 主治妬精瘡以唾黏貼數日即愈且䕶痛也彌久者 良上有青黛殺蟲解毒 時 珍 印紙 拾 遺 主治婦人斷産無子剪有印處燒灰水服一錢七效 藏 器 桐油繖紙 綱 目 主治蛀幹隂瘡燒灰出火毒一夜傅之便結痂 袖 珍 附方 新 一 丁瘡發汗 千年石灰炒十分舊黑傘紙燒灰 一分每用一小匙先以虀水些少 次傾香油些少入末攪勻沸湯一琖調下 厚被蓋之一時大汗出也 醫方捷徑 歴日 綱 目 集解 時珍曰太昊始作歴日是有書 禮記十二月天子頒朔于諸侯 主治邪瘧用隔年全歴端午午時燒灰糊丸梧子大 發日早用無根水下五十丸 衞生易 簡方 鍾馗 綱 目 集解 時珍曰逸史云唐高祖時鍾馗應舉不第觸階 而死後明皇夢有小鬼盗玉笛一大鬼破㡌藍 袍捉鬼啖之上問之對曰臣終南山進士鍾馗也蒙 賜袍帶之葬誓除天下虛耗之鬼乃命吳道子圖象 傳之天下時珍謹按爾雅云鍾馗菌名也考工記注 云終葵椎名也菌似椎形推似菌形故得同稱俗畫 神執一椎擊鬼故亦名鍾馗好事者因作鍾馗傳 言是未第進士能啖鬼遂成故事不知其訛矣 主治辟邪止瘧 時 珍 附方 新 二 婦人難産 鍾馗左脚燒灰水 服 楊起簡便方 鬼瘧來去 畫鍾 馗紙 燒灰二錢阿魏砒霜丹砂各一皂子大為末寒食麫 和丸小豆大毎服一丸發時冷水下正月十五日五 月初五日修 合 聖濟録 桃符 藥 性 集解 時珍曰風俗通云東海度朔山有大桃蟠屈千 里其北有鬼門二神守之曰神荼鬱壘主領衆 鬼黄帝因立桃板于門畫二神以禦凶鬼典術云桃 乃西方之木五木之精仙木也味辛氣惡故能厭伏 邪氣制百鬼今人門上 用桃符辟邪以此也 主治中惡精魅邪氣煮汁服 甄 權 發明 時珍曰錢乙小兒方有桃符圓疎取積熱及結 胸用巴豆霜黄蘗大黄各一錢一字輕粉硇砂 各半錢為末麫糊丸粟米大量大小用桃符湯下無 則以桃枝代之蓋桃性快利大腸兼取厭伏邪惡之 義 耳 桃橛 拾 遺 釋名桃杙 時珍曰橛音厥即杙也人多削桃木釘于 地上以鎮家宅三載者尤良許慎云羿死 於桃也棓杖也故鬼畏桃而今人以桃梗作杙橛以 辟鬼 禮記云王弔則巫祝以桃茢前引以辟不祥 茢者桃枝作帚也博物志云桃根為印可以召鬼甄 異録云鬼但畏東南桃枝爾觀諸説則桃之辟鬼祟 疰忤其來 有由矣 主治卒心腹痛鬼疰破血辟邪惡氣腹滿煮汁服之 與桃符同功 藏 器 風蟲牙痛燒取汁少少納孔中以蠟 錮之 時 珍 救月杖 拾 遺 集解 藏器曰即月食時 救月擊物木也 主治月蝕瘡及月割耳燒為灰油和傅之 藏 器 乃治䘌 之神藥 思 邈 撥火杖 拾 遺 釋名火槽頭 拾 遺 火柴頭 時珍曰撥火之杖 燒殘之柴同一理 主治蠍螫以横井上立愈其上立炭刮傅金瘡止血 生肉帶之辟邪惡鬼帶火納水底取得水銀着出 藏 器 止小兒驚忤夜啼 時 珍 附方 新 一 客忤夜啼 用本家厨下燒殘火柴頭一箇削 平焦處向上硃砂書云撥火杖撥 火杖天上五雷公差來作神將捉住夜啼鬼打殺不 要放急急如律令書畢勿令人知安立床前脚下男 左女右書 岣嶁神 吹火筒 綱 目 主治小兒隂被蚯蚓呵腫令婦人以筒吹其腫處即 消 時 珍 鑿柄木 拾 遺 釋名千椎草 綱 目 主治難産取入鐵孔中木燒末酒服 藏 器 刺在肉中燒 末酒服二方寸匕 思 邈 發明 時珍曰女科有千椎草散用鑿柄承斧處打卷 者燒灰淋汁飲李魁甫言其有驗此亦取下往 之義 耳 附方 新 一 反胃吐食 千槌花一枚燒研酒 服 衞生易簡方 鐵椎柄 拾 遺 主治鬼打及强鬼排突人中惡者和桃奴鬼箭等作 丸服之 藏器時珍曰務成子治瘟 疾鬼病螢火丸中亦用之 銃楔 綱 目 主治難産燒灰酒服又辟忤惡邪氣 時 珍 刀鞘 拾 遺 主治鬼打卒得取二三寸燒末水服腰刀者彌佳 藏 器 馬鞭 綱 目 釋名馬策 時珍曰竹柄編革為之故 鞭從革便策從竹束會意 主治馬汗氣入瘡或馬毛入瘡腫毒煩熱入腹殺人 燒鞭皮末和膏傅之又治狐尿刺瘡腫痛取鞭稍二 寸鼠屎二七枚燒硏和膏傅之 時 珍 箭笴及鏃 拾 遺 釋名 時珍曰揚雄方言云自關而東謂之矢自關而 西謂之箭江淮之間謂之鏃劉熙釋名云矢又 謂之鏑本曰足末曰 栝體曰幹旁曰羽 主治婦人産後腹中痒密安所臥席下勿令婦知 藏 器 刺傷風水刮箭下漆塗之又主疔瘡惡腫刮箭笴茹 作炷炙二七壯 時 珍 附方 新 一 婦人難産 外臺祕要用箭簳三寸弓弦三寸 燒末酒服方出崔氏 小品方治 難産飛生丸用故箭 羽方見禽部鼯鼠下 弓弩弦 别録 下品 釋名 時珍曰黄帝時始作弓有臂 者曰弩以木為幹以絲為弦 氣味平無毒 權曰 微寒 主治難産胞不出 别 録 鼻衂及口鼻 大衂不止取折弓弦燒灰同枯礬等分吹之即止 時 珍 發明 𢎞景曰産難取弓弩弦以縛腰及燒弩牙納酒 中飲之皆取發放快速之義時珍曰弓弩弦催 生取其速離也折弓弦止血取其斷絶也禮云男子 生以桑弧蓬矢射天地四方示男子之事也巢元方 論胎教云妊娠三月欲生男宜操弓矢乘牡馬孫思 邈千金方云婦人始覺有孕取弓弩弦一枚縫袋盛 帶左臂上則轉女為男房屋經云凡覺有娠取弓弩 弦縳婦人腰下滿百日解却此乃紫宫玉女祕傳方 也 附方 新 四 胎動上逼 弩弦繫帶之立 下 醫林集要 胎滑易産 弓弩弦 燒末酒 服二錢方 續十全 胞衣不出 水煮弓弩弦飲汁五合 或燒灰酒服 千金方 耳中有 物 不出用弓弩弦長三寸打散一頭塗好 膠拄着耳中徐徐枯引出 聖惠方 紡車絃 綱 目 主治坐馬癰燒灰傅之 時 珍 凡人逃走取其髮於緯車 上逆轉之則迷亂不知所適 藏 器 梭頭 拾 遺 主治失音不語病吃者刺手心令痛即語男左女右 藏 器 連枷關 綱 目 主治轉胞小便不通燒灰水服 時珍方 千金 楤檐尖 綱 目 主治腸癰已成取少許燒灰酒服當作孔出膿 思 邈 梳箆 拾 遺 釋名櫛 時珍曰劉熙釋名云梳其齒疏通也箆其齒 細宻相比也櫛其齒連節也赫連氏始作之 主治虱病煮汁服之及活虱入腹為病成癥瘕者 藏 器 主小便淋瀝乳汁不通霍亂轉筋噎塞 時 珍 附方 新 八 囓虱成癥 山野人好囓虱在腹生長為虱癥 用敗梳敗箆各一枚各破作兩分 以一分燒硏以一分用水五升煮 取一升調服即下出 千金方 霍亂轉筋 入腹痛 用敗木 梳一枚燒灰酒服 永瘥 千金方 噎塞不通 寡婦木梳一枚燒灰煎 鎻匙湯調下二錢 生 生 編 小便淋痛 多年木梳燒存性空心冷水 服男用女女用男 救急方 髮哽咽中 舊木梳燒灰酒 服之 集𤣥方 乳汁不行 内服通乳藥外用木梳梳 乳周回百餘遍即通 儒 門事 親方 猘犬咬傷 故梳韭根各一枚水二升 煮一升頓服 外臺祕要 蜂蠆叮螫 油木梳炙熱熨 之 救急方 鍼線袋 拾 遺 主治痔瘡用二十年者取袋口燒灰水服又婦人産 中腸痒不可忍宻安所臥褥下勿令知之 凡人在 牢獄日經赦得出就於囚枷上取線為囚縫衣令人 犯罪經恩也 藏 器 蒲扇 拾 遺 釋名箑 時珍曰上古以羽為扇故字從羽後人以竹 及紙為箑故字從竹揚雄方言云自關而東 謂之箑自關而西謂之扇東人 多以蒲為之嶺南以蒲葵為之 主治敗蒲扇灰和粉粉身止汗彌敗者佳新造屋柱 下四隅埋之蚊永不入 藏 器 燒灰酒服一錢止盜汗及 婦人血崩月水不斷 時 珍 蒲席 别録 中品 釋名薦 𢎞景曰蒲席惟船家用之狀如蒲帆人家所 用席皆是菅草而薦多是蒲也方家燒用恭 曰席薦皆人所卧以得人氣為佳不論薦席也青齊 間人謂蒲薦為蒲席亦曰蒲篕音合謂藳作者為薦 山南注在機上織者為席席下重厚者為薦時珍曰 席薦皆以蒲及稻藁為之有精麤之異吳人以龍鬚 草為 席 主治敗蒲席平主筋溢惡瘡 别 録 單用破血從高墜下 損瘀在腹刺痛取乆臥者燒灰酒服二錢或以蒲黄 當歸大黄赤芍藥朴硝煎湯調服血當下 甄 權 編薦索 燒硏酒服二指撮治霍亂轉筋入腹 藏 器 寡婦薦治小 兒吐利霍亂取二七莖煮汁服 藏 器 附方 舊三 新三 霍亂轉筋 垂死者敗蒲席一握切漿水 一盞煮汁温服 聖惠方 小 便不利 蒲席灰七分滑石二分為散飲 服方寸匕日三 金匱要畧 婦人血奔 舊 敗 蒲席燒灰酒服 二錢 勝金方 五色丹遊 多致殺人蒲席燒灰和雞 子白塗之良 千金方 癰疽不合 破蒲席燒灰臘月猪脂 和納孔中 千金方 夜臥尿牀 本人薦 草燒灰 水服立瘥 千金方 簟 綱 目 釋名籧篨 筕簹 筍席 時珍曰簟可延展故 字從竹覃覃延長也 主治蜘蛛尿蠼螋尿瘡取舊者燒灰傅之 時 珍 附方 新 一 小兒初生吐 不止者用籧篨少許同人乳二 合鹽二粟許煎沸入牛黄粟許 與服此劉五娘方 也 外臺祕要 簾箔 宋嘉 祐 釋名 時珍曰其形方廉而薄故曰簾曰箔以竹及葦 芒編成其帛幕曰㡩藏器曰今東人多以芒草 為箔入藥用彌 久着烟者佳 敗芒箔主治無毒主産婦血滿腹脹痛血渴惡露不 盡月閉下惡血止好血去鬼氣疰痛癥結酒煮服之 亦燒末酒服 藏 器 箔經繩主治癰疽有膿不潰燒硏和 臘豬脂傅下畔即潰不須鍼灸 時珍方 千金 厠屋户薕主治小兒霍亂燒灰飲服一錢 時珍外 臺祕要 漆器 綱 目 主治産後血暈燒烟熏之即甦又殺諸蟲 時 珍 附方 新 三 血崩不止 漆器灰㯶灰各一錢柏 葉煎湯下 集簡方 白秃頭瘡 破硃紅漆器剥取漆硃燒 灰油調傅之 救急方 蠍蠆螫傷 以木盌合螫處 神驗不傳 古 今録 驗方 硏硃石鎚 拾 遺 主治妬乳煮熱熨乳上以二鎚更互用之數十遍熱 徹取瘥 藏 器 燈盞 綱 目 釋名缸 主治上元盗取富家燈盞置牀下令人有子 時珍 韻府 燈盞油 綱 目 釋名燈窩油 氣味辛苦有毒主治一切急病中風喉痺痰厥用鵞 翎掃入喉内取吐即效又塗一切惡瘡疥癬 時 珍 附方 新 二 乳上生癰 脂麻炒焦擣爛以燈盞内 油脚調傅即散 集𤣥方 走馬喉 痺 詩云急喉腫痺最堪憂急取盛燈盞内 油甚者不過三五呷此方原是至人留 車脂 宋開 寶 校正 併入缸 中膏 釋名車轂脂 綱 目 軸脂 綱 目 轄脂 綱 目 缸膏 音公時珍曰轂 即軸也轄即缸 也乃褁軸頭之鐵頻塗以油則滑而不濇史記 齊人嘲淳于髠為炙轂輠即此今云油滑是矣 氣味辛無毒主治卒心痛中惡氣以熱酒服之中風 發狂取膏如雞子大熱醋攪消服又主婦人妬乳乳 癰取熬熱塗之併和熱酒服 開 寶 去鬼氣温酒烊熱服 藏 器 治霍亂中蠱妊娠諸腹痛催生定驚除瘧消腫毒 諸瘡 時 珍 附方 舊七 新方 中惡蠱毒 車缸脂如雞子大 酒化服 千金方 蟇蠱病 及 蝌 斗蠱心腹脹滿痛口乾思水不能食悶亂大喘 用車轄脂半斤漸漸服之其蠱即出 聖惠方 霍亂 轉筋 入腹痛車轂中脂 塗足心 千金方 少小腹脹 車轂中脂和輪下 土如彈丸吞之立 愈方千 金 妊婦腹痛 燒車缸脂末納酒中 隨意飲 千金方 妊婦熱病 車 轄 脂隨意酒服大 良 千金方 婦人難産 三日不出車軸脂吞大 豆許二丸 千金方 婦 人逆産 車缸脂畫兒脚底 即止 開寶本草 産後隂脱 燒車缸頭脂納 酒中服 子母 祕 録 小兒驚啼 車軸脂小豆許納口中 及臍中良 千金方 兒臍不合 車轄 脂燒 灰傅之要 外臺祕 瘧疾不止 不拘久近車軸垢水洗下麫和 丸彈子大作燒餅未發時食一 枚發時又食 一枚聖惠方 瘭疽已潰 車缸脂和梁上塵 傅之 外臺祕要 灸瘡不瘥 車缸脂塗之 良 千金方 聤耳膿血 綿裹車轄脂塞 之 外臺祕要 諸蟲入耳 車 缸 脂塗孔中自 出 梅師方 鍼刺入肉 車脂攤紙上如錢大貼上二 日一易三五次即出 集𤣥 方 敗舩茹 音如品别 録小 集解 曰景曰此是大艑䑳刮竹茹以補漏處者時珍 古人以竹茹今人只以麻筋和油石灰為之 主治平療婦人崩中吐血痢血不止 别 録 治金瘡刮敗 舩茹灰傅之功同牛膽石灰 蘇 頌 附方 舊一 新二 婦人遺尿 舩故茹為末酒服 三錢 千金方 月水不斷 舩 茹 一斤浄洗河水四升半煮 二升半分二服 千金方 婦人尿血 方同 上 故木砧 拾 遺 釋名百味 拾 遺 㭢几 几上屑主治吻上嚵瘡燒末傅之 藏 器 砧上垢主治卒心腹痛又凡人病後食勞復取當時 來參病人行止脚下土一錢許男左女右和垢及鼠 頭一枚或鼠屎三七煮服神效 藏 器 乾霍亂不吐不利 煩脹欲死或轉筋入腹取屠兒几垢一雞子大温酒 調服得吐即愈又主脣瘡耳瘡蟲牙 時 珍 附方 新 二 脣𦂳瘡裂 屠几垢燒存性 傅之 千金方 杓 音妁 拾遺 釋名 時珍曰木曰杓瓠曰瓢 杓者勺也瓢者漂也 主治人身上結筋打之三下自散 藏 器 瓠瓢 見菜 部 筯 拾 遺 釋名箸 時珍曰古箸以竹故字從竹近 人兼用諸木及象牙為之矣 主治吻上嚥口瘡取筯頭燒灰傅之又狂狗咬者乞 取百家筯煎汁飲 藏 器 咽喉痺塞取漆筯燒烟含嚥烟 氣入腹發欬即破 時 珍 甑 唐木 草 校正 併入拾遺瓦 甑故甑蔽 集解 時珍曰黄帝始作甑釡北人用瓦甑南人用木 甑夷人用竹甑術家云凡甑鳴釡鳴者不得驚 怖但男作女拜女作男拜即止亦無殃咎類從相感 志云瓦甑之契投梟自止注云取甑書契字置牆上 有梟鳴時投 之自止也 瓦甑主治魘寐不寤取覆人靣疾打破之 藏 器 甑垢一名隂膠主治口舌生瘡刮傅之 時 珍 發明 時珍曰雷氏炮炙論序云知瘡所在口㸃隂膠 注云取甑中氣垢少許於口中即知臟腑所起 直徹至患處知 痛所在可醫也 甑帶氣味辛温無毒主治煮汁服除腹脹痛脱肛胃 反小便失禁不通及淋中惡尸注燒灰封金瘡止血 止痛出刄 蘇 恭 主大小便不通瘧疾婦人帶下小兒臍 瘡重舌夜啼癜風白駁 時 珍 發明 志曰江南以蒲為甑帶取久用敗爛 者用之取其久被蒸氣故能散氣也 附方 舊五 新六 小便不通 以水四升洗甑帶取汁煮葵 子二升半分三服 聖惠方 大 小便閉 甑帶煮汁和蒲灰末方寸 匕服日三次 千金方 五色帶下 甑帶煮 汁温服 一盞日二服 千金方 小兒下血 甑帶灰塗乳上飲 之 外臺祕要 小兒夜啼 甑帶懸户上即 止 子母祕録 小兒重舌 甑帶燒灰傅舌 下 聖惠方 小兒鵝口 方同 上 小兒臍瘡 甑帶燒灰傅之 子母祕録 五色丹毒 甑帶燒灰 雞子白和 塗之簡衞 生易 方 沙芒眯目 甑帶灰水服一 錢 外臺祕要 草石在咽 不出 方同 上 故甑蔽 拾遺或 作閉 主治無毒主石淋燒研水服三指撮又 主盗汗 藏 器 燒灰水服三撮治喉閉咽痛及食復下死 胎 時 珍 發明 時珍曰甑蔽通氣理似優於甑帶雷氏炮炙論 序云弊箄淡鹵注云常使舊甑中箄能淡鹽味 此物理之 相感也 附方 新 二 胎死腹中 及衣不下者取炊蔽戸前 燒末水服即下 千金方 骨疽出 骨 愈而復發骨從孔中出三瘡上灸之以烏雌雞一 隻去肉取骨燒成炭以 家甑蔽三家砧木刮屑 各一兩皆燒存性和導瘡中 碎骨當出盡而愈 千金方 鍋蓋 綱 目 主治牙疳隂疳取黑垢同雞䏶胵黄皮灰蠶繭灰枯 礬等分為末米泔洗後頻傅之 時 珍 飯籮 拾 遺 釋名筐 藏器曰以竹為之 南方人謂之筐 主治時行病後食勞復燒取方寸匕水服 藏 器 蒸籠 拾 遺 主治取年久竹片同弊帚紥縛草舊麻鞋㡳繫及蛇 蜕皮燒灰擦白癜風 時珍方 聖惠 炊單布 綱 目 主治墜馬及一切筋骨傷損張仲景方中用之 時 珍 發明 時珍曰按王璆百一選方云一人因開甑熱氣 蒸靣即浮腫眼閉一醫以意取久用炊布為末 隨傅隨消蓋此物受湯上之氣多故用此 引出湯毒亦酒鹽水取鹹味以類相感也 故炊帚 拾 遺 主治人靣生白駁以月食夜和諸藥燒灰苦酒調傅 之 藏 器 弊帚 綱 目 釋名篲 時珍曰許慎説文云帚從手持巾以掃除也 竹帚曰篲凡竹枝荆苕黍秝茭蒲芒草落帚 之類皆可 為帚也 主治白駁癩風燒灰入藥 時 珍 附方 新 二 白駁風 弊帚弊帛履㡳甑帶脯腊蟬頸蛇皮 等分以月食時合燒為末酒服方寸 匕日三服仍以醇醋和塗之忌食發 風物此乃徐玉方也 古今録驗 身靣疣目 每月 望子 時以秃帚掃疣目上 三七遍 聖惠方 簸箕舌 綱 目 釋名 時珍曰簸揚之箕也南人 用竹北人用杞栁為之 主治重舌出涎燒研酒服一錢又主月水不斷 時珍 千 金聖 惠 附方 新 一 催生 簸箕淋水一盞飲 數口 集𤣥方 竹籃 拾 遺 釋名 藏器曰 竹器也 主治取耳燒灰傅狗咬瘡 藏 器 魚笱 綱 目 釋名 時珍曰歐陽詢初學記云取魚之器曰笱音 茍曰 音留曰罛音孤曰篧音罩曰 音抄 主治舊笱鬚療魚骨哽燒灰粥飲服方寸匕 時珍方 肘後 魚網 拾 遺 釋名罟 時珍曰易云庖犧氏結繩而 為網罟以田以漁蓋取諸離 主治魚骨哽者以網覆頸或煮汁飲之當自下 藏 器 亦可燒灰水服或乳香湯服甚者併進三服 時 珍 草麻繩索 綱 目 釋名 時珍曰小曰 索大曰繩 主治大腹水病取三十枚去皮研水三合旦服日中 當吐下水汁結囊若不盡三日後再作未盡更作瘥 後禁水飲鹹物 時 珍 附方 新 二 斷瘟不染 以繩度所住户中壁屈繩 結之即不染也 肘後方 消渴煩 躁 取七家井索近缾口結處燒灰新汲水 服二錢不過三五服效 聖惠方 馬絆繩 綱 目 主治煎水洗水兒癎 蘇 㳟 燒灰摻鼻中瘡 時 珍 縛豬繩 綱 目 主治小兒驚啼發歇不定用臘月者燒灰水服少許 藏 器 牛鼻牶 音卷 綱目 釋名 時珍曰穿牛 鼻繩木也 主治木牶主小兒癎草牶燒研傅小兒鼻下瘡 别 録 草 牶灰吹喉風有效木牶煮汁或燒灰酒服治消渴 時 珍 附方 新 二 消渴飲水 牛鼻木二箇男用牝牛女用牡牛 者洗剉人參甘草半兩大白梅一 箇水四盌煎三盌熱 服甚妙 普濟方 冬月皸裂 牛鼻繩末和五倍子 末填入薄紙貼之 救急 方 厠籌 拾 遺 主治難産及霍亂身冷轉筋於牀下燒取熱氣徹上 亦主中惡鬼氣此物最微其功可録 藏 器 附方 新 二 小兒驚竄 兩眼看地不上者皂角燒灰以童 尿浸刮屎柴竹用火烘乾為末貼 其𩕄門即甦方 王氏小兒 小兒齒遲 正旦取尿坑中竹木 刮塗之即生 聖惠 尿桶 綱 目 舊板主治霍亂吐利煎水服山村宜之 時珍方 如宜 舊篐主治脚縫搔痒或瘡有竅出血不止燒灰傅之 年久者佳 時 珍 本草綱目卷三十八
欽定四庫全書 本草綱目卷三十九目録 蟲部 李時珍曰蟲乃生物之微者其類甚繁故字從三蟲會 意按攷工記云外骨内骨却行仄行連行紆行以脰鳴 注 味 同 鳴旁鳴翼鳴腹鳴胸鳴者謂之小蟲之屬其物雖 微不可與麟鳯龜龍為伍然有羽毛鱗介倮之形胎卵 風濕化生之異蠢動含靈各具性氣録其功明其毒故 聖人辨之况蜩 蟻蚳可供饋食者見於禮記蜈蠶蟾 蠍可供七劑載在方書周官有庶氏除毒蠱剪氏除蠧 物蟈氏去鼃黽赤 氏除牆壁貍蟲蠼螋之屬壺涿氏 除水蟲狐 之屬則聖人之於微𤨏㒺不致慎學者可 不究夫物理而察其良毒乎於是集小蟲之有功有害 者為蟲部凡一百零六種分為三類曰卵生曰化生曰 濕生 舊本蟲魚部三品共二百三十六種今析出鱗介 二部併入六種移八種入禽獸服器部自有名未 用移入六種木 部移入二種 神農本草經二十九種 梁陶𢎞 景註 名醫别録一十七種 梁陶𢎞 景註 唐本草一種 唐蘓 恭 本草拾遺二十四種 唐陳 藏器 海藥本草一種 唐李 珣 開寳本草二種 宋馬 志 圖經本草二種 宋蘓 頌 日華本草一種 宋人 大明 證類本草二種 宋唐 慎微 本草會編一種 明汪 機 本草綱目二十六種 明李 時珍 附註 魏李當之藥録 宋雷斆炮灸 吴普本草藥對 齊徐之才 唐甄權藥性繁 唐楊損之删 唐孫思邈千金 孟詵食療 南唐陳士良食性 宋掌禹錫補註 蜀韓保昇重註 冦宗奭衍義 張元素珍珠囊 汪好古湯液 元李杲法象 朱霍亨補遺 吴瑞日用物 明汪頴食 蟲之一 卵生類上二十三種 蜂蜜 本經附 靈雀 蜜蠟 本經 蜜蜂 本經 土蜂 别録 大黄蜂 别録 露蜂房 本經 竹蜂 拾遺 赤翅蜂 拾遺 獨脚蜂 拾遺 蠮蜂 本經黄即果蠃 雄 蟲附 蟲白蠟 會編 紫鈃 唐本梗 即紫 五倍子 開寳煎 百藥 螳螂桑螵蛸 本經 雀甕 本經子即 天漿 蠶 本經 原蠶 别録蠶 即晚 石蠶 本經虎雲 師雨 附 九香蟲 綱目 海蠶 海藥 雪蠶 綱目 枸杞蟲 拾遺 蘹香蟲 綱目 右附方舊六十四新二百零五 本草綱目卷三十九目録
欽定四庫全書 本草綱目卷三十九 明 李時珍 撰 蟲之一 卵生類上 二十三種 蜂蜜 本經 上品 釋名蜂糖 俗 名 生巖石者名石蜜 本 經 石飴 同 上 巖蜜 時珍 曰蜜 以宻成故謂之蜜本經原作石蜜盖以生巖石者 為良耳而諸家反致疑辯今直題曰蜂蜜正名也 正誤 恭曰土蜜出氐羌最勝今闗中白蜜甘美耐久全 勝江南者陶未見故以南土為勝耳今以水牛乳 沙糖作者亦名石蜜此蜜既蜜作宜去石字宗奭曰嘉 祐本草石蜜有二一見蟲魚一見果部乳糖既曰石蜜 則蟲部石蜜不當言石矣石字乃白字誤耳故今人尚 言白沙蜜盖新蜜稀而黄陳蜜白而沙也藏器曰巖蜜 出南方巖嶺間入藥最勝石蜜宜改為巖字蘓恭是荆 襄間人地無崖險不知石蜜之勝故也時珍曰按本經 石蜜生諸山石中色白如膏者良是蜜取山石者為勝 矣蘓恭不攷山石字因乳糖同名而欲去石字冦氏不 知真蜜有白沙而偽蜜稀黄但以新久立説並誤矣凡 試蜜以燒紅火筋插入提出起氣是真起烟是偽無疑 集解 别録曰石蜜生武都山谷河源山谷及諸山石 間色白如膏者良𢎞景曰石蜜即崖蜜也在髙 山巖石間作之色青味小酸食之心煩其蜂黑色似 䖟其木蜜懸樹枝作之色青白土蜜在土中作之色 亦青白味醶人家及樹空作者亦白而濃厚味美今 出晉安檀崖者多土蜜云最勝出東陽臨海諸處及 江南向西者多木蜜出於潛懷安諸縣者多崖蜜亦 有樹木及人家養者諸蜜例多添雜及煎煮不可入 藥必須親自看取乃無雜耳凡蜂作蜜皆須人小便 以釀諸花乃得和熟狀似作飴須蘖也藏器曰尋常 蜜亦有石上作者土中作者北方地燥多在土中南 方地濕多在木中各隨土地所宜其蜜一也崖蜜别 是一蜂如陶所説出南方崖嶺間房懸崖上或土窟 中人不可到但以長竿刺令蜜出以物承取多者至 三四石味醶色綠入藥勝於凡蜜張華博物志云南 方諸山幽僻處出蜜蠟蜜蠟所著皆絶巖石壁非攀 縁所及惟於山頂以藍轝懸下遂得采取蜂去餘蠟如 在石有鳥如雀羣來啄之殆盡名曰靈雀至春蜂歸 舊人亦占䕶其處謂之蜜塞此即石蜜也頌曰食蜜 亦有兩種一在山林木上作房一在人家作窠檻收 養之蜜皆濃厚味美近世宣州有黄連蜜色黄味小 苦主目熱雍洛間有梨花蜜白如凝脂亳州太清宫 有檜花蜜色小赤柘城縣有何首烏蜜色更赤並蜂 采其花作之各隨花性之温涼也宗奭曰山蜜多在 石中木上有經一二年者氣味醇厚人家者一嵗二 取氣味不足故不及且久收易酸也時珍曰陳藏器 所謂靈雀者小鳥也一名蜜母黑色正月則 至巖石間尋求安處羣蜂隨之也南方有之 修治 斆曰凡煉蜜一觔只得十二兩半是數若火少 太過並用不得時珍曰凡煉沙蜜每觔入水四 兩銀石器内以桑柴火慢煉掠去浮沫至滴水成珠 不散乃用謂之水火煉法又法以器盛置重湯中煮 一日候滴水不散取 用亦佳且不傷火也 氣味甘平無毒 别録曰微温頴曰諸蜜氣味當以花 為主冬夏為上秋次之春則易變而 酸閩廣蜜極熱以南方少霜雪諸花多熱也川蜜温 西蜜則涼矣劉完素曰蜜成於蜂蜂寒而蜜温同質 異姓也時珍曰蜂蜜生涼熟温不冷不燥得中和之 氣故十二臟腑之病罔不宜之但多食亦生濕熱蟲 䘌小兒尤當戒之王充論衡云蜂蠆稟太陽火氣而 生故毒在尾蜜為蜂液食多則令人毒不可不知煉 過則無毒矣宗奭曰蜜雖無毒多食亦生諸風也朱 震亨曰蜜喜入脾西北髙燥故人食之有益東南卑 濕多食則害生於脾也思邈曰七月勿食生蜜令人 暴下霍亂青赤酸者食之心煩不可與生葱萵苣同 食令人利下食蜜飽後 不可食鮓令人暴亡 主治心腹邪氣諸驚癎痙安五臟諸不足益氣補中 止痛解毒除衆病和百藥乆服强志輕身不饑不老 延年神仙 本 經 養脾氣除心煩飲食不下止腸澼肌中 疼痛口瘡明耳目 别 録 牙齒疳䘌唇口瘡目膚赤障殺 蟲 藏 器 治卒心痛及赤白痢水作蜜漿頓服一椀止或 以薑汁同蜜各一合水和頓服常服面如花紅 甄 權 治 心腹血刺痛及赤白痢同生地黄汁各一匙服即下 孟 詵 同薤白搗塗湯火傷即時痛止 宗奭曰肘后用白 蜜塗上竹膜貼之 日 三 和營衞潤臟腑通三焦調脾胃 時 珍 發明 𢎞景曰石蜜道家丸餌莫不須之仙方亦單服 食云至長生不老也時珍曰蜂采無毒之花釀 以大便而成蜜所謂臭腐生神奇也其入藥之功有 五清熱也補中也解毒也潤燥也止痛也生則性涼 故能清熱熟則性温故能補中甘而和平故能解毒 柔而濡澤故能潤燥緩可以去急故能止心腹肌肉 瘡瘍之痛和可以致中故能調和百藥而與甘草同 功張仲景治陽明結燥大便不通蜜煎導法誠千古 神方也詵曰但凡覺有熱四肢不和即服蜜漿一椀 甚良又㸃目中熱膜以家養白蜜為上木蜜次之崖 蜜更次之也與薑 汁熬煉治癩甚効 附方 舊十三 新六 大便不通 張仲景傷寒論云陽明病自 汗小便反利大便哽者津液 内渴也蜜煎導之用蜜二合銅器中微火煎之候凝 如飴狀至可丸乗熱捻作挺令頭鋭大如指長寸半 許候冷即硬納便道中少頃即通也 一法加皂角細辛為末少許尤速 噫不下食 取崖 蜜含 微微嚥下 廣利方 産後口渴 用煉過蜜不計多少熟 水調服即止 産書 難産横 生 蜂蜜真麻油各半椀煎 減半服立下 海上方 天口虜瘡 比嵗有病天行 斑瘡頭面及身 須臾周匝狀如火瘡皆戴白漿隨決隨生不即療數 日必死差後瘡瘢黯色十嵗方滅此惡毒之氣世人 云建武中南陽擊虜所得仍呼為虜瘡諸醫叅詳療 之取好蜜通摩瘡上以蜜煎升麻數七拭之 肘后 痘疹作養 難忍抓成瘡及疱欲落不落百花膏用上 等石蜜不拘多少湯和時時以翎刷之其 瘡易落自無瘢 痕 全幼心鑑 病 丙 穩 禾 疹瘙痒 白蜜不拘多少 好酒調下有効 五色丹毒 蜜和乾薑未 傅之 肘後 口中生瘡 蜜浸大青葉含 之 藥性論 隂頭生瘡 以 蜜 煎甘草塗之 瘥 外臺 肛門生瘡 肛門主肺肺熱即肛塞腫縮 生瘡白蜜一觔猪膽汁一枚 相和微火煎令可丸丸三寸長作挺塗 油納下部臥令後重須臾通泄 梅師 疔腫惡毒 用 生 蜜與隔年葱研膏先刺破塗之如人行五里 許則疔出後以熱醋湯洗去 濟急仙方 熱油燒 痛 以白蜜塗 之 梅師 大瘋癩瘡 取白蜜一觔生薑二觔搗取 汁先秤銅鐺觔兩下薑汁於 蜜中消之又秤之令知觔兩即下蜜於鐺中微火煎 令薑汁盡秤蜜觔兩在即藥已成矣患三十年癩者 平旦服棗許大一丸一日三服温酒下忌生冷 醋滑臭物功用甚多不能一一具之 食療方 面上 䵟㸃 取白蜜和茯苓末塗之七 日便瘥也 孫真人食忌 目生珠管 以生蜜塗 目仰臥半 日乃可洗之日 一次 肘後方 誤吞銅錢 煉蜜服二升可 出矣 葛氏方 諸魚骨鯁 以好蜜稍稍服 之令下 葛氏 拔白生黑 治年少髪白拔去白髪以 白蜜塗毛孔中即生黑髪 不生取梧桐子搗汁塗 上必生黑者 梅師方 蜜蠟 本經 上品 釋名 𢎞景曰生於蜜中故謂蜜蠟時珍曰 蠟猶鬛也蜂造蜜蠟而皆成鬛也 集解 别錄曰蠟生武都山谷蜜廬木石間𢎞景曰蜂 先以此為蜜蹠煎蜜亦得之初時極香軟人更 煑煉或少加醋酒便黄赤以作褐色為好今醫家皆 用白蠟但取削之於夏月暴百日許自然白也卒用 之烊内水中十餘遍亦白宗奭曰新蠟色白隨久則 黄白蠟乃蠟之精英者也時珍曰蠟乃蜜脾底也取 蜜後煉過濾入水中候凝取之色黄者俗名黄蠟煎 煉極浄色白者為白蠟非新則白而久則黄也與今 時所用蟲造 白蠟不同 氣味甘微温無毒 之才曰惡 芫花齊蛤 主治蜜蠟主下痢膿血補中續絶傷金瘡益氣不饑 耐老 本經權曰和松脂杏仁棗肉茯苓等分合成食 後服五十丸便不飢頌曰古人荒嵗多食蠟以 度飢但合大棗 咀嚼即易爛也 白蠟療人洩澼後重見白膿補絶傷利小兒乆服輕 身不饑 别 録 孕婦胎動下血不絶欲死以雞子大煎三 五沸投美酒半升服立瘥又主白髪鑷去消蠟㸃孔 中即生黑者 甄 權 發明 時珍曰蜜成於蠟而萬物之至味莫甘於蜜莫 淡於蠟得非厚於此必薄於彼耶蜜之氣味俱 厚屬於隂也故養脾蠟之氣味俱薄屬乎秋也故養 胃厚者味甘而性緩質柔故潤臟腑薄者味淡而性 嗇質堅故止洩痢張仲景治痢有調氣飲千金方治 痢有膠蠟湯其效甚捷盖有見於此歟又華佗治老 少下痢食入即吐用白蠟方寸匕雞子黄一箇石蜜 苦酒髪灰黄連末各半雞子殻先煎蜜蠟苦酒雞子 四味令勻乃納連髪熬至可丸乃止二日服盡神効 無比也此方用之屢經效騐乃知本經主下痢膿血 之言深當 膺服也 附方 舊十八 新十五 仲景調氣飲 治赤白痢小腹痛不可忍 下重或面青手足俱變者 用黄蠟三錢阿膠三錢同溶化入黄連 末五錢攪勻分三次熱服神妙 金匱 千金膠蠟湯 治熱痢及婦人産後下痢用蠟二碁子大阿膠二錢 當歸二錢半黄連三錢黄蘗一錢陳廩米半升水三 鍾煮米至一升去米入藥煎 至一鍾温服神効 千金方 急心疼痛 用黄蠟燈上 燒化丸芡子 大百草霜為衣 井水下三丸 肺虚咳嗽 立效丸治肺虚隔熱咳𠻳 氣急煩滿咽乾燥渴欲飲 冷水體倦肌瘦發熱減食㗋音嘶不出黄蠟溶濾令 淨漿水煮過八兩再化作一百二十丸以蛤粉四兩 為衣養藥毎服一丸胡桃半箇細嚼温 水下即臥閉口不語日二 普濟方 肝虚雀目 黄 蠟 不拘多少溶汁取出入蛤粉相和得所毎用刀子切 下二錢以猪肝二兩批開摻藥在内麻繩札定水一 椀同入銚子内煑熟取出乗熱蒸眼至温并肝 食之日二以平安為度其効如神 集騐方 頭瘋 掣疼 湖南押衙顔思退傳方用蠟二觔鹽半觔相和 於鏭羅中溶令相入揑作一兠鍪勢可合腦大 小空頭至額其痛 立止也 經騐方 脚上轉筋 劉禹錫續傳信方用蠟 半觔銷之塗舊絹帛上 隨患大小潤狹乘熱纒脚須當脚心便 著襪褁之冷即易仍貼兩手心 圖經 暴風身冷 暴 風 通身水冷如癱緩者用上方法隨 所患大小濶狹攤貼并褁手足心 風毒驚悸 同上 方法 破 傷風濕 如瘧者以黄蠟一塊熱酒化開服立 効與玉真散對用尤妙 瑞竹堂方 代指疼 痛 以蠟松膠相和火炙 籠指即瘥 千金翼 脚上凍瘡 濃煎黄蠟塗 之 姚和衆 狐尿 刺人 腫痛用熱蠟者瘡并烟熏 之令汁出即愈 肘后方 犬咬瘡發 以蠟炙溶 灌入瘡中 氏葛 方 蛇毒螫傷 以竹筒合瘡上溶蠟 灌之効 徐玉方 湯火傷瘡 焮赤 疼痛 毒腐成膿用此拔熱毒止疼痛歛瘡口用麻油四兩 當歸一兩煎焦去滓入黄蠟一兩攪化放冷攤帛貼 之神效要 醫林集 臁脛爛瘡 用桃柳槐椿楝五枝同荆芥煎 湯洗拭淨以生黄蠟攤油紙上 隨瘡大小貼十層以帛拴定三日一洗 除去一層不用一月痊愈 醫林集要 妊娠胎漏 黄 蠟 一兩老酒一椀溶 化熱服頃刻即止 呃逆不止 黄蠟燒烟熏二三次 即止 醫方摘方 霍 亂吐利 蠟一彈丸熱酒一升 化服即止 肘後方 諸般瘡毒 臁瘡金瘡湯 火等瘡用黄 蠟一兩香油二兩黄丹半兩同化 開頓冷瓶收攤貼 王仲勉經騐 蜜蜂 本經 上品 釋名蠟蜂 綱 目 時珍曰蜂尾垂鋒故謂之蜂蜂有禮 範故謂之 禮記云范則冠而蟬有 緌化書云蜂有 君臣之禮是矣 集解 别錄曰蜂子生武都山谷頌曰今處處有之即 蜜蜂子也在蜜脾中如蠶蛹而白色嶺南人取 頭足未成者油炒食之時珍曰蜂子即蜜蜂子未成 時白蛹也禮記有雀鷃蜩范皆以供食則自古食之 矣其蜂有三種一種在林木或土穴中作房為野蜂 一種人家以器收養者為家蜂並小而微黄蜜皆濃 美一種在山巖髙峻處作房即不蜜也其蜂黑色似 牛䖟三者皆羣居有王王大於衆蜂而色青蒼皆一 日兩衙應潮上下凡蜂之雄者尾鋭雌者尾岐相交 則黄退嗅花則以鬚代鼻采花則以股抱之按王元 之蜂記云蜂王無毒窠之始營必造一臺大如桃李 王居臺上生子於中王之子盡復為王嵗分其族而 去其分也或鋪如扇或圓如罌擁其王而去王之所 在蜂不敢螫若失其王則衆潰而死其釀蜜如脾謂 之蜜脾凡取其蜜不可多多則蜂饑而不蕃又不可 少少則蜂惰而不作嗚呼王之無毒似君徳也營巢 如臺似建國也子復為王似分定也擁王而行似衛 主也王所不螫似遵法也王失則潰守義節也取惟 得中似什一而税也山人貪其 利恐其分而刺其子不仁甚矣 蜂子氣味甘平微寒無毒 大明曰涼有毒食之者須 以冬𤓰苦蕒生姜紫蘇制 其毒之才曰畏黄 芩芍藥牡蠣白前 主治頭瘋除蠱毒補虚羸傷中乆服令人光澤好顔 色不老 本經面𢎞景曰酒 漬傅 令人悦白 輕身益氣治心腹痛面目 黄大人小兒腹中五蟲從口吐出者 别 録 主丹毒風疹 腹内留熱利大小便澀去浮血下乳汁婦人帶下病 藏 器 大風癘疾 時 珍 發明 時珍曰蜂子古人以充饌品故本經别録著其 功効而聖濟總錄治大風疾兼用諸蜂子盖亦 足陽明太 隂之藥也 附方 新 一 大瘋癘疾 鬚眉墮落皮肉已爛成瘡者用蜜 蜂子胡蜂子黄蜂子並炒各一分 白花蛇烏蛇並酒浸去皮骨炙乾全蝎去尾炒白薑 蠶炒各一兩地龍去土炒半兩 虎全用炒赤足蜈 蚣全者炒各十五枚丹砂一兩雄黄醋熬一分龍腦 半錢右為末毎服一錢匕温蜜湯調下日三五服 總 録 土蜂 别 録 校正 舊與蜜蜂子 同條今分出 釋名蜚零 本 經 蟺蜂 音蟬 同上 馬蜂 頌曰郭璞註爾雅云今 江東呼大蜂在地中作 房者為土蜂即馬蜂 也荆巴間呼為蟺蜂 集解 别錄曰土蜂生武都山谷藏器曰土蜂穴居作 房赤黑色最大螫人至死亦能釀蜜其子亦大 而白頌曰土蜂子江東人亦啖之又有木蜂似土蜂 人亦食其子然則蜜蜂土蜂木蜂黄蜂子俱可食大 抵蜂類同科其 性效不相逺矣 蜂主治燒末油和𫝊蜘蛛咬瘡 藏器曰此物能食 蜘蛛取其相伏也 蜂子氣味甘平有毒 大明曰同蜜蜂 畏亦同也 主治癰腫 本 經 嗌痛 别 録 利大小便治婦人帶下 日 華 功同 蜜蜂子 藏 器 酒浸傅面令人悦白 時 珍 附方 新 一 面黑令白 土蜂子未成頭翅者炒食 并以酒浸𫝊面 聖惠方 房主治癰疽不消為末醋調塗之乾更易之不入服 食 藥 性 療丁腫瘡毒 時 珍 附方 新 一 疔腫瘡毒 已篤者二服即愈輕者一服立効 用土蜂房一箇蛇蜕一條黄泥固 濟煅存性為末毎服一錢空心好酒下少頃腹 中大痛痛止其瘡已化為黄水矣 普濟方 大黄蜂 别 錄 校正 舊與蜜蜂同 條今分出 釋名黑色者名胡蜂 廣 雅 壺蜂 方 言 蜂 音鈎 婁 𤣥瓠蜂 時珍曰凡物黑色者謂之胡其壺瓠 皆象形命 名也 苦瓠之名楚辭云𤣥蜂若壺是矣大黄蜂 色黄 蜂色黑乃一類二種也陶説為是蘇頌以 為一種非矣然蜂蛹蜂房功用則一故不必分條 集解 𢎞景曰大黄蜂子乃人家屋上者及 蜂也 頌曰大黄蜂子在人家屋上作房及大木間即 蜂之子也嶺南人取其子作饌食之其蜂黄色 比蜜蜂更大按嶺表録異云宣歙人好食蜂兒山林 間大蜂結房大者如巨鐘其房數百層土人采時着 草衣蔽身以捍其毒螫復以烟火熏去蜂母乃敢攀 緣崖木斷其蒂一房蜂兒五六斗至一石揀狀如蠶 蛹瑩白者以鹽炒暴乾寄入京洛以為方物然房中 蜂兒三分之一翅足已成則不堪用據此則木上作 房盖 之類然今宣城蜂子乃握地取之似土蜂 也郭璞註爾雅云土蜂乃大蜂在地中作房木蜂似 土蜂而小江東人並食其子然則二蜂皆可食乆矣 大抵性味亦 不相逺也 蜂子氣味甘涼有小毒 大明曰見 蜜蜂下 主治心腹脹滿痛乾嘔輕身益氣 别 錄 治雀卵斑面皰 餘功同蜜蜂子 時 珍 附方 新 一 雀斑面皰 七月七日取露蜂子於漆椀中水 酒浸過濾汁調胡粉傅之 普濟 方 露蜂房 本經 中品 釋名蜂腸 本 經 蜂 與 窠同 百穿 並别 錄 紫金沙 集解 别録曰露蜂房生牂牁山谷七月七日采隂乾 𢎞景曰此蜂房多在樹木中及地中今曰露蜂 房當用人家屋間及樹枝間苞褁者乃逺舉牂牁未 解所以恭曰此房懸在樹上得風露者其蜂黄黑色 長寸許螫馬牛及人乃至欲死非人家屋下小小蜂 房也韓保昇曰此樹上大黄蜂窠也所在皆有大者 如甕小者如桶十一二月采之宗奭曰露蜂房有二 褈一種小而色淡黄窠長六七寸至一尺濶二三寸 如蜜脾下垂一邊多在叢木深林之中謂之牛舌蜂 一種多在髙木之上或屋之下外面圍如三四斗許 或一二斗中有窠如瓠狀由此得名𤣥瓠蜂其色赤 黄大於諸蜂今人皆兼用之斆曰蜂房有四件一名 革蜂窠大者一二丈圍在樹上内窠小隔六百二十 六箇大者至一千二百四十箇其裹粘木蒂是七姑 木汁其盖是牛糞沫其隔是葉蕋也二名石蜂窠只 在人家屋上大小如拳色蒼黑内有青色蜂二十一 箇或只十四箇其盖是石垢其粘處是七姑木汁其 隔是竹蛀也三名獨蜂窠大小如鵞卵大皮厚蒼黄 色是小蜂并蜂翅盛向裏只有一箇蜂大如小石燕 子許人馬被螫著立亾也四名是草蜂窠也入藥以 革蜂窠為勝時珍曰革蜂乃山中大黄蜂也其房有 重重如樓臺者石蜂草蜂尋常所見蜂也獨蜂俗名 七里蜂者是 矣其毒最猛 修治 斆曰凡使革蜂窠先以鴉豆枕等同拌蒸従已 至未時出鴉豆枕了晒乾用大明曰入藥並炙 用 氣味甘平有毒 别錄曰鹹芩之才曰惡乾 薑丹參黄 芍藥牡礪 主治驚癎瘈瘲寒熱邪氣癲疾鬼精蠱毒腸痔火熬 之良 本 經 療蜂毒毒腫合亂髪蛇皮燒灰以酒日服二 方寸匕治惡疽附骨癰根在臟腑厯節腫出丁腫惡 脈諸毒皆瘥 别 録 療上氣赤白痢遺尿失禁燒灰酒服 主隂痿水煮洗狐尿刺瘡服汁下乳石毒 蘓 恭 煎水洗 熱病後毒氣衝目炙研和猪脂塗瘰癧成瘻 蘓 頌 煎水 漱牙齒止風蠱疼痛又洗乳癰蜂疔惡瘡 大 明 發明 時珍曰露蜂房陽明藥也外科齒科及他病 用之者亦皆取其以毒攻毒兼殺蠱之功耳 附方 舊十五 新十八 小兒卒癎 大蜂房一枚水三升煑濃汁 浴之日三四次佳 千金方 臍風濕腫 乆不瘥者蜂房燒末 傅之效 子母祕録 手足風痺 黄蜂窠大 者一箇小 者三四箇燒灰獨頭蒜一盌百草霜一錢半同搗傅 上一時取下埋在隂處忌生冷葷腥 乾坤秘韞 風氣瘙痒 及 病 丙 穩 禾 疹蜂房炙蟬蜕等分為末酒服一錢 日三服 梅師方用露蜂房煎汁入芒硝 傅之日 五次 風熱牙腫 連及頭面用露蜂房燒存性研末 以酒少許調噙漱之 十便良方 風蠱牙痛 露蜂房煎醋熱漱之研袖珍方用草蜂房 一枚鹽實孔内燒過 末擦之鹽湯漱去 或取一塊咬之秘方也同普濟方用露蜂房一箇乳 香三塊煎水漱之 又 細辛煎水漱之 又露蜂 房全蠍同研擦之之聖惠 用蜂房蒂綿包咬 効 㗋痺腫痛 露蜂房灰白殭 蠶等分為末毎 乳香湯服半錢入食醫心鏡用蜂房燒 灰毎以一錢吹 㗋内不拘大人小兒 重舌腫痛 蜂 房 炙研酒和傅之日 三四次 聖惠方 舌上出血 竅如針孔用紫金沙即 露蜂房頂上實處一兩 貝母四錢盧㑹三錢為末蜜和丸雷丸大毎用一丸 水一小盞煎至五分温服吐血温酒調服 雲臺方 吐血衂血 方同 上 崩中漏下 五色使人無子蜂房末三 指撮温酒服之大神效 張文 仲方 小兒下痢 赤白者蜂房燒末飲服 五分 張傑母子秘録 小兒咳𠻳 蜂 房 二兩洗淨燒研毎服 一字米飲下 勝金 二便不通 蜂房燒末酒服二三 錢日二服不拘大人 小兒録子 母秘 隂痿不興 蜂窠燒研新汲井水服二 錢可御十女 嶁神書 隂寒 痿弱 峰房灰夜傅隂上 即熱起 千金方 隂毒腹痛 露蜂房三錢燒存 性葱白五寸同研 為丸男左女右著手中 握隂臥之汗出即愈 寸白蚘蟲 蜂窠燒存性酒服 一匙蟲即死出 生生 編 乳石熱毒 壅悶頭痛口乾便漩赤少者用蜂房 煮汁五合服乳石末従小便中下大 效水圖經云用十二分炙 以 二升煮八合分服 藥毒上攻 如聖散用蜂房 甘草等分麩炒 黄色去麩為末水二盌煎八分臨 臥頓服明日取下惡物 經騐方 鼻外 瘤 膿水血 出蜂房 炙研酒服方寸匕 日三服 肘后方 頭上瘡癬 蜂房研末臘猪脂 和塗之効 聖恵 軟癤 頻作 露蜂房二枚燒存性以巴豆二十一粒煎清油 二三沸去豆用油調傅甚效 唐氏得効方 女人妬乳 乳癰汁不出内結成腫名妬乳用蜂房燒 灰研毎服二錢水一小盞煎六分去渣温 服方濟 衆 風瘻不合 露蜂房一枚炙黄研末毎以 一錢臘猪脂和塗 肘後方 下部 漏疾 大露蜂房燒存性研摻之乾則 以真菜子油調 唐氏經騐方 蜂螫腫疼 蜂房 為末 猪羔和傅或煎 水洗 千金方 竹蜂 拾 遺 釋名留師 郭璞作 笛師 集解 藏器曰方言云竹蜂留師也蜂如小指大正黑 色嚙竹而窠蜜如稠糖酸甜好食時珍曰六占 云竹蜜蜂出蜀中于野竹上結窠紺色大如鷄子長 寸許有蒂窠有蜜甘倍常蜜即此也按今人家一種 黑蜂大如指頭能穴竹木而居腹中有蜜小兒撲殺 取食亦此類也又杜陽編言外國鸞蜂大十餘斤其 蜜碧色服之成仙此亦不經之言未足深信又有 刺蜜木蜜生草木上俱見東部本條木蜜即枳椇 留師蜜氣味甘酸寒無毒 主治牙齒䘌痛及口瘡並含之良 藏 器 赤翅蜂 集解 藏器曰出嶺南狀如土蜂翅赤頭黒大如螃蟹 穿土為窠食蜘蛛蜘蛛遥知蜂來皆狼狽藏隠 蜂以預知其處食之無遺時珍曰此毒蜂穿土作窠者 一種獨蜂作窠於木亦此類也其窠大如鵞卵皮厚蒼 黄色只有一箇蜂大如小石燕子人馬被螫立亡也又 一種蛒蜂出巴中在褰鼻蛇穴内其毒倍常中人手足 輙斷中心胸即圮裂非方藥可療惟禁術可制故元稹 詩云巴蛇蟠窟穴穴下有巢蜂近樹禽垂翅依原獸絶 蹤微遭斷手足厚毒破心胸昔甚招䰟句那知眼自 逢此蜂之毒如此附見於此養生逺害者不可不知 主治有毒療蜘蛛咬及疔腫疽病燒黒和油塗之或 取蜂窠土以酢和塗之蜘蛛咬處當得絲出 藏 器 獨脚蜂 拾 遺 集解 藏器曰出嶺南似小蜂黑色一足連樹根不得 去不能動搖五月采之又有獨脚蟻亦連樹根 不能動搖功用與蜂同時珍曰嶺南有樹小兒樹蛺 蝶及此蜂蟻皆生於樹是亦氣化乃無情而生有情 也酉陽雜俎云嶺南毒菌夜有光經雨則腐化為巨 蜂黑色其喙若鋸長三分囓人甚毒物類之變化不 一有 如此 主治疔腫癰疽燒研和油塗之 蔵 器 螉 音噎翁品 本經下 釋名土蜂 别 錄 細腰蜂 莊 子 蜾臝 詩 經 蒲蘆 爾雅𢎞景曰此 類甚多雖名土 蜂不就土中作窟謂摙土作房 爾時珍曰蠮螉象其聲也 集解 别録曰蠮螉生熊耳川谷及牂牁或人屋間𢎞 景曰今一種蜂黑色腰甚細㗸泥於人屋及器 物邊作房如併竹管者是也其生子如粟米大置中 乃捕取草上青蜘蛛十餘枚滿中仍塞口以待其子 大為糧也其一種入蘆管中者亦取草上青蟲詩云 螟蛉有子果蠃負之言細腰之物無雌皆取青蟲敎 祝便變成己子斯為謬矣造詩者未審而夫子何為 因其僻耶豈聖人有缺多皆類此韓保昇曰按詩疏 云螟蛉桑蟲也果蠃蒲蘆也言蒲蘆負桑蟲以成其 子也亦負他蟲封之數日則成蜂飛去今有人候其 封六壞而看之見有卵如粟在死蟲之上果如陶説 盖詩人知其大而不知其細也此蜂所在有之隨處 作窠或隻或雙不 拘土石竹木間也 正誤 李含光曰視變成子近有數見者非虚言也頌 曰詩言螟蛉有子果蠃負之楊雄方言亦云螟 蛉之子殪而逢果蠃祝之曰類我類我乆之變為蜂 陶氏蜀本皆以為生子如粟捕諸蟲為糧段成式亦 云書齋多 螉窠祝聲可聴開而視之悉是小蜘蛛 以沈隔之乃知不獨負桑蟲也數説不同然物類變 化固不可度蚱蟬生於轉丸衣魚生於𤓰子之類非 一桑蟲蜘蛛之變為蜂不為異也如陶所説卵如粟 者未必非祝蟲而成之也宋齊丘所謂 螉之蟲孕 螟蛉之子傳其情交其精溷其氣和其神隨物大小 俱得其真蠢動無定情萬物無定形斯言得之矣蟲 宗奭曰諸家之説終不敢捨詩之義嘗拆窠視之果 有子如粟米大色白而微黄所負青菜蟲却在子下 不與蟲相著陶説近之時珍曰 螉之説各異今通 攷諸説并視騐其卵及蜂之雙雙往來必是雌雄當 以陶氏冦氏之説為正李氏蘇氏之説為誤按解頤 新語云果蠃自有卵如粟寄在蟲身其蟲不死不生 乆則漸枯子大食之而出正如蠅卵寄附於蠶身久 則卵化穴繭而出也列子言純雄無雌其名穉蜂莊 子言細腰者化則自古已失之矣羅願爾雅翼云陶 説實當物理但以此疑聖人則不知詩之本旨矣詩 云螟蛉有子果嬴負之敎誨爾子式穀似之盖言國 君之民為他人所取爾説者不知似字乃似續之似 誤以為如似之似遂附㑹其説爾猶云鴟鴞鴟鴞既 取我子亦可謂鴞以衆鳥為子乎今屢破其房見子 與他蟲同處或子已去而蟲存空殻或蟲成蛹而子 尚小盖蟲終不壞至其成蛹子乃食之而出也近時 王浚川著雅述亦云年年騐之皆如陶氏之説焉 氣味辛平無毒 大明曰有毒 入藥妙用 主治乆聾欬逆毒氣出刺出汗 本 經 療鼻窒 别 錄 治嘔逆 生研能罯竹木刺 大明乾 嶁書云五月五日取 螉隂 為末用兵死人血丸置衣 領中云令 人畏伏 土蜂窠 見土 部 附錄雄黄蟲 别録有名未用明目辟兵 不祥益氣力狀如 螉 蟲白蠟 會 編 集解 機曰蟲白蠟與蜜蠟之白者不同乃小蟲所作 也其蟲食冬青樹汁乆而化為白脂粘敷樹枝 入謂蟲屎著樹而然非也至秋刮取以水煮溶濾置 冷水中則凝聚成塊矣碎之文理如白石膏而瑩徹 人以和油澆燭大勝蜜蠟也時珍曰唐宋以前澆燭 入藥所用白蠟皆蜜蠟也此蟲白蠟則自元以來人 始知之今則為日用物矣四川湖廣滇南閩嶺呉越 東南諸郡皆有之以川滇衡永産者為勝蠟樹枝葉 狀類冬青四時不凋五月開白花成叢結實纍纍大 如蔓荆子生青熟紫冬青樹子則紅色也其蟲大如 虮虱芒種後則延縁樹枝食汁吐涎粘於嫩莖化為 白脂乃結成蠟狀如凝霜處暑後則剝取謂之蠟渣 若過白露即粘住難刮矣其渣煉化濾淨或甑中蒸 化瀝下器中待凝成塊即為蠟也其蟲嫩時白色作 蠟及老則赤黑色乃結苞於樹枝初若黍米大入春 漸長大如鷄頭子紫赤色纍纍抱枝宛若樹之結實 也葢蟲將遺卵作房正如雀甕螵蛸之類爾俗呼為 蠟種亦曰蠟子子内皆白卵如細虮一包數百次年 立夏日摘下以箬葉包之分繫各樹芒種後苞拆卵 化蟲乃延出葉底復上樹作蠟也樹下要潔淨防蟻 食其蟲又有水蠟樹葉微似榆亦 可放蟲生蠟甜櫧樹亦可産蠟 氣味甘温無毒 主治生肌止血定痛補虚續筋接骨 震 亨 入丸散服殺 瘵蟲 時 珍 發明 震亨曰白蠟屬金稟受收歛堅强之氣為外科 要藥與合歡皮同入長肌肉膏中用之神效但 未試其可服否也時珍曰蠟樹葉亦治瘡腫故白 蠟為外科要藥正如桑螵蛸與桑木之氣相通 附方 新 一 頭上秃瘡 蠟燭頻塗勿令日晒乆 則自然生髪 集𤣥方 紫 音鑛草 唐本 校正 原與騏驎竭同條 今自木部分入此 釋名赤膠 蘇 恭 紫梗 時珍曰 與礦同此物色紫狀如 礦石破開乃紅故名今南畨連枝 折取謂之 紫梗是矣 集解 恭曰紫 紫色如膠作赤麖皮反寳鈿用為假 色亦以膠寳物云蟻於海畔樹藤皮中為之紫 樹名渴稟騏驎竭樹名渴留正如蜂造蜜也研取 用之呉録所謂赤膠是也珣曰廣州記云紫 生南 海山谷其樹紫赤色是木中津液結成可作胡臙脂 餘滓則玉作家用之騏驎竭乃紫 樹之脂也志曰 按别本註言紫 騏驎竭二物同條功效全别紫 色赤而黒其葉大如盤 從葉上出騏驎竭色黄而 赤從木中出如松脂也頌曰按段成式酉陽雜俎云 紫 樹出真蠟國彼人呼為勒佉亦出波斯國木髙 丈許枝葉鬱茂葉似橘柚經冬不凋三月開花白色 不結子天有霧露及雨沾濡其枝條即出紫 波斯 使者所説如此而真臘使者言是蟻運土上於樹端 作窠蟻壤得雨露凝結而成紫 崑崙出者善波斯 次之又交州地志亦云本州嵗貢紫 出於蟻壤乃 知與血竭俱出於木而非一物明矣今醫家亦罕用 惟染家須之宗奭曰紫 狀如糖霜結於細枝上纍 纍然紫黒色研破則紅今人用造綿 邇來亦難 得時珍曰紫 出南畨乃細蟲如蟻虱縁樹枝造成 正如今之冬青樹上小虫造白蠟一般故人多挿枝 造之今呉人用造胭脂按張勃呉録云九真移風縣 有土赤色如膠人視土知其有蟻因墾發以木枝挿 其上則蟻縁而上生漆凝結如螳螂螵蛸子之狀人 折漆以染絮物其色正赤謂之蟻漆赤絮此即紫 也血竭乃其樹之 脂膏别見木部 氣味甘鹹平有小毒 大明曰 無毒 主治五臟邪氣金瘡帶下破積血生肌止痛與騏驎 竭大同小異 蘓 恭 濕痒瘡疥宜入膏用 李 珣 益陽精去隂 滯氣 太清伏 鍊法 附方 新 三 齒縫出血 紫礦乳香麝香白礬等分為 末摻之水潄 衞生易簡方 産後 血運 狂言失志用紫 一兩為末 酒服二錢匕 徐氏家傳方 經水不止 日漸黄 瘦紫礦 末毎服二錢空心白 湯下 氏家藏方 五倍子 開 寳 校正 自木部 移入此 釋名文蛤 開 寳 百蟲倉 拾 遺 法釀過名百藥煎 時珍曰五 倍當作五 見山海經其形似海中文蛤故亦 同名百蟲倉會意也百藥煎隠名也 集解 志曰五倍子在處有之其子色青大者如拳而 内多蟲頌曰以蜀中者為勝生於膚木葉上七 月結實無花其木青黄色其實青至熟而黄九月采 子曝乾染家用之時珍曰五倍子宋開寳本草收入 草部嘉祐本草移入木部雖知生於膚木之上而不 知其乃蟲所造也膚木即鹽膚子木也詳見果部鹽 麩子下此木生叢林處者五六月有小蟲如蟻食其 汁老則遺種結小毬於葉間正如蛅蟖之作雀甕蠟 虫之作蠟子也初起甚小漸漸長堅其大如拳或小 如菱形狀圓長不等初時青緑乆則細黄綴於枝葉 宛若結成其殻堅脆其中空虚有細虫如蠛蠓山人 霜降前采取蒸殺貨之否則蟲必穿壞而殻薄且腐 矣皮工造為百藥煎以染皂色大為時用 他樹亦有此蟲毬不入藥用木性殊也 氣味酸平無毒 主治齒宣疳䘌肺臟風毒流溢皮膚作風濕癬疥癢 膿水五痔下血不止小兒面鼻疳瘡 開 寳 腸虚泄痢為 末熟湯服之 藏 器 生津液消酒毒治中蠱毒毒藥 日 華 口 瘡摻之便可飲食 宗 奭 歛肺降火化痰飲止欬嗽消渴 盗汗嘔吐失血乆痢黄病心腹痛小兒夜啼烏鬚髮 治眼赤濕爛消腫毒㗋痺歛潰瘡金瘡收脱肛子腸墜 下 時 珍 發明 震亨曰五倍子屬金與水噙之善收頑痰解熱 毒佐他藥尤良黄昏欬嗽乃火氣浮入肺中不 宜用涼藥宜五倍五味歛而降之時珍曰鹽麩子及 木葉皆酸鹹寒涼能除痰飲咳𠻳生津止渴解熱毒 酒毒治㗋痺下血血痢諸病五倍子乃蟲食其津液 結成者故所主治與之同功其味酸鹹能歛肺止血 化痰止渴收汗其氣寒能散熱 毒瘡腫其性收能除泄痢濕爛 附方 舊二新 六十九 虚勞遺濁 玉鎻丹治腎經虚損心氣不 足思慮太過真陽不固漩有 餘瀝小便白濁如膏夢中頻遺骨節拘痛面黧肌瘦 盗汗虚煩食減乏力此方性温不熱極有神效用五 倍子一斤白茯苓四兩龍骨二兩為末水糊丸梧子 大每服七十丸食前用鹽湯送下日三服 和劑方 寐中盜汗 五倍子末蕎麥麵等分水和作餅煨熟夜 臥待飢時乾喫二三箇勿飲茶水甚妙 集 靈 自汗盜汗 常出為自汗睡中出為盜汗用五倍子 研末津調填臍中縛定一夜即止也 同 上 心疼腹痛 五倍子生研末毎服一錢鉄杓内炒起 烟黑色者為度以好酒一鍾傾八杓内 服之立止方邵 真人經騐 消渴飲水 五倍子為末水服方寸 匕日三服 危氏得效 小 兒嘔吐 不定用五倍子二箇一生一熟甘草一握濕 紙煨過同研為末毎服半錢米泔調下立瘥 珍袖 方 小兒夜啼 五倍子末津調填於 臍内 楊起簡便方 暑月水泄 五倍 子末 飲丸黄豆大毎服二十丸荷葉煎 水下即時見效 余居士選竒方 熱瀉下痢 五倍子 一兩枯 礬五錢為末糊丸梧子大毎服五 十丸米湯送下 鄧筆峯雜興方 瀉痢不止 五倍子 一兩半 生半燒為末糊丸梧子大毎服三十丸紅痢酒下白 痢水酒下水泄米湯下 集靈用五倍子末毎米飲 服一 錢 滑痢不止 用五倍子醋炒七 次為末米湯送下 脾泄乆痢 五倍子 炒半觔 倉米妙一升白丁香細辛木香各三錢花椒五錢為 末毎服一錢蜜湯下日二服忌生冷魚肉 集靈方 赤痢不止 文蛤炒研末水浸烏梅肉和丸 梧子大毎服七十丸烏梅湯下 腸風下血 五倍子白礬各半兩為末順流水丸梧 子大毎服七丸米飲下忌酒 本事方 臓毒下血 五 倍 子不拘多少為末大鯽魚一枚去腸胃鱗腮填藥令 滿入瓶内煅存性為末毎服一錢温酒下王璆百一 選 方 糞後下血 不拘大人小兒五倍子末 艾湯服一錢 全幼心鑑 腸風臓毒 下 血 不止五倍子半生半燒為末陳米飯和丸如梧子 大毎服二十丸食前粥飲送下日三服 聖惠方 酒 痢腸風 下血見 百藥煎 小兒下血 腸風臓毒五倍子末煉蜜 丸小豆大毎米飲服二十 丸氏 鄭 大腸痔疾 五倍子煎湯薫洗或燒烟 薫之自然收縮 直指方 脱肛不收 三因方用五倍子末三錢入白礬一塊水一椀煎湯 洗之立效 簡便用五倍子半觔水煑極爛盛坐桶 上薰之待温以手輕托上内服參茋升麻藥翎普濟 方用五倍子百草霜等分為末醋熬成膏鵞 掃傅 上即 入 産後腸脱 五倍子末摻之或以五倍子 白礬煎湯熏洗 婦人良方 女人隂 血 因交接傷動者五倍 子末摻之良 熊氏 孕婦漏胎 五倍子末酒服二 錢神效 朱氏集 騐 方 風毒攻眼 腫痒澀痛不可忍者或上下臉赤爛或 浮醫瘀肉侵睛神効驅風散用五倍子 一兩蔓荆子一兩半為末服二錢水二盞銅石器内 煎汁去滓乗熱洗留滓再煎用大能明目去澀 博 濟 方 小便尿血 五倍子末鹽梅搗和丸梧子大 毎空心酒服五十丸 集簡方 風眼赤 爛 集靈方用五倍子煅存性為末入飛過黄丹少許 傳之日三上甚良 普濟方用五倍子研末傅之 名拜 堂散 爛弦風眼 五倍子銅青白墡士等分為末熟湯 泡開閉目淋洗冷即再熱洗之眼弦 不可入湯 濟急方 眼中弩肉 方同 上 耳瘡腫痛 五倍子末冷水 調塗濕則乾摻 之名海 上 方 聤耳出膿 普濟方用五倍子末吹之燒經騐 用五倍子焙乾一兩全蠍 存性 三錢為末 摻耳中 鼻出衂血 五倍子末吹之仍以末同 新綿灰等分米飲服二錢 牙縫 出血 不止者五倍子燒存性研 末傅之即止衛生易簡方 牙齒動搖 及外物傷 動欲落者 五倍子乾地龍炒等分為末先以 薑揩過然後傅之 御藥院方 牙齦腫痛 五倍子 一兩瓦 焙研末毎以半錢傅痛處片時吐去 涎内服去風熱藥 楊子建䕶命方 風牙腫痛 五倍 子一 錢黄丹花椒各五分為末摻之即止 也 五倍末冷水調塗頰外甚效 唇𦂳作痛 五倍 子訶 子等分為末傅 之 端效方 天行口瘡 五倍子末摻之吐涎 即愈 龎氏傷寒論 咽中 懸癰 舌腫塞痛五倍子末白薑蠶末甘草末等分白 梅肉搗和丸彈子大噙嚥其癰自破也 朱氏 經騐 方 口舌生瘡 儒門事親赴筵散用五倍子蜜陀僧 等分為末醬水潄過乾貼之院方加 脱蠶蛾炙澹寮方用五倍子一兩滑石半兩 黄栢蜜 半兩為末潄淨摻之便可飲食 白口惡 瘡 狀似木耳不拘大人小兒並用五倍子 青黛等分為末以筒吹之 端效方 走馬牙疳 五倍子青黛枯礬黄蘖等分為末 先以鹽湯潄淨摻之立效 便覽 牙齦疳臭 五倍子 炒焦一 兩枯礬銅青各一錢為末先以米 泔潄淨摻之絶效方也 集簡方 疳蝕口鼻 五倍子 燒存性 研末摻之 普濟方 小兒口疳 白礬裝入五倍子内燒 過同研摻之 簡便方 下部疳 瘡 全幼心鑑用五倍子枯礬等分研末先以虀水洗 過搽之 杏林摘要用五倍子花椒去子炒各一 錢細辛焙三分為末先以葱 湯洗淨搽之一二日生肉也 隂囊濕瘡 出水不瘥用 五倍子臘茶 各五錢 粉少許研末先以葱椒湯洗 過香油調搽以瘥為度 太平聖惠方 魚口瘡毒 初 起 未成膿者用南五倍子炒黄研末入百草霜等分 以臘醋調塗于患處一日一夜即消 杏林摘要 一 切諸瘡 五倍子黄蘖等分為 末傅之 普濟方 一切腫毒 五倍子炒紫 黑色蜜調塗 之黄簡便治一切腫毒初起無頭者五倍子大 黄 蘗等分為末新汲水調塗四圍日三五次 一切 癬瘡 五倍子去虫白礬燒過各等分 為末搽之乾則油調 簡便方 癩頭軟癤 及諸 熱瘡 用五倍子七箇研末香油四兩熬至一半布絞 去渣搽之三四遍即可勿以水洗之 普濟方 風癩 濕爛 五倍子末津調 塗之 同上 頭瘡熱瘡 風濕諸毒用五倍子 白芷等分研末摻之 膿水即乾如乾者以 清油調塗衛生易簡 瘡口不收 五倍焙研末以臘 醋脚調塗四圍效 一 切金瘡 五倍子降真香等分炒研末傅之 皮肉自痊名啄合山 㧞萃方 金瘡出血 不止者五倍子末貼之若閉氣者以五倍子末 二錢入龍骨末少許湯服立效 談埜翁方 杖瘡 腫痛 五倍子去穰米醋浸一日慢火炒黄研末 乾摻之不破者醋調塗之 衛生易簡方 手足 皸裂 五倍子末同牛骨髓填納 縫中即安也 醫方大成 鷄骨哽咽 五倍子末 摻入㗋中 即化下方 海上名 小兒脱肛 五倍子為末先以艾葉捲倍子 末成筒放便桶内以瓦盛之令 病者坐于桶上以火㸃著使藥烟燻入肛門其肛自 上隨後將白礬為末復搽肛門其肛自𦂳再不復脱 魚口便毒 五倍子不拘多少以淨瓦器盛之用醋熬 成膏用綿布攤貼之如乾即換三五次即 愈 偏墜氣痛 用五倍子一箇放食鹽少許在内以火 紙包定用水浸濕放文武火灰内煨存 性為末 酒調服 染烏鬚髪 聖濟總錄用針砂八兩米醋浸五 日炒畧紅色研末五倍子百藥煎 没石子各二兩訶黎勒皮三兩研末各包先以皂莢 水洗髭鬚用米醋打蕎麥麫糊和針砂末傅上荷葉 包過一夜次日取去以蕎麥糊四味敷之一日洗去 即黑 杏林摘要用五倍子一斤研末銅鍋炒之勿 令成塊如有烟起即提下攪之従容上火慢炒直待 色黒為度以濕青布包扎足踏成餅收貯聴用毎用 時以皂角水洗淨鬚髪用五倍子一兩紅銅末酒炒 一錢六分生白礬六分訶子肉四分没石子四分硇 砂一分為末烏梅酸榴皮煎湯調勻碗盛重湯煑四 五十沸待如飴狀以眉掠刷於鬚髪上一時洗去再 上包住次日洗去以核桃 油潤之半月一染甚妙 中河豚毒 五倍子白礬末 等分以水調下 林出事 廣記 百藥煎 修治 時珍曰用五倍子為粗末毎一觔以真茶一兩 煎濃汁入酵糟四兩擂爛拌和器盛置糠缸中 罯之待發起如發麫狀即成矣揑作餅丸晒乾用嘉 謨曰入藥者五倍子鮮者十觔舂細用瓷缸盛稻草 盖 七日夜取出再搗入桔梗甘草末各二兩又 一七仍搗仍 滿七次取出揑餅晒乾用如無鮮者 用乾者水 漬為之 又方 五倍子一觔生糯米一兩滚水浸過 細茶一兩上右共研末入罐内封固 六月要一七 取開配合用 又方 五倍子一觔研末酒麯半觔細茶 一把研末右用小蓼汁調匀入鉢 中按𦂳上以長稻草封固另用籮一箇多著稻草將 藥鉢坐草中上以稻草盖置淨處過一七後看藥上 長起長霜藥則已成矣或揑 作丸或作餅晒乾纔可收用 氣味酸鹹微甘無毒 主治清肺化痰定嗽解熱生津止渴收濕消酒烏鬚 髪止下血乆痢脱肛牙齒宣䘌面鼻疳蝕口舌糜爛 風濕諸瘡 時 珍 發明 時珍曰百藥煎功與五倍子不異但經釀造其 體輕虚其性浮收且味帶餘甘治上焦心肺欬 嗽痰飲熱渴諸病 含噙尤為相宜 附方 新二 十二 歛肺劫𠻳 百藥煎訶黎勒荆芥穗等分為 末薑汁入蜜和丸芡子大時時 噙之丹 溪心法 定𠻳化痰 百藥煎片黄芩橘紅甘草各等分 共為細末蒸餅丸菉豆大時時乾 嚥數丸佳 瀕湖醫案 清氣化痰 百藥煎細茶各一兩荆芥穂 五錢海螵蛸一錢蜜丸芡子 大毎服噙一丸 妙 筆峯雜興 染烏鬚髪 川百藥煎一兩鍼砂醋炒 蕎麥麪各半兩先洗鬚髪 以荷葉熬醋調刷荷葉包一 夜洗去即黒妙 普濟方 沐髪除䐈 百藥煎末乾 搽髪上一夜 箆之 同上 揩牙烏鬚 川百藥煎半兩𤣥胡索三錢雄黄三 錢為末先以薑擦去涎用此揩牙以 津洗目日日用 之甚佳 普濟 牙痛引頭 方同 上 風熱牙痛 百藥煎泡 湯噙潄 聖濟 總録 牙齦疳蝕 百藥煎五倍子青鹽煅各一錢半銅 綠一錢為末日摻二三次神效 普 濟 方 煉眉瘡癬 小兒面湮瘡又名鍊銀瘡乃母受胎時 食酸辣邪物所致用百藥煎五錢生白 礬二錢為末油調 搽之外科精義 脚肚生瘡 初起如粟米大搔之不 已成片包脚相交黄水 出痒不可忍乆成痼疾用百藥煎末唾調逐瘡四圍 塗之自外入内先以貫衆煎湯洗之日一次 醫林 集 要 乳結硬痛 百藥煎末毎服三錢酒一盞 煎數沸服之取效 經騐方 腸癰内痛 大棗連核燒存性百藥煎等分為末 毎服一錢温酒服日一取效直指方 大腸便血 百藥 煎荆 芥穗燒存性等分為末糊丸梧子 大毎服五十丸米飲下 聖惠方 腸風下血 百藥煎 二兩半 生用半炒存性為末飯丸梧子大毎服五 十丸米飲下名聖金丸 王璆百一選方 大腸氣痔 作痛下血百藥煎末毎服三 錢稀粥調服日二次 集簡 腸風臟毒 下血者用百 藥煎燒存性 烏梅連核燒過白芷不見火為末水糊丸 如梧子大毎服七十丸米飲下 濟生 酒痢下血 百藥煎五倍子陳槐花等分焙研末酒糊丸 梧子大毎服五十丸米飲送下 本事方 下痢脱 肛 百藥煎一塊陳白梅三箇木𤓰一握以 水一碗煎半碗日二服 聖濟總錄 男婦血淋 用真百藥煎車前子炒黄連各三錢半木香二錢滑 石一錢為末空心燈草湯服二錢日二服 普濟方 消暑止渴 百藥煎蠟茶等分為末烏梅肉搗和丸 芡子大毎含一丸名水瓢丸事林廣記 五倍子内蟲主治赤眼爛弦同爐甘石末乳細㸃之 時 珍 螳蜋桑螵蛸 本經 上品 釋名蟷蜋 音當 郎 刀蜋 綱 目 拒斧 説 文 不過 爾 雅 蝕肬 音 尤 其子 房名螺蛸 音飄 綃 蜱蛸 音 皮 䗚蟭 音煿 焦 致神 别 錄 野狐鼻涕 頌曰爾雅云莫貈蟷蠰不過螳蜋也其子蜱蛸郭璞 云江東呼為石蜋時珍曰蟷蜋兩臂如斧當轍不避 故得當郎之名俗呼為刀蜋兖人謂之拒斧又呼不 過也代人謂之天馬因其首如驤馬也燕趙之間謂 之蝕肬肬即疣子小肉贅也今人病肬者往往捕此 食之其來有自矣其子房名螵蛸者其狀輕飄如綃 也村人毎炙焦飼小兒云止夜尿則 蟭致神之名 盖取諸此酉陽雜俎謂之野狐鼻涕象形也又楊雄 方言云螳蜋或謂之髠或謂之羊匕 齊兖以東謂之敷常螵蛸亦名夷冐 集解 𢎞景曰螳蜋俗名石蜋逢樹便産以桑上者為 好是兼得桑皮之津氣也惟連枝㫁取者為真 偽者亦以膠著桑枝之上也保昇曰螵蛸在處有之 螳蜋卵也多在小桑樹上叢荆棘間三四月中一枝 出小螳蜋數百枚時珍曰螳蜋驤首奮臂修頸大腹 二手四足善縁而捷以鬚代鼻喜食人髪能翳葉捕 蟬或云術家取翳作法可以引形深秋乳子作房粘 著枝上即螵蛸也房長寸許大如拇指其内重重有 隔房毎房有子如蛆卵至芒種節後 一齊出故月令有云仲夏螳蜋生也 修治 别録曰桑螵蛸生桑枝上螳蜋子也二月三月 采蒸過火炙用不爾令人洩斆曰凡使勿用雜 樹上生者名螺螺須覓桑樹東畔枝上者采得去核 子用沸漿水浸淘七次鍋中熬乾用别作修事無效 也韓保昇曰三四月采得以熱漿水 浸一伏時焙乾於柳木灰中炮黄用 螳蜋主治小兒急驚風搐搦又出箭鏃生者能食疣 目 時 珍 發明 時珍曰螳蜋古方不見用者惟普濟方治驚風 吹鼻定搐法中用之盖亦蠶 定搐之義古方 風藥多用螵蛸則螳蜋治風同一 理也又醫林集要出箭鏃亦用之 附方 新 二 驚風定搐 中分散用螳蜋一箇蜥蝪一條赤 足蜈蚣一條各中分之隨左石研 末記定男用左女用右毎以一字吹鼻内 搐之吹左即左定吹右即右定也 普濟 箭鏃入肉 不可拔者用螳蜋一箇巴豆半箇同研傅 傷處微痒且忍極痒乃撼拔之以黄連貫 衆湯洗拭 石灰傳之 桑螵蛸氣味鹹甘平毒 之才曰得龍骨療洩 精畏旋覆花戴椹 主治傷中疝瘕隂痿益精生子女子血閉腰痛通五 淋利小便小道 本 經 療男子虚損五臟氣微夢寐失精 遺溺乆服益氣養神 别 録 炮熟空心食之止小便利 甄 權 發明 時珍曰桑螵蛸肝腎命門藥也古方盛用之權 曰男子身衰精自出及虚而小便利者加而用 之頌曰古方漏精及風藥中多用之宗奭曰男女虚 損腎衰隂痿夢中失精遺溺白濁疝瘕不可闕也隣 家一男子小便日數十次如稠米泔心神恍惚瘦瘁 食減得之女勞食服桑螵蛸散藥未終一劑而愈其 藥安神䰟定心志治徤忘補心氣止小便數用桑螵 蛸逺志龍骨菖蒲人參茯神當歸龜甲醋炙各一兩 為末臥時人參湯調下二錢如無桑上者即用他樹 者以炙桑白皮佐之桑白皮行水以接螵蛸就腎經 也 附方 舊三 新七 遺精白濁 盜汗虚勞桑螵蛸炙白龍骨等 分為細末毎服二錢空心用鹽 湯送下 外臺 小便不通 桑螵蛸炙黄三十枚黄芩 二兩水煎分二服 聖惠 婦人胞 轉 小便不通用桑螵蛸炙為末 飲服方寸匕日用二 産書 婦人遺尿 桑螵蛸酒 炒為末薑 湯服二錢 千金翼 妊娠遺尿 不禁桑螵蛸十二枚為末 分二服米飲下 産乳書 産後 遺尿 或尿數桑螵蛸炙半兩龍骨一兩為 末毎米飲服二錢 徐氏胎産方 咽喉腫塞 桑上螳蜋窠一兩燒灰馬屁勃半兩研匀蜜 丸梧子大煎犀角湯毎服三五丸 總病論 咽㗋骨 硬 桑螵蛸醋煎呷 之 經騐良方 底耳疼痛 桑螵蛸一箇燒存性麝 香一字研末毎用半字 摻入神效有膿先 繳淨 經騐方 小兒軟癤 桑螵蛸燒存性研末 油調傅之 危氏方 雀甕 本經 下品 釋名雀兒飯甕 蜀 本 蛅蟖房 别録音 髯斯 蚝蟲窠 音 刺 躁舍 本 經 天漿子 圖 經 棘剛子 衍 義 紅姑娘 綱 目 毛蟲 蔵器曰毛蟲作 繭形如甕故名 雀甕俗呼雀癰聲相近也保昇曰雀好食其甕中子 故俗呼雀兒飯甕𢎞景曰蛅蟖背毛螫人故名蚝音 刺與蛓同時珍曰俗呼毛蟲又名楊痢子因有螫毒 也此蟲多生石榴樹上故名天漿天漿乃甜榴之名 也宗奭曰多在棘 枝上故曰棘剛子 集解 别録曰雀甕出漢中生樹枝間蛅蟖房也八月 采蒸之𢎞景曰蛅蟖蚝蟲也在石榴樹上其背 毛螫人生卵形如雞子大如巴豆藏器曰蚝蟲好在 果樹上大小如蠶身面背上有五色斑毛有毒能刺 螫人欲老者口中吐白汁凝聚漸硬正如雀卵其蟲 以甕為繭在中成蛹如蠶之在繭也夏月羽化而出 作蛾放子於葉間如蠶子陶言其生卵如鷄子誤矣 恭曰雀甕在樹間似螵蛸蟲此物紫白襇斑狀似硨 磲文可愛也時珍曰蛄蟖處處樹上有之牡丹上尤 多入藥惟取榴棘上房内有蛹者正如螵蛸取桑上 者 氣味甘平無毒 日華曰 有毒 主治寒熱結氣蠱毒鬼疰小兒驚癎 本經治頌曰今 醫家 小兒慢 驚用天漿子有蟲者曰殭蠶乾 三物各三枚微炒 搗末煎麻黄湯調服一字日三服如減大有效也藏 器曰雀甕打破取汁與小兒飲令無疾小兒病撮口 者漸漸口撮不得飲乳但先𠢐口傍見血以甕研汁 塗之或同鼠婦生搗塗之今人産子時凡 諸物皆令開口不令閉者盖厭禳之也 附方 新 五 撮口噤風 用棘科上雀兒飯甕子末開口者 取内物和乳汁研灌之 又方棘 剛子五枚赤足蜈蚣一條燒存性研勻飯丸麻子 大毎服三五丸孔汁下亦可末服一字 普聖惠 小 兒臍風 白龍骨用天漿子有虫者一枚真殭蠶炒一 枚膩粉少許研勻以薄荷自然汁調灌之取 下毒物神 效 聖惠 急慢驚風 口眼喎斜搐搦痰盛用天漿子 房去皮生用三枚乾 生用七 枚硃砂一錢研勻飲丸粟大毎 服二丸荆芥湯送下 聖惠方 乳蛾㗋痺 用天漿子 即紅姑娘 徐徐 嚼嚥 小兒癎疾 棘枝上雀甕研其間蟲 出取汁灌之 聖惠方 蠶 本經 中品 校正 拾遺烏爛蠶及繭鹵汁 嘉祐蠶蛻今併為一 釋名自死者名白殭蠶 時珍曰蠶從替象其頭身之 形從䖵以其繁也俗作蠶字 者非矣蚕音腆蚯蚓之名也蠶病風死其色自白故 曰白殭死而不朽曰殭再養者曰原蠶蠶之屎曰沙 皮曰蜕甕曰繭蛹曰螝音龜蛾曰羅卵 曰蜕音兑蠶初出曰䖢音苖蠶紙曰連 集解 時珍曰蠶孕絲蟲也種類甚多有大小白烏斑 色之異其蟲屬陽喜燥惡濕食而不飲三眠三 起二十七日而老自卵出而為䖢自䖢蜕而為蠶蠶 而繭繭而蛹蛹而䖸䖸而卵卵而復䖢亦有胎生者 與母同老盖神蟲也南粤有三眠四眠兩生七出八 出者其繭有黄白二色爾雅云蟓桑繭也雔由樗繭 也蚢蕭繭也棘繭欒繭皆各因所食之葉命名而蟓 即今桑上野蠶也今之柘蠶與桑蠶並育即棘繭是 也南海横州有風繭絲作釣緡凡諸草木皆有蚅蠋 之類食葉吐絲不如蠶絲可以衣被天下故莫得並 稱凡蠶類入藥 俱用食桑者 白殭蠶修治 别錄曰生頴川平澤四月取自死者勿 令中濕有毒不可用𢎞景曰人家養蠶 時有合箔皆殭者即暴燥都不壞今見小白似有鹽 度者恭曰蠶自殭死其色自白云有鹽度誤矣頌曰 所在養蠶處有之不拘早晚但用白色而條直食桑 葉者佳用時去絲綿及子炒過宗奭曰蠶有兩三畨 惟頭畨殭蠶最佳大而無蛆涎斆曰凡使先以糯米 泔浸一日待蠶桑涎出如蝸 浮水上然後灑出微 火焙乾以布拭淨黄肉毛并 黒口甲了搗篩如粉入藥 氣味鹹辛平無毒 甄權曰微温有小毒萆惡桑 螵蛸桔梗茯苓茯神 薢 主治小兒驚癎夜啼去三蟲滅黑黯令人面色好男 子隂癢病 本 經 女子崩中赤白産後腹痛滅諸瘡瘢痕 為末封丁腫拔根極效 别 録 治口噤發汗同白魚鷹屎 白等分治瘡滅痕 藥 性 以七枚為末酒服治中風失音 并一切風疰小兒客忤男子隂癢痛女子帶下 日 華 焙 研薑汁調灌治中風㗋痺欲絶下㗋立愈 蘇 頌 散風痰 結核瘰 頭風風蟲齒痛皮膚風瘡丹毒作癢痰瘧 癥結婦人乳汁不通崩中下血小兒疳蝕鱗體一切 金瘡疔腫風痔 時 珍 發明 元素曰殭蠶性微温味微辛氣味俱薄輕浮而 升陽中之陽故能去皮膚諸風如蟲行震亨曰 殭蠶屬火兼土與金木老得金氣殭而不化治㗋痺 者取其清化之氣従治相火散濁逆結滯之痰也王 貺曰凡咽㗋腫痛及㗋痺用此下咽立愈無不效也 大能救人呉开内翰云屢用得效時珍曰殭蠶蠶之 病風者也治風化痰散結行經所謂因其氣相感而 以意使之者也又人指甲軟薄者用此燒烟熏之則 厚亦是此義盖厥隂陽明之藥 故又治諸血病瘧病疳病也 附方 舊十五 新十九 一切風痰 白殭蠶七個直者細研 薑汁調灌之 勝金方 小兒 驚風 白殭蠶 稍等分天雄尖附子尖各一錢微炮 為末毎服一字或半錢以薑湯調灌之甚效 寇氏 衍義 風痰喘𠻳 夜不能臥白殭蠶炒研好茶末各一 兩為末毎用五錢臥時泡沸湯服 瑞竹 堂方 酒後咳𠻳 白殭蠶焙研末毎茶 服一錢 怪證竒方 㗋風㗋痺 仁存 開闗 散用白殭蠶炒白礬半生半燒等分為末毎以一錢 用自然薑汁調灌得吐頑痰立效小兒加薄荷生薑 少許同調一方用白梅肉和丸綿褁含之嚥汁也汁 朱氏集騐用白殭蠶炒半兩生甘草一錢為末薑 調服涎出立愈一聖恵用白殭蠶三七枚乳香 一分為末毎以 錢燒烟熏入㗋中涎出即愈 急㗋 風痺 王氏博濟如聖散用白殭蠶天南星等分生研 為末毎服一字薑汁調灌涎出即愈後以生薑 炙過含之南百 一選方無 星 撮口噤風 面黄赤氣喘啼聲不出由 胎氣挾熱流毒心脾故令 舌强唇青聚口發噤用白殭蠶二枚去觜 畧炒為末蜜調傅唇中甚效 聖惠方 大頭風小 兒驚風 並用大蒜七箇先燒紅地以蒜逐箇於地上 磨成膏却以殭蠶一兩去頭足安蒜上椀覆 一夜勿令洩氣只取蠶研末毎用 㗜鼻口内含水有效 普濟方 偏正頭風 并夾頭 風連兩 太陽穴痛聖惠方用白殭蠶為末葱茶調服方寸匕 葉椿治頭風用白殭蠶髙良薑等分為末毎服一 錢臨臥時茶 服日二服 卒然頭痛 白殭蠶為末毎用熟水 下二錢立瘥 斗門方 牙齒 疼痛 白僵蠶直者生薑同炒赤黄色去薑 為末以皂角水調擦之即止 普濟 風蟲牙痛 白直殭蠶炒蠶蜕紙燒等分為末 擦之良乆以鹽湯潄口 直指方 瘧疾不止 白僵蠶 直者一 箇切作七段綿裹為丸硃砂為衣作一服日未 出時面向東用桃李枝七寸煎湯吞下 院方 腹内 龜病 普濟方詩云人間龜病不堪言肚裏生成硬似 磚自死殭蠶白馬尿不過時刻軟如綿神效 面上黑黯 白殭蠶末水和 搽之 聖惠方 粉滓面䵟 令人面色好用 白殭蠶黑牽牛 細研等分為末如澡 豆日用之 斗門方 病 丙 穩 禾 疹風瘡 疼痛白殭蠶焙研酒 服一錢立瘥 聖惠 野火丹毒 從背上兩脇起者殭蠶二七枚 和慎火草搗塗 楊氏産乳 小兒鱗體 皮膚如蛇皮鱗甲之狀由氣血否澀亦曰胎垢又曰 蛇體白殭蠶去嘴為末煎湯浴之一加蛇蜕 保幼 大 全 小兒乆疳 體虚不食諸病後天柱骨倒醫者不識 謂之五軟者用白殭蠶直者炒研毎服 半錢薄荷酒下名 金靈散 鄭氏方 小兒口瘡 通白者白殭蠶炒黄拭 去黄肉毛研末蜜和傅 之立效氣 小兒宫 風疳蝕瘡 同上 方 項上瘰癧 白殭蠶為末水服 五分日三服十日 瘥臺 外 風痔腫痛 發歇不定者是也白殭蠶二兩洗剉 炒黄為末烏梅肉和丸梧桐子大毎 薑蜜湯空心下五 丸妙 勝金子 一切金瘡 及刀斧傷白殭蠶炒黄 研末傅上立愈 斗門 乳汁不通 白殭蠶末二錢酒服少頃以脂麻茶一盞 投之梳頭數十遍奶汁如泉也 經騐方 崩中下血 不止用白殭蠶衣中白魚等分 為末井華水服之日二 千金 重舌木舌 殭蠶為末吹之吐痰甚妙為一 蜜炒二錢為末摻之涎出 妙 殭蠶一錢黄連 陸氏積德方 腸 風下血 殭蠶炒去嘴足烏梅肉焙各一兩為末米糊 丸梧子大毎服百丸食前白湯下一日三服 雜筆峯 興方 烏爛死蠶 拾 遺 氣味有小毒 藏器曰此在 簇上烏臭者 主治蝕瘡有根者及外野雞病並𫝊之白死者主白 遊疹赤死者主赤遊疹 藏 器 蠶蛹 瑞曰繰絲後蛹子今人食之呼小蜂兒 思邈曰 犬嚙者終身忘食發則難免 主治炒食治風及勞瘦研𫝊瘑瘡惡瘡 大 明 為末飲服 治小兒疳瘦長肌退熱除蚘蟲煎汁飲止消渴 時 珍 附方 新 一 消渴煩亂 蠶蛹二兩以無灰酒一中盞水一 大盞同煮一中盞温服 聖惠方 繭鹵汁 藏器曰此是繭中蛹汁非 鹹鹵也於繭甕下收之 主治百蟲入肉䘌蝕瘙疥及牛馬蟲瘡為湯浴小兒 瘡疥殺蟲以竹筒盛之浸山蜍山蛭入肉蚊子諸蟲 咬毒亦可預帶一筒取一蛭入中并持乾海苔一片 亦辟諸蛭 藏 器 發明 藏器曰蘇恭註蛭云山人自有療法盖此法也 時珍曰山蛭見蛭條山蜍音余蜘蛛也囓人甚 毒 蠶繭 已出 蛾者 氣味甘温無毒 主治燒灰酒服治癰腫無頭次日即破又療諸疳瘡 及下血血淋血崩煮汁飲止消渴反胃除蚘蟲 時珍 曰 𢎞景曰繭 甕入術用 發明 時珍曰蠶繭方書多用而諸家本草並不言及 誠缺文也近世用治癰疽代鍼用一枚即出一 頭二枚即出二頭神效無比煮湯治消渴古方甚稱 之丹溪朱氏言此物屬火有隂之用能瀉膀胱中相 火引清氣上朝於口故能止渴也繰絲湯及絲綿煑部 汁功並相同又黄絲絹能補脬錦灰止血並見服器 附方 新 五 痘瘡疳蝕 膿水不絶用出了蠶蛾繭以生白 礬末填滿煅枯為末擦之甚效 陳文中 小兒方 口舌生瘡 蠶繭五箇包蓬砂瓦 上焙焦為末抹之 大小便血 蠒 黄 散治腸風大小便血淋瀝疼痛用蠒黄蠶蜕紙並燒 存性晚蠶沙白殭蠶並炒等分為末入麝香少許毎 服二錢用米飲送下日 三服甚效 聖惠方 婦人血崩 方法 同上 反胃吐食 蠶 繭 十箇煮汁烹雞子三枚食之以無灰酒下日二 服神效或以繰絲湯煮粟米粥食之 惠濟方 蠶蜕釋名馬明退 嘉 祐 佛退 氣味甘平無毒主治血病益婦人 嘉 祐 婦人血風 宗 奭 治 目中翳障及疳瘡 時 珍 蠶連主治吐血鼻洪腸風瀉血崩中帶下赤白痢𫝊 疔腫瘡 日 華 治婦人血露 宗 奭 牙宣牙痛牙癰牙疳頭瘡 㗋痺風癲狂祟蟲毒藥毒沙證腹痛小便淋閟婦人 難産及吹乳疼痛 時 珍 發明 禹錫曰蠶蜕今醫家多用初出蠶子殻在紙上 者東方諸醫用老蠶眠起所蜕皮功用相近當 以蜕皮為正入藥微炒用宗奭曰蠶蜕當用眠起時 所蜕皮蠶連燒灰亦可用時珍曰馬明退蠶連紙功 用相同亦如蟬蜕蛇蜕之義但 古方多用蠶紙者因其易得耳 附方 舊四新 十五 吐血不止 蠶蜕紙燒存性蜜和丸 芡實大含化嚥津集騐 牙宣 牙癰 及口瘡並用蠶蜕紙 燒灰乾傅之 集騐 風蟲牙痛 蠶紙燒灰擦之 良久鹽湯漱口 指直 方 走馬牙疳 集騐用蠶蜕紙灰入麝香少許 貼之 直指加白殭蠶等分 一切 疳瘡 馬明退燒灰三錢輕粉乳香少許先 以温漿水洗淨𫝊之 儒門事親 小兒頭瘡 蠶蜕紙燒存性入輕粉 少許麻油調傅 聖惠 纒㗋風疾 用蠶蜕紙燒存性 煉蜜和丸如芡實 大含化嚥 津 集騐 熏耳治聾 蠶蜕紙作撚入麝香二錢入 筆筒燒烟熏之三次即開 癲 狂邪祟 凡狂發欲走或自高貴稱神或悲泣呻吟此 為邪祟以蠶紙燒灰酒水任下方寸匕亦治 風癲方 肘後 沙證壯熱 江南有沙證狀如傷寒頭痛壯熱 嘔惡手足指末微厥或腹痛悶亂 須臾殺人先用蠶蜕紙剪碎安于瓷中以碟盖之 滚湯沃之封固良乆乘熱服暖臥取汗 活人書 中 蠱藥毒 雖面青脈絶腹脹吐血者服之即活用蠶蜕 紙燒存性為末新汲水服一錢 嶺南衛生 方 中諸藥毒 用蠶紙數張燒灰冷 水服 衛生易簡方 小便澁痛 不通用 蠶蜕紙 燒存性入麝香少許米飲 毎服二錢 王氏博濟方 熱淋如血 蠶種燒灰入麝 香少許水服二 錢極效方也 衛生家寳 崩中不止 蠶故紙一張剪碎炒焦槐子 炒黄各等分為末酒服立愈 易衛生 簡方 吹奶疼痛 馬明退燒灰一錢五分輕粉五 分麝香少許酒服 儒門事親 婦 人難産 蠶布袋一張蜕蜕一條入新瓦中以鹽 泥固煅為末以榆白皮湯調服 集成 婦人 斷産 蠶子故紙一尺燒為末 酒服終身不産 千金 痔瘺下血 蠶紙半張碗 内燒灰酒服 自除急奚 囊備 方 繰絲湯主治止消渴大騐 時 珍 原蠶 别錄 中品 釋名晚蠶 日 華 魏蠶 方 言 夏蠶 廣 志 熱蠶 𢎞景曰原蠶是重 養者俗呼為魏蠶 宗奭曰原者有原復敏速之義此是第二畨蠶也時 珍曰按鄭𤣥註周禮云原再也謂再養者郭璞註方 言云魏細也秦晉人所呼今轉為二蠶是矣永嘉記 云郡蠶自三月至十月有八輩謂蠶種為蜕再養為 珍珍予 為愛子 集解 頌曰原蠶東南州郡多養之此是重養者俗呼 為晚蠶北人不甚養之周禮禁原蠶鄭康成註 云蠶生于火而藏千秋與馬同氣物莫能兩大禁原 蠶為其害馬也然害馬亦一事耳淮南子云原蠶一 嵗再收非不利也而王法禁之者為其殘桑是也人 既稀養貨者多是早䖸不可用也𢎞景曰殭蠶為末 塗馬齒即不能食草以桑葉拭去乃還食此見蠶即 馬類也時珍曰馬與龍同氣故有龍馬而蠶又與馬 同氣故蠶有龍頭馬頭者蜀人謂蠶之先為馬頭娘 者以此好事者因附會其蜕以為馬皮卷女入桑化 蠶謬矣北人重馬故禁之南方無馬則有一嵗至再 至三及七出八出者矣然先王仁愛及物盖不忍其 一嵗再致湯鑊且妨農事亦 不獨專為害馬殘桑而已 雄原蠶蛾氣味鹹温有小毒 時珍曰按徐之才藥對 云熱無毒入藥炒去翅 足 用 主治益精氣强隂道交接不倦亦止精 别 錄 壯陽事止 泄精尿血暖水臟治暴風金瘡凍瘡湯火瘡滅瘢痕 時 珍 發明 宗奭曰蠶蛾用第二畨取其敏於生育也時珍 曰蠶蛾性淫出繭即媾至於枯稿乃已故强隂 益精 用之 正誤 頌曰今治小兒撮口及發噤者用晚蠶䖸二枚 炙黄研末蜜和塗唇内便瘥時珍曰此方出聖 恵乃是白僵蠶蘓氏引作蠶䖸誤 矣蠶䖸原無治驚之文今正之 附方 舊二 新八 丈夫隂痿 未連蠶䖸二升去頭翅足炒為 末蜜丸梧子大毎夜服一丸可 御十室以菖蒲酒 止之 千金方 遺精白濁 晚蠶䖸焙乾去翅足為 末飯丸菉豆大毎服四 十丸淡鹽湯下此丸常以火 烘否則易傷濕也 唐氏方 血淋疼痛 晚蠶䖸為末 熱酒服一錢 惠聖 方 小兒口瘡 及風疳瘡宫氣方用晚蠶䖸為末貼 之妙 普濟方治小兒口瘡及百日 内口瘡入麝 香少許摻之 止血生肌 蠶䖸散治刀斧傷創血出如 箭用晚蠶䖸炒為末傅之即 止甚效 勝金方 刀斧金瘡 端午午時取晚蠶䖸石灰茅花搗 成團草盖令發熱過收貯毎用刮 下末 摻之 竹刺入肉 五月五日取晚蠶䖸生投竹筒中令 自乾死為末取少許津和塗之 便 民圖 纂 蛇虺咬傷 生蠶䖸研傅 之 必效方 玉枕生瘡 生枕骨上如 癰破後如筯 頭用原蠶䖸炒石韋等分 為末乾貼取瘥聖濟總錄 原蠶沙 頌曰蠶沙蠶䖸皆用晚出者良時珍曰 蠶沙用晒乾淘淨再晒可乆收不壞 氣味甘辛温無毒 時珍曰伏硇 砂熖硝粉霜 主治腸鳴熱中消渴風痺 病 丙 穩 禾 疹 别 錄 炒黄袋盛浸酒去 風緩諸節不隨皮膚頑痺腹内宿冷冷血瘀血腰脚 冷疼炒熱袋盛熨偏風筋骨癰緩手足不隨腰脚軟 皮膚頑痺 藏 器 治消渴癥結及婦人血崩頭風風赤眼 去風除濕 時 珍 發明 𢎞景曰蠶沙多入諸方不但熨風而已宗奭曰 蠶屎飼牛可以代穀用三升醇酒拌蠶沙五斗 甑蒸於暖室中鋪油單上令患風冷氣痺及近感癱 風人就以患處一邊臥沙上厚盖取汗若虚人須防 大熱昏悶令露頭面若未全愈間日再作時珍曰蠶 屬火其性燥燥能勝風去濕故蠶沙主療風濕之病 有人病風痺用此熨法得效按陳氏經騐方一抹膏 治爛弦風眼以真麻油浸蠶沙二三宿研細以箆子 塗患處不問新舊隔宿即愈表兄盧少樊患此用之 而愈親筆于册也時珍家一婢病此十餘年試用之 二三次頓瘳其功亦在去風收濕也又同桑柴灰淋 汁煮鼈肉作丸治腹中癥結見鼈條李九華云蠶沙 煮酒色味清 美又能療疾 附方 新四 新六 半身不遂 蠶沙二碩以二袋盛之蒸熟更 互熨患處仍以羊肚粳米煮粥 日食一枚 十日即止 風瘙 病 丙 穩 禾 疹 作痒成瘡用蠶沙一升水五斗 煮取一斗二升去滓洗浴避風 惠聖 方 頭風白屑 作癢蠶沙燒灰淋 汁洗之 聖惠方 眯目不出 蠶沙㨂 淨空心 以新汲水吞下十 枚勿嚼破 聖惠 消渴飲水 晚蠶沙焙乾為末毎用 冷水下二錢不過數服 門斗 方 婦人血崩 蠶沙為末酒服三 五錢 儒門事親 月經乆閉 蠶沙四 兩砂鍋 炒半黄色入無灰酒一壺煑 沸澄去沙毎温服一盞即通 轉女為男 婦人始覺有 孕用原蠶屎 一枚井華水服 之日三 千金 趺撲傷損 扭閃出骨竅等證蠶沙四 兩炒黄綠豆粉四兩炒黄 枯礬二兩四錢為末醋調傅之絹包縳定換三 四次即愈忌産婦近之 邵真人經騐良方 男婦 心痛 不可忍者晚蠶沙一兩滚湯泡通 濾淨取清水服即止 瑞竹堂方 石蠶 本經 下品 校正 併入有名未 用石蠧蟲 釋名沙蝨 本 經 石蠧蟲 别 錄 石下新 拾遺間𢎞景曰沙蝨 乃東 水中細蟲人 入水浴着身畧不可見痛如鍼刺挑亦得之今此或 名同而物異耳時珍曰按呉普本草沙蝨作沙蜯 集解 經曰石蠶生江漢池澤宗奭曰石蠶在處山河 中多有之附生水中石上作絲蠒如釵股長寸 許以蔽其身其色如泥蠶在其中故謂之石蠶亦水 中蟲耳方家用者絶稀别錄曰石蠧蟲生石中藏器 曰石蠧蟲一名石下新今伊洛間水底石下有之狀 如蠶解放絲連綴小石如蠒春夏羽化作小䖸水上 飛時珍曰本經石蠶别錄石蠧今觀陳冦二説及主 治功用盖是一物無疑矣又石類亦有石蠶蟲與此 不 同 正誤 𢎞景曰李當之云石蠶江左不識謂為草根其 實類蟲形如老蠶生附石上傖人得而食之味 鹹微辛所言有理但江漢非傖地大都是生氣物如 海中蛤蠣輩附石生不動皆活物也今俗用草根黒 色多角節亦似蠶恐未是實方家不用恭曰石蠶形 似蠶細小有角節青黑色生江漢側石穴中岐隴間 亦有北人多不用采者遂絶耳韓保昇曰李謂是草 根陶謂是生氣物蘇恭之説半似草半似蟲皆妄矣 此蟲所在水石間有之取為鈎餌馬湖石門最多彼 人啖之云鹹㣲辛頌曰石蠶陶蘇都無定論蜀本之 説為是今川廣中多有之其草根之似蠶者亦名石 蠶出福州今信州山石上四時常有之亦采入藥詳 見菜部草 石蠶下 附錄雲師雨虎 時珍曰按遁甲開山圖云霍山有雲 師雨虎榮氏註云雲師如蠶長六寸 有毛似兔雨虎如蠶長七八寸似蛙雲雨 則出在石内可炙食之此亦石蠶之類也 氣味鹹寒有寒 保昇曰鹹微辛呉 普曰雷公鹹無毒 主治五癃破石淋墮胎其肉解結氣利水道除熱 本 經 石蠧蟲主石癃小便不利 别 錄 發明 宗奭曰石蠶謂之草者謬也經言肉解結氣註 中更不辨定何耶時珍曰石蠶連皮殻用也肉 則去皮 殻也 九香蟲 綱 目 釋名黑兜蟲 集解 時珍曰九香虫産于貴州永寜衛赤水河中大 如小指頭狀如水黽身青黑色至冬伏于水下 土人多取之以充人事至 驚蟄後即飛出不可用矣 氣味鹹温無毒 主治膈脘滯氣脾腎虧損壯元陽 時 珍 發明 時珍曰攝生方烏龍丸治上證乆服益人四川 何卿總兵常服有效其方用九香蟲一兩半生 焙車前子微炒陳橘皮各四錢白术焙五錢杜仲酥 炙八錢右為末煉蜜丸梧桐子大毎服一錢五分以 鹽白湯或鹽酒服早晚 各一服此方妙在此蟲 海蠶 海 藥 集解 李珣曰按南州記云海蠶生南海山石間狀如 蠶大如拇指其沙甚白如玉粉狀毎有節難得 真者彼人以水捜葛粉石灰以梳齒印 成偽充之縱服無益反能損人宜慎之 沙氣味鹹大温無毒 主治虚勞冷氣諸風不遂乆服補虛嬴令人光澤輕 身延年不老 李 珣 雪蠶 綱 目 釋名雪蛆 集解 時珍曰按葉子竒草木子云雪蠶生隂山以北 及峨嵋山北人謂之雪蛆二山積雪厯世不消 其中生此大如瓠味極甘美又王子年拾遺記云員 嶠之山有水蠶長六七寸黑色有鱗角以霜雪覆之 則作繭長一尺抽五色絲纎為文錦入水不濡投火 不燎堯時海人獻之其質輕暖柔滑按此亦雪蠶之 類 也 氣味甘寒無毒 主治解内熱渴疾 時 珍 枸杞蟲 拾 遺 釋名蠋 爾 雅 集解 藏器曰此蟲生枸杞上食枸杞葉狀如蠶作繭 為蛹時取之曝乾收用時珍曰此爾雅所謂蚅 烏蝎也其狀如蠶亦有五色者老則作繭化蛾孚子 諸草木皆有之亦各隨所食草木之性故廣志云藿 蠋香槐 蠋臭 氣味鹹温無毒主治益陽道令人悦澤有子炙黄和 地黄末為丸服之大起陽益精 藏 器 治腎家風虚 時珍 普 濟 方 蘹香蟲 綱 目 集解 時珍曰生蘹香枝葉 中狀如尺蠖青色 主治小腸疝氣 時 珍 本草綱目卷三十九
欽定四庫全書 本草綱目卷四十目録 蟲之二 卵生類下二十二種 青蚨 拾遺 蛺蝶 綱目 蜻蛉 别録蝏 即蜻 樗雞 本經子即 紅娘 棗貓 綱目 斑蝥 本經 芫青 别録 葛上亭長 别録 地膽 本經 蜘蛛 别録 草蜘蛛 拾遺 壁錢 拾遺 螲蟷 拾遺蛛即 土蜘 開寳 水蛭 本經 蟻 綱目附 白蟻 青腰蟲 拾遺 蛆 綱目 蠅 綱目 狗蠅 綱目附 壁蝨 牛蟲 綱目 人蝨 右附方舊二十新八十一 本草綱目卷四十目録
欽定四庫全書 本草綱目卷四十 明 李時珍 撰 蟲之二 卵生類下 二十二種 青蚨 拾遺 釋名蚨蟬 蟱蝸 音謀 𤓰 音敦 隅 蒲蝱 音 萌 魚父 魚伯 集解 藏器曰青蚨生南海狀如蟬其子著木取以塗 錢皆歸本處搜神記云南方有蟲名 形大 如蟬辛美可食子着草葉上如蠶種取其子則母飛 來雖潛取之亦知其處殺其母塗錢以子塗貫用錢 去則自還淮南子萬畢術云青蚨還錢髙誘註云青 蚨一名魚父魚伯以其子母各等置甕中埋東行垣 下三日開之即相從以母血塗入十一錢子血塗八 十一錢留子用母留母用子皆自還也李恂曰按異 物志言 生南海諸山雄雌常處不相捨青金色 人采得以法末之用塗錢以貨易于人晝用夜歸又 能秘精縮小便亦人間難得之物也時珍曰按異物 志云青蚨形如蟬而長其子如蝦子著草葉上得其 子則母飛來煎食甚辛而美 嶁神書云青蚨一名 蒲蝱似小蟬大如蝱青色有光生于池澤多集蒲葉 上春生子于蒲上八八為行或九九為行如大蠶子 而圓取其母血及火炙子血塗錢市物仍自還歸用 之無窮誠仙術也其説俱彷彿但藏器云子著木上 稍有不同而許氏説文亦曰青蚨水蟲也葢水蟲而 産子於 草木爾 附録龎降 時珍曰按劉恂嶺表録異云龎降生子嶺 南多在橄欖樹上形如蜩蟬腹青而薄其 名自呼但聞其聲而鮮能得之人以善價求為媚藥 按此形狀似蟬可為媚藥與李珣海藥青蚨雌雄不 捨祕精之説相符恐亦 青蚨之類在木上者也 氣味辛温無毒 主治補中益陽道去冷氣令人悦澤 藏 器 秘精縮小便 藥 普 蛺蝶 綱 目 釋名 蝶 音 葉 蝴蝶 時珍曰蛺蝶輕薄夾翅而飛枼 枼然也蝶美於鬚䖸美於眉故 又名蝴蝶俗 謂鬚為胡也 集解 時珍曰蝶蛾類也大曰蝶小曰䖸其種甚繁皆 四翅有粉好嗅花香以鬚代鼻其交以鼻交則 粉退古今註謂橘蠧花蝶爾雅翼謂菜蟲花蝶列子 謂鳥足之葉花蝶埤雅謂蔬菜花蝶酉陽雜俎謂百 合花化蝶比户録謂樹葉化蝶如丹青野史謂綵裙 化蝶皆各據其所見者而言爾葢不知蠧蠋諸蟲至 老俱各蜕而為蝶為䖸如蠶之必羽化也朽衣物亦 必生蟲而化草木花葉之化者乃氣化風化也其色 亦各隨其蟲所食花葉及所化之物色而然楊慎丹 鉛録云有草蝶水蝶在水中嶺南異物志載有人浮 南海見蛺蝶大如蒲帆稱 肉得八十斤噉之極肥美 氣味微寒無毒 主治小兒脱肛隂乾為末唾調半錢塗手心以瘥為 度 時 珍 發明 時珍曰蝴蝶古方無用者惟普濟方 載此方治脱肛亦不知用何等蝶也 蜻蛉 别録 下品 釋名蜻虰 音 丁 蜻蝏 亦作 蜓 虰蛵 音 馨 負勞 爾 雅 䗓 音 忽 諸乗 𢎞 景 紗羊 綱 目 赤者名赤卒 時珍曰蜻䗓言其色青葱也蛉 虰言其狀伶仃也或云其尾如 丁也或云其尾如亭而挺故曰蝏曰蛵俗名紗羊言 其翅如紗也按崔豹古今註云大而色青者曰蜻蜓 小而黄者江東名胡黎淮南名䗧蛜鄱陽名江雞小 而赤者名曰赤卒曰絳縐曰赤衣使者曰赤弁丈人 大而𤣥紺者遼海名紺蠜亦曰天 雞陶氏謂胡黎為蜻蛉采政此耳 集解 𢎞景曰蜻蛉有五六種惟青色大眼一名諸乗 俗呼謂胡黎者入藥道家云眼可化為青珠其 餘黄細及黒者不入藥保昇曰所在有之好飛水際 六足四翼宗奭曰蜻蜓中一種最大汴人呼為馬大 頭者是也身緑色其雌者腰間有碧色一遭入藥用 雄者此物生於水中故多飛水上其類眼皆大陶氏 獨言蜻蜓眼大何也時珍曰蜻蛉大頭露目短頸長 腰軃尾翼薄如紗食蚊䖟飲露水造化權輿云水蠆 化䗓羅願云水蠆化蜻蛉蜻蛉仍交于水上附物散 卵復為水蠆也張華博物志亦言五月五日埋蜻蛉 頭于户内可化青珠未知然否古方惟用大而青者 近時房中術亦有用紅色者崔豹云遼海間有紺蠜 蟲如蜻蛉而𤣥紺色六七月羣飛闇天夷人食之云 海中青蝦所化也雲南志云瀾滄蒲蠻諸地凡土蜂 蜻蛉蚱蜢之類 無不食之也 氣味微寒無毒 主治强隂止精 别 録 壯陽暖水臟 日 華 樗雞 本經 中品 釋名紅娘子 綱 目 灰花䖸 時珍曰其鳴以時故得雞名 廣雅作樗鳩廣志作犨雞皆 訛矣其羽文綵故俗 呼紅娘子灰花䖸云 集解 别錄曰生河内川谷樗樹上七月采暴乾𢎞景 曰今出梁州形似寒螿而小樗樹似漆而臭亦 猶芫青亭長在芫葛上也恭曰河内無此今出岐州 此有二種以五色具者為雄入藥良其青黑質白斑 者是雌不入藥宗奭曰汴洛諸界尤多形類蠶䖸但 腹大頭足微黒翅兩重外一重灰色内一重深紅五 色皆具頌曰爾雅云螒天雞郭璞註云小蟲也黒身 赤頭一名莎雞又曰樗雞然今之莎雞生樗木上六 月中出飛而振羽索索作聲人或蓄之樊中但頭方 腹大翅羽外青内紅而身不黒頭不赤此殊不類郭 説樗上一種頭翅皆赤者乃如舊説人呼為紅娘子 然不名樗雞疑即是此葢古今之稱不同爾時珍曰 樗即臭椿也此物初生頭方而扁尖喙向下六足重 翼黒色及長則能飛外翼灰黄有斑㸃内翅五色相 間其居樹上布置成行秋深生子在樗皮上蘇恭寇 宗奭之説得之蘇頌引郭璞以為莎雞者誤矣莎雞 居莎草間蟋蟀之類似蝗而班有翅數重下翅正赤 六月飛而振羽有聲詳見陸機毛詩疏義而羅願爾 雅翼以莎雞為絡 緯即俗名紡絲者 修治 時珍曰凡使去翅足以糯米 或用麫抄黄色去米麫用 氣味苦平有小毒不可近目 别 録 主治心腹邪氣隂痿益精强志生子好色補中輕身 本 經 腰痛下氣强隂多精 别 録 通血閉行瘀血 宗 奭 主瘰癧 散目中結翳辟邪氣療猘犬傷 時 珍 發明 𢎞景曰方藥稀用為大麝香丸用之時珍曰古 方辟温殺鬼方中用之近世方中多用葢厥隂 經藥能行血活血也普濟方治目翳撥雲膏 中與芫青斑蝥同用亦是活血散結之義也 附方 新 四 子宫虚寒 杏林摘要云婦人無子由子宫虚 寒下元虚月水不調或閉或漏或 崩中𢃄下或産後敗血未盡内結不散用紅娘子六 十枚大黄皂莢葶藶各一兩巴豆一百二十枚為末 棗肉為丸如彈子大以綿褁留繫用竹筒送入隂户 一時許發熱渴用熟湯一二盞解之後發寒静睡要 安三日方取出毎日空心以鷄子三枚胡椒 末二分炒食酒下以補之乆則子宫暖矣 瘰癧結 核 用紅娘子十四枚乳香砒礵各一錢硇砂一錢半 黄丹五分為末糯米粥和作餅貼之不過一月其 核自然脱下矣 衞生簡易方 風狗咬傷 不治即死用紅娘子二箇 斑蝥五箇並去翅足若四 十嵗各加一箇五十嵗各加二箇青娘子三箇去翅 足四十嵗各一箇五十六嵗加二箇海馬半箇續隨 子一分乳香沈香桔梗各半分酥油少許為末十嵗 者作四服十五嵗作三服二十嵗作二服三十嵗作 一服方談 埜翁 横痃便毒 雞子一箇開孔入紅娘子六箇 紙包煨熟去紅娘子食雞子以 酒下小便淋瀝出濃血 即愈 陸氏積徳堂方 棗貓 綱 目 集解 時珍曰棗貓古方無考近世方廣丹溪心法附 餘治小兒方用之註云生棗樹上飛蟲也大如 棗子青灰色兩角 采得隂乾用之 氣味 缺 主治小兒臍風 時珍曰按方廣云小兒初生以綿褁 臍𢃄離臍五六寸札定咬斷以鵞翎 筒送藥一二分入臍大孔輕輕揉散以艾炷炙臍頭 三壯結住勿打動候其自落永無臍風之患萬不失 一臍硬者用之軟者無病不必用也其法用隂乾棗 貓兒研末三箇真珠搥研四十九粒炒黄丹五分白 枯礬蛤粉血蛤各五分研勻如 上法用臍有三孔一大二小也 斑蝥 本經 下品 校正 陳藏器螌蝥蟲係 重出今併為一 釋名斑貓 本 經 螌蝥蟲 拾 遺 龍蚝 音 刺 斑蚝 時珍曰斑言其 色蝥刺言其毒 如矛刺也亦作螌蝥俗訛為斑貓又訛斑蚝為 斑尾也呉普本草又名斑菌曰腃髮曰晏青 集解 别録曰斑貓生河東山谷八月取隂乾呉普曰 生河内山谷亦生木石保昇曰斑貓所在有之 七八月大豆葉上甲蟲也長五六分黄黒斑文鳥腹 尖喙就葉上采取隂乾用𢎞景曰此一蟲五變主療 皆相似二三月在芫花上即呼為芫青四五月在王 不留行草上即呼為王不留行蟲六七月在葛花上 即呼為葛上亭長八九月在豆花上即呼為斑蝥九 月十月復還地蟄即呼為地膽此是偽地膽耳為療 猶同也其斑蝥大如巴豆甲上有黄黒斑㸃芫青青 黒色亭長身黒赤頭斆曰芫青斑蝥亭長赤頭四件 様各不同所居所食所效亦不同芫青嘴尖背上有 一畫黄在芫花上食汁斑蝥背上一畫黄一畫黒嘴 尖處有一小赤㸃在豆葉上食汁亭長形黄黒在葛 葉上食汁赤頭身黒額上有大紅一㸃也頌曰四蟲 皆是一類但隨時變耳深師方云四月五月六月為 葛上亭長七月為斑貓九月十月為地膽今醫家知 用芫青斑蝥而地膽亭長少使故不得詳也恭曰本 草古今諸方並無王不留行蟲若陶氏所言則四蟲 専在一處今地膽出幽州芫青出寜州亭長出雍州 斑蝥所在皆有四蟲出四處可一嵗周遊四州乎芫 青斑蝥形段相似地膽狀貎大殊且采自草菜上陶 葢浪言爾時珍曰按本經别録四蟲采取時月正與 陶説相合深師方用亭長所註亦同自是一類隨其 所居所出之時而命名爾蘇恭强闢陶説亦自欠明 按太平御覽引神農本草經云春食芫花為芫青夏 食葛花為亭長秋食豆花為斑蝥冬入地中為地膽 黒頭赤尾其説甚明而唐宋校正者反失收取更致 紛紜何哉陶氏之王不留行蟲雷氏之赤頭方藥未 有用者要皆此類固 可理推餘見地膽 修治 斆曰凡斑蝥芫青亭長地膽修事並漬糯米小 麻子相拌炒至米黄黒色取出去頭足三翅以 血餘褁懸東牆角上一夜用之則毒去也大明曰入 藥須去翅足糯米炒熟不可生用即吐㵼人時珍曰 一法用麩炒過 醋煑用之也 氣味辛寒有毒 普曰神農辛岐伯鹹扁鵲甘有大毒 曰馬刀為之使畏巴豆丹參空青惡 膚青甘草豆花時珍曰斑貓芫青亭長地 膽之毒靛汁黄連黒豆䓤茶皆能解之 主治寒熱鬼疰蠱毒鼠瘻瘡疽蝕死肌破石癃 本 經 血 積傷人肌治疥癬墮胎 别 録 治瘰癧通利水道 甄 權 療淋 疾傅惡瘡瘻爛 日 華 治疝瘕解疔毒猘犬毒沙蝨毒蠱 毒輕粉毒 時 珍 發明 宗奭曰妊娠人不可服之為潰人肉治淋方多 用極苦人須斟酌之時珍曰斑蝥人獲得之尾 後惡氣射出臭不可聞故其入藥亦専主走下竅直 至精溺之處蝕下敗物痛不可當葛氏云凡用斑蝥 取其利小便引藥行氣以毒攻毒是矣楊登甫云瘰 癧之毒莫不有根大抵以斑蝥地膽為主制度如法 能使其根從小便中出或如粉片或如血塊或如爛 肉皆其騐也但毒之行小便必澀痛不可當以木通 滑石燈心輩道之又葛洪肘後方云席辯刺史傳云 凡中蠱毒用斑蝥蠱四枚去翅足炙熟桃皮五月初 五日采取去黒皮隂乾大㦸去骨各為末如斑蝥一 分二味各用二分合和棗核大以米清服之必吐出 蠱一服不瘥十日更服此蠱洪州最多有老嫗解療 之一人獲縑二十疋秘方不傳後有子孫犯法黄華 公若于則時為都 督因而得之也 附方 舊六 新九 内消瘰癧 不拘大人小兒經騐方用斑蝥 一个去翅足以粟一升同炒米 焦去米不用入薄荷四兩為末鳥雞子清丸如菉豆 大空心臘茶下三丸加至五丸却毎日減一丸減至 一丸後每日五丸以消為度以廣利治瘰癧經久不 瘥用斑蝥一枚去翅足微炙 漿水一盞空腹吞之 用蜜水亦可重者 不過七枚瘥也 瘻瘡有蟲 八月中多取斑蝥以苦 酒浸半日晒乾每用五 箇銅器炒熟為末巴豆一粒黄犬背上毛二七根 炒研硃砂五分同和苦酒頓服其蟲當盡出也 癰 疽拔膿 癰疽不破或破而腫硬無膿斑蝥為末以蒜 搗膏和水一豆許貼之少頃膿出即去藥 直 指 疔腫拔根 斑蝥一枚捻破以鍼劃瘡上作米 字形樣封之即出根也 外臺 血疝 便毒 不拘已成未成隨即消散斑蝥三箇去翅足炒 滑石三錢同研分作三服空心白湯下日一服 毒從小便出如痛以車前木通澤㵼 猪苓煎飲名破毒散甚效 東垣方 積年癬瘡 外臺 用斑 蝥半兩微炒為末蜜調傅之搽永 類用斑蝥七箇醋浸露一夜 之 面上㾦㿔 大風面 上有紫 㾦㿔未消用乾斑蝥末以生油調傅約半日㾦㿔脹 起以軟帛拭去藥以棘鍼挑破近下令水出乾不得 剝其瘡皮及不可以藥近口眼若是尖㾦㿔子 即勿用此别用膽礬缺藥以治之 聖濟總録 疣痣 黒子 斑蝥三箇人言少許以糯米五錢 炒黄去米入蒜一箇搗爛㸃之 風狗咬傷 衞 生 易簡方云此乃九死一生之病急用斑蝥七枚以糯 米炒黄去米為末酒一盞煎半盞空心温服取下小 肉狗三四十枚為盡如數少數日再服七次無狗形 永不再發也累試累騐 醫方大成用大斑蝥三七 枚去頭翅足用糯米一勺畧炒過去斑蝥别以七枚 如前炒色變復去之别以七枚如前至青烟為度去 蝥只以米為粉用冷水入清油少許空心調服須臾 再進一服以小便利下毒物為度如不利再進利後 肚疼急用冷水調青靛服之以解其毒否則有 傷黄連水亦可解之但不宜服一切熱物也 中沙 風毒 斑蝥二枚一枚末服一枚燒至 烟盡研末傅瘡中立瘥 肘后 塞耳治聾 斑蝥 炒二 枚生巴豆去皮心二枚杵丸 棗核大綿褁塞之 聖惠方 妊娠胎死 斑蝥一枚燒 研水服即下 利廣 方 芫青 别録 下品 釋名青娘子 時珍曰芫花上而色青故名芫青世 俗諱之呼為青娘子以配紅娘子也 集解 别録曰三月取暴乾𢎞景曰二月三月在芫花 上花時取之青黒色恭曰出寜州頌曰處處有 之形似斑蝥但色純青緑背上一道黄文尖喙三四 月芫花發時乃生多就芫花上采之暴乾時珍曰但 連芫花莖葉采置地上一 夕盡自出也餘見斑蝥 修治 見斑 蝥 氣味辛微温有毒 時珍曰芫青之功同斑蝥而毒尤 猛葢芫花有毒故也 畏惡同斑 蝥 主治蠱毒風疰鬼疰墮胎 别 録 治鼠瘻 𢎞 景 主疝氣利小 水消瘰癧下痰結治耳聾目翳猘犬傷毒餘功同斑 蝥 時 珍 附方 新 三 偏墮疼痛 青娘子紅娘子各十枚白麫拌炒 黄色去前二物熟湯調服立効也 翁談埜 方 目中頑翳 發背膏用青娘子紅娘子斑蝥各 二箇去頭足麫炒黄色蓬砂一錢 㽔仁去油五箇為末每㸃少許日五六次 仍同春雪膏㸃之膏見黄連下 普濟方 塞耳治聾 芫青巴豆仁蓖麻仁各一枚研 丸棗核大綿包塞之 聖惠方 葛上亭長 别録 下品 釋名 𢎞景曰此蟲黒身赤頭如亭 長之著𤣥衣赤幘故名也 集解 别録曰七月取暴乾𢎞景曰葛花開時取之身 黒頭赤腹中有卵白如米粒恭曰出雍州保昇 曰處處有之五六月葛葉上采之形似芫青而蒼黒 色斆曰亭長形黒黄在葛上食蔓膠汁又有赤頭身 黒色額上有大紅一㸃各有用處時珍曰陶言黒身 赤頭故名亭長而雷氏别出赤頭不言出處似謬 修治 同斑 蝥 氣味辛微温有毒 惡畏同 斑蝥 主治蠱毒鬼疰破淋結積聚墮胎 别 録 通血閉癥塊鬼 胎餘功同斑蝥 時 珍 發明 頌曰深師療淋用亭長之説最詳云取葛上亭 長折斷腹腹中有白子如小米三二分安白板 上隂二三日收之若有人患十年淋服三枚八九年 以還服二枚服時以水如棗許著小盃中爪用研之 當扁扁見於水中仰面吞之勿令近牙齒間藥雖微 小下喉自覺至下焦淋所有頃藥作大煩急不可堪 者飲乾麥飯汁則藥熱止也若無乾麥飯但水亦可 耳老小腹三分之一當下淋疾如膿血連連爾去者 或如指頭或青或黄不拘男女皆愈若藥不快淋不 下以意節度更増服之此蟲五六月為亭長頭赤身 黒七月為斑蝥九月 為地膽隨時變耳 附方 新 二 經脈不通 婦人經脈不通癥塊脹滿腹有鬼 胎用葛上亭長五枚以糙米和炒 去翅足研末分三服空心甘草湯下須臾覺 臍腹急痛以黒豆煎湯服之當通 聖惠方 肺風白 癩 方見 蝮蛇 地膽 本經 下品 釋名蚖青 本 經 青蠵 攜名𢎞景曰地膽是芫青所化故 亦 蚖青用蚖字者亦承誤爾時 珍曰地膽者居地中其色如膽也按太平御覽引爾 雅云地膽地要青蠵也又引呉普本草云地膽一名 杜龍一名青虹陶𢎞景以蠵字為蛙字音 鳥媧切者誤矣宋本因之今俱釐政也 集解 經曰生汶上山谷八月取之𢎞景曰真地膽出 梁州狀如大馬蟻有翼偽者是斑蝥所化狀如 大豆大抵療體畧同亦難得真耳恭曰形如大馬蟻 者今出邠州三月至十月草菜上采之非地中也狀 如大豆者未見之陶亦浪證爾保昇曰二月三月八 月九月草菜上采之形倍黒色芫青所化也時珍曰 今處處有之在地中或牆石内葢芫青亭長之類冬 月入蟄者狀如斑蝥蘓恭未見反非陶説非也本經 别名芫青尤為可證既曰地膽不應復在草菜上矣 葢芫青青緑色斑蝥黄斑色亭長黒身赤頭地膽黒 頭赤尾色雖不 同功亦相近 修治 同斑 蝥 氣味辛寒有毒 主治鬼疰寒熱鼠瘻惡瘡死肌破癥瘕墮胎 本 經 蝕瘡 中惡肉鼻中瘜肉散結氣石淋去子服一刀圭即下 别 録 宣拔瘰癧從小便中出上亦吐出又治鼻齆 藥 性 治 疝積疼痛餘功同斑蝥 時 珍 發明 頌曰今醫家多用斑蝥芫青而稀用亭長地膽 葢功亦相類爾時珍曰按楊氏直指方云有癌 瘡顆顆累垂裂如瞽眼其中帶青由是簇頭各類一 舌毒深穿孔男則多發于腹女則多發于乳或項或 肩令人昏迷急宜用地膽為君佐以白牽牛滑石木 通利小便以宣其毒更服童尿灌滌餘邪乃可得安 也 附方 新 二 小腸氣痛 地膽去翅足頭微炒硃砂各半兩 滑石一兩為末每苦杖酒食前調 服二錢即 愈 宣明 鼻中瘜肉 地膽生研汁灌之乾者酒煑取 汁 又方細辛白芷等分為末 以生地膽汁和成膏每用少 許㸃之取消為度 並聖惠 蜘蛛 别録 下品 釋名次蠹 秩雅 爾 蠾蝓 屬俞 方言 䖦蟱 亦作鼇蝥音拙謀 時珍曰按王安石 字説云設一面之網物觸而後誅之知乎誅義者故 曰蜘蛛爾雅作䵹鼄從黽黽者大腹也楊雄方言云 自闗而東呼為蠾蝓侏儒語轉也北燕朝鮮 之間謂之蟠蜍齊人又呼為杜公䖦蟱見下 集解 𢎞景曰蜘蛛數十種今入藥惟用懸網如魚 者亦名䖦蟱赤斑者名絡新婦亦入方術家用 其餘並不入藥頌曰蜘蛛處處有之其類極多爾雅 云次蠹䵹鼄鼇蝥也土䵹鼄草䵹鼄蠨蛸長踦郭璞 註云今江東呼䵹鼄為鼇蝥長脚者為蟢子則陶云 䖦蟱者即鼇蝥也藏器曰䖦蟱在孔穴中及草木上 陶言即蜘蛛非矣斆曰凡五色者及大身有刺毛生 者并薄小者並不入藥惟身小尻大腹内有蒼黄膿 者為真取屋西結網者去頭足研膏用宗奭曰蜘蛛 品多皆有毒今人多用之家簷角籬頭陋巷之間空 中作懸網大腹深灰色者耳遺尿著人令人生瘡恭 曰劒南山東為此蟲所囓瘡中出絲屢有死者時珍 曰蜘蛛布網其絲右繞其類甚多大小顔色不一爾 雅但分蜘蛛草土及蠨蛸四種而已蜘蛛囓人甚毒 往往見于典籍按劉禹錫傳信方云判官張延賞為 斑蜘蛛咬頸上一宿有二赤脈繞項下至心前頭面 腫如數斗幾至不救一人以大藍汁入麝香雄黄取 一蛛投入隨化為水遂以㸃咬處兩日悉愈又云貞 元十年崔從質員外言有人被蜘蛛咬腹大如孕婦 有僧教飲羊乳數日而平又李絳兵部手集云蜘蛛 咬人遍身成瘡者飲好酒至醉則蟲於肉中似小米 自出也劉郁西域記云赤水兒城有蟲如蛛毒中人 則煩渴飲水立死惟飲葡萄酒至醉吐則解此與李 絳所言蜘蛛毒人飲酒至醉則愈之意同葢亦蜘蛛 也鄭曉吾學編云西域賽藍地方夏秋間草生小黒 蜘蛛甚毒囓為痛聲徹地土人誦呪以薄荷枝拂之 或以羊肝遍擦其體經一日夜痛方止愈後皮脱如 蜕牛馬被傷輒死也元稹長慶集云巴中蜘蛛大而 毒甚者身運數寸踦長數倍竹木被網皆死中人瘡 痏痛痒倍常惟以苦酒調雄黄塗之仍用鼠負蟲食 其絲則愈不急救之毒及心能死人也段成式酉陽 雜俎云深山蜘蛛有大如車輪者能食人物若此數 説皆不可不知淮南萬畢術言赤斑蜘蛛食猪肪百 日殺以塗布雨不能濡殺以塗足可履水上抱朴子 言蜘蛛水馬合馮夷水仙丸服可居 水中皆方士幻誕之談不足信也 氣味微寒有小毒 大明曰無毒畏蔓青雄黄 時珍曰蛛入飲食不可食 主治大人小兒㿉及小兒大腹丁奚三年不能行者 别 録 蜈蚣蜂蠆螫人取置咬處吸其毒 𢎞 景 主蛇毒温虐 止嘔逆癨亂 蘇 恭 取汁塗蛇傷燒啖治小兒腹疳 蘇 頌 主 口喎脱肛瘡腫胡臭齒䘌 時 珍 斑者治瘧疾疔腫 日 華 發明 頌曰别録言蜘蛛治㿉張仲景治隂狐疝氣偏 有大小時時上下者蜘蛛散主之蜘蛛十四枚 炒焦桂半兩為散毎服八分日再或以蜜丸亦通恭 曰蜘蛛能制蛇故治蛇毒而本條無此時珍曰鶴林 玉露載蜘蛛能制蜈蚣以溺射之節節斷爛則陶氏 言蜘蛛治蜈蚣傷亦相伏爾沈括筆談載蛛為蜂螫 能囓芋根摩創而愈今蛛又能治蜂 螫何哉又劉 義慶幽明録云張甲與司徒蔡謨有親謨晝寢夢甲 曰忽暴病心腹痛脹滿不得吐下名乾霍亂惟用蜘 蛛生斷脚吞之則愈但人不知甲某時死矣謨覺使 人驗之甲果死矣後用此治乾霍亂輒驗也按此説 雖怪正合唐註治嘔逆霍亂之文當亦不謬葢蜘蛛 服之能令 人利也 附方 舊七新 十四 中風口喎 向火取蜘蛛摩偏急頰 上候正即止 千金方 小兒 口禁 直指立聖散用乾蜘蛛一枚去足竹瀝浸一宿 灸焦 稍七箇膩粉少許為末毎用一字乳汁 調時時灌入口中足聖惠治小兒十日内口噤不能 吮乳蜘蛛一枚去 炙焦研末入猪乳一合和匀分 作三服徐徐灌 之神效無比 止截瘧疾 葛洪方用蜘蛛一枚同飯 搗丸吞之 楊氏家藏用 蜘蛛一枚著蘆管中密塞綰項上勿令患人知之大 海上用蜘蛛三五枚綿包繫寸口上 宣明方用 蜘蛛三枚信砒一錢雄黒豆四十九粒為末滴水為 丸豌豆大先夜以一丸獻于北斗下次果紙褁挿耳 内立見神聖一 丸可醫二人 泄痢脱肛 已久者黒聖散主之大蜘 蛛一箇瓠葉兩重包札定 燒存性入黄丹少許為末先以白礬䓤椒煎湯洗拭 乾以前藥末置軟帛上托入收之甚是有效也 乗 閉 方 走馬牙疳 出血作臭用蜘蛛一枚銅緑半錢麝 香少許杵匀擦之無蛛用殻 直指 齒 䘌斷爛 用大蜘蛛一箇以濕紙重褁荷葉包之灰火 煨焦為末入麝香少許研傅 永類鈐方 聤耳出膿 蜘蛛一箇臙脂坯子半錢 香一字為末用鵞翎吹之 麝吹奶疼痛 蜘 蛛 一枚麫褁燒存性為 末酒服即止神效 頦下結核 大蜘蛛不計多少好 酒浸過同研爛澄去 滓臨臥時服之最 效 醫林集要 瘰癧結核 無問有頭無頭用大蜘 蛛五枚日乾去足細研 酥調塗之日再 上 聖惠方 鼠瘻腫核 已破出膿水者蜘蛛二 七枚燒研傅之 千金 便 毒初起 大黒蜘蛛一枚研爛熱酒一椀攪服隨 左右側卧取利不退再服必效 夀域 丁腫 拔根 取户邉蜘蛛杵爛醋和先挑四畔血出根稍露 傅之乾即易一日夜根拔出大有神效 千金 腋下胡臭 大蜘蛛一枚以黄泥入少赤石脂末及鹽 少許和匀褁蛛煅之為末入輕粉一字醋 調成膏臨臥傅腋下明早登 厠必泄下黒汁也 三因方 蜂 螫傷 蜘蛛研汁塗 之并以生者 安咬處吸其 毒 廣利方 蜈蚣咬傷 同 上 蛇虺咬傷 蜘蛛搗爛 傅之甚效 一切 惡瘡 蜘蛛晒研末入輕粉 麻油塗之 直指方 蜕殻主治蟲牙牙疳 時 珍 附方 舊一 新一 蟲牙有孔 蜘蛛殻一枚綿 褁塞之 備急 牙疳出血 蜘蛛 殻為 末入臙脂麝香少 許傅之 直指方 網主治喜忘七月七日取置衣領中勿令人知 别 録 以 纒疣贅七日消落有驗 蘇 恭 療瘡毒止金瘡血出炒黄 研末酒服治吐血 時珍方出 聖惠 發明 時珍曰按侯延賞退齋閑録云凡人卒暴吐血 者用大蜘蛛網搓成小團米飲吞之一服立止 此乃孫紹先所傳方也又酉陽雜俎云裴旻山行見 蜘蛛結網如疋布引弓射殺斷其絲數尺收之部下 有金瘡者剪方寸貼之血立止 也觀此則蛛網葢止血之物也 附方 新 四 積年諸瘡 蜘蛛膜貼之數 易 千金方 反花瘡疾 同 上 肛門 鼠痔 蜘蛛絲纒 之即落 疣瘤初起 柳樹上花蜘蛛纒之 久則自消 簡便方 草蜘蛛 拾 遺 正誤 舊標作䖦蟱今據爾 雅改作草蜘蛛見下 集解 藏器曰䖦蟱在孔穴中及草木稠宻處作網如 吞絲為蒂就中開一門出入形段微似蜘蛛而 斑小陶言䖦蟱即蜘蛛誤矣時珍曰爾雅䵹鼄鼇蝥 也草䵹鼄在草上絡幕者據此則陶氏所謂䖦蟱正 與爾雅相合而陳氏所謂䖦蟱即爾雅之草蜘蛛也 今改正之然草上亦有數種入藥亦取其大者爾有 甚毒者不可不知李氏三元書云草上花蜘蛛絲最 毒能纒斷牛尾有人遺尿絲纒其隂至斷爛也又沈 存中筆談言草上花蜘蛛咬人為 天蛇毒則誤矣詳見鱗部天蛇下 氣味㣲寒有小毒 主治出疔腫根搗膏塗之 藏 器 絲主治去瘤贅疣子禳瘧疾 時 珍 附方 新 二 瘤疣 用桃上花蜘蛛十餘安桃枝上待絲垂 下取東邉者撚為綿繫之七日一換自 消落也 總微論 截瘧 五月五日取花蜘蛛晒乾綘囊盛之 臨期男左女右繫臂上勿令知之普 濟 方 壁錢 拾 遺 釋名壁鏡 時珍曰皆以 窠形命名也 集解 藏器曰壁錢蟲似蜘蛛作白幕如錢貼牆壁間 北人呼為壁繭時珍曰大如蜘蛛而形扁斑色 八足而長亦時蜕殻其膜色光白如繭或云其蟲有 毒咬人至死惟以桑柴灰煎取汁調白礬末傅之妙 氣味無毒 主治鼻衂及金瘡出血不止捺取蟲汁注鼻中及㸃 瘡上亦療五野雞病下血 藏 器 治大人小人急疳牙蝕 腐臭以壁蟲同人中白等分燒研貼之又主喉痺 時 珍 惠出聖 等方 附方 新 一 喉痺乳蛾 已死者復活用牆上壁錢七箇内 要活蛛二枚撚作一處以白礬七 分一塊化開以壁錢惹礬燒存性出火毒 為末竹管吹入立時就好忌熱肉硬物 窠幕主治小兒嘔逆取二七枚煮汁飲之 藏 器 産後欬 逆三五日不止欲死者取三五個煎汁呷之良又止 金瘡諸瘡出血不止及治瘡口不歛取繭頻貼之止 蟲牙痛 時 珍 附方 新 一 蟲牙疼痛 普濟以壁上白蟢窠四五箇剝去 黒者以鐵刀燒出汗將窠惹汗丸 之納入牙中甚效又以乳香入窠内燒存性納之亦 效 一方用牆上白蛛窠包胡椒末塞耳左痛塞右 右痛塞左手掩住側臥 待額上有微汗即愈 螲蟷 拾 遺 釋名蛈蜴 爾 雅 顛當蟲 拾 遺 蛈母 綱 目 土蜘蛛 藏器曰螲蟷 音窒當爾雅 作蛈蜴音迭湯今轉為顛當蟲河北人 呼為蛈蟷音姪唐鬼谷子謂之蛈母 集解 藏器曰螲蟷是處有之形似蜘蛛穴土為窠穴 上有葢覆穴口時珍曰蛈蝪即爾雅土蜘蛛也 土中布網按段成式酉陽雜俎云齋前雨後多顛當 窠深如蚓穴網絲其中土葢與地平大如榆莢常仰 捍其葢伺蠅蠖過輒翻葢捕之纔入復閉與地一色 無隙可尋而蜂復食之秦中兒謡云顛當顛當牢守 門蠮螉冦 汝無處奔 氣味有毒 主治一切疔腫附骨疽蝕等瘡宿肉贅瘤燒為末和 臘月豬脂傅之亦可同諸藥傅疔腫出根為上 藏 器 開 寳 釋名蛜 音伊 祁 主簿蟲 開 寳 杜白 廣 雅 蠆尾蟲 志曰段成 式酉陽雜 俎云江南舊無 開元初有主簿以竹筒盛過江至 今往往有之故俗稱為主簿蟲時珍曰按唐史云劒 南本無 有主簿將至遂呼為主簿蟲又張揖廣雅 云杜白 也陸璣詩疏云蠆一名杜白幽州人謂之 觀此則主簿乃杜白之訛而後人遂𫝊㑹其説許 慎云 蠆尾蟲也長尾為薑短尾為 葛洪云 前 為螫後為蠆古語云蜂蠆垂芒其毒在尾今入藥有 全用者謂之全 有用尾者謂之 稍其力尤𦂳 集解 志曰 出全州形𦂳小者良段成式云鼠負蟲 巨者多化為 子多負於背子色白纔如稻 粒陳州古倉有 形如錢螫人必死蝸能食之先以 跡矩之不復去也宗奭曰今青州山中石下捕得慢 火逼之或烈日中晒至 渴時食以青泥既飽以火 逼殺之故其色多赤欲其體重而售之也用者當去 其土頌曰今汴洛河陜州郡皆有之采無時以火逼 乾死之陶隐居集驗方言 有雌雄雄者螫人痛止 一處用井泥傅之雌者痛牽諸處用瓦溝下泥傅之 皆可畫地作十字取土水服方寸匕或在手足以冷 水漬之微暖即易在身以水浸布搨之皆騐又有咒 禁法亦驗時珍曰 形如水黽八足而長尾有節色 青今捕者多以鹽泥食之入藥去足焙用古今録 驗云被 螫者但以水椀合之神驗不𫝊之方也 氣味甘辛平有毒 主治諸風 病 丙 穩 禾 疹及中風半身不遂口眼喎斜語澀手 足抽掣 開 寳 小兒驚癎風搐大人痎瘧耳聾疝氣諸風 瘡女人帶下隂脱 時 珍 發明 宗奭曰大人小人通用驚風尤不可闕頌曰古 今治中風抽掣及小兒驚搐方多用之篋中方 治小兒風癎有方時珍曰 産於東方色青屬木足 厥隂經藥也故治厥隂諸病諸風掉眩搐掣瘧疾寒 熱耳聾無聞皆屬厥隂風木故東垣李杲云凡疝 氣帶下皆屬於風 乃活風要藥俱宜加而用之 附方 舊三新 二十 小兒臍風 宣風散治初生斷臍後傷風 濕唇青口撮出白沫不乳用 全 二十一箇無灰酒塗炙為末入麝香少 許毎用金銀煎湯調半字服之 全㓜心鑑 小兒風 癎 取 五枚以一大石榴割頭剜空納 於中以頭 葢之紙筋和黄泥封襄微火炙乾漸加火煅赤候 冷去泥取中焦黒者細研乳汁調半錢灌 之便定兒稍大以防風湯調服 篋中方 慢脾驚風 小兒久病後或吐㵼後生驚轉成慢脾用 稍一兩 為末以石榴一枚剜空用無灰酒調末填入葢定坐 文武火上時時攪動熬膏取出放冷毎服一字金銀 簿荷湯調下 本事方治吐利後昏睡生瘋癎慢脾 症全 白术麻黄去節等分為末一嵗 以下一字三嵗以上半錢薄荷湯下 天釣驚風 翻 眼 向上用乾 全者一箇瓦炒好硃砂三緑豆大為末 飯丸緑豆大外以硃砂少許同酒化下一丸頓愈 聖 惠 小兒胎驚 一枚薄荷葉包炙為末入硃砂麝香 少許麥門冬煎湯調下一字效 湯氏 寳 書 小兒驚風 用 一箇頭尾全者以薄荷四葉裹定 火上炙焦同研為末分四服白湯下 經驗 方 大人風涎 即上方 作一服 風淫濕痺 手足不舉筋節攣 疼先與通闗次以 全 七箇瓦炒入麝香一字研匀酒三盞空心調服 如覺已透則止未透再服如病未盡除自後専以婆 蒿根洗浄酒煎日 二服 直指方 破傷中風 普濟用乾 麝香各一 分為末傅患處令風速 愈湯聖惠用乾 酒炒天庥各半兩為末以蟾酥二 錢 化為糊和搗丸緑豆大每服一丸至二丸豆淋 酒下甚者加 至三丸取汁 腎氣冷痛 聖惠定痛丸治腎藏虚冷氣 攻臍腹疼痛不可忍及兩脅 疼痛用乾 七錢半焙為末以酒及童便各三升煎 如稠膏丸梧子大毎酒下二十丸 又蛜 散用蛜 二十枚頭足全者掘一地坑深濶各五寸用炭火 五斤燒赤去火淋醋一升入内待滲乾排蛜 於坑 底椀葢一夜取出木香蘿蔔子炒各二分胡椒三 十粒梹榔肉豆蔲一箇為末毎服一錢熱酒下 小 腸疝氣 用𦂳小全 焙為末每發時服一錢入 麝香半字温酒調服少頃再進神效 腎虚 耳聾 十年者二服可愈小 四十丸箇生薑如 大 四十九片同炒薑乾為度研末温酒服之至一 二更時更進一服至醉不妨次日 耳中如笙簧聲即效 杜壬方 耳暴聾閉 全蝎去 毒為末 酒服一錢以耳中聞水聲 即效 周宻志雅堂雜鈔 膿耳疼痛 稍七枚焙去 毒入麝香半錢 為末挑少許入耳中日夜三 四次以愈為度 楊氏家藏 偏正頭風 氣上攻不可 忍用全 二 十一箇地龍六條土狗三箇五倍子五錢為 末酒調攤貼太陽穴上 徳生堂經驗方 風牙疼 痛 全 三個蜂房二錢 炒研擦之 直指方 腸風下血 乾 炒白礬燒各 二兩為末每服半 錢米飲下 聖惠方 子腸不收 全 炒研末口噙水鼻 中畜之立效衛生寳鑑 諸痔發 癢 用全 不拘多少燒烟熏 之即效秘法也 袖珍方 諸瘡毒腫 全 七枚巵 子七箇麻油 煎黒去滓入黄蠟化 成膏傅之 澹療方 水蛭 本經 下品 釋名蚑 與蜞同爾 雅作虮 至掌 别 録 大者名馬蜞 唐 本 馬蛭 唐 本 馬 蟥 衍 義 馬鼈 衍義痴時珍曰方音訛蛭為痴故俗有水 痴草 之稱宗奭曰汴人謂大者為馬鼈 腹黄者 為馬蟥 集解 别録曰水蛭生雷澤池澤五月六月采暴乾𢎞 景曰處處河池有之蚑有數種以水中馬蜞得 囓人腹中有血者乾之為佳山蚑及諸小者皆不堪 用恭曰有水蛭草蛭大者長尺許並能咂牛馬人血 今俗多取水中小者用之大效不必食人血滿腹者 其草蛭在深山草中人行即著脛股不覺入於肉中 産育為害山人自有療法保昇曰惟采水中小者用 之别有石蛭生石上泥蛭生泥中二蛭頭尖腰粗色 赤誤食之令人眼中如生烟漸致枯損時珍曰李石 續博物志云南方水痴以鼻涕聞人氣閃閃而動就 人體成瘡惟以麝香硃砂 塗之即愈此即草蛭也 修治 保昇曰采得以䈽竹筒盛待乾用米泔浸一夜 暴乾以冬豬脂煎令焦黄然後用之藏器曰收 乾蛭當展其身令長腹中有子者去之性最難死雖 以火炙亦如魚子煙熏經年得水尤活也大明曰此 物極難修治須細剉以微火炒色黄乃熟不爾入腹 生子為害時珍曰昔有途行飲水及食水菜誤吞水 蛭入腹生子為害噉咂臟血腸痛黄瘦者惟以田泥 或擂黄土水飲數升則必盡下出也葢蛭在人腹忽 得土氣而下爾或以牛羊熱血 一二升同猪脂飲之亦下也 氣味鹹苦平有毒 别録曰微寒 畏石灰食鹽 主治逐惡血瘀血月閉破血癥積聚無子利水道 本 經 墮胎 别 録 治女子月閉欲成血勞 藥 性 咂赤白游疹及癰 腫毒腫 藏 器 治折傷墜蹼畜血有功 寇宗 奭 發明 成無已曰鹹定血苦勝血水蛭之鹹苦以除畜 血乃肝經血分藥故能通肝經聚血𢎞景曰楚 王食寒俎見蛭吞之果能去結積雖曰隂祐亦是物 性兼然藏器曰此物難死故為楚王之病也時珍曰 按賈誼新書云楚惠王食寒葅得蛭恐監食當死遂 吞之腹有疾而不能食令尹曰天道無親惟徳是輔 王有仁徳病不為傷王病果愈此楚王吞蛭之事也 王充論衡亦云蛭乃食血之蟲楚王殆有積血之病 故食蛭而病愈 也與陶説相符 附方 舊四 新六 漏血不止 水蛭炒為末酒服一錢日 二服惡血消即愈 千金 産後 血暈 血結聚於胸中或偏於少腹或連於脇肋用水 蛭炒䖟䖝去翅足炒没藥麝香各一錢為末以 四物湯調下血下痛止 仍服四物湯 保命集 折傷疼痛 水蛭新瓦焙為細 末酒服二錢食頃 作痛可更一服痛止便將折骨 藥封以物夾定調理 經驗方 跌撲損傷 瘀血凝滯 心腹脹痛 大小便不通欲死用紅蛭石灰炒黄半兩大黄牽牛 頭末各二兩為末毎服二錢熱酒調下當下惡血以 盡為度名奪 命散 濟生 墜跌打擊 内傷神效方水蛭麝香各一 兩剉碎燒令烟盡為末酒服 一錢當下畜血未止再服 其效如神 古今録驗方 杖瘡腫痛 水蛭炒研同朴 消等分研末水 調傅之堂周 宻志雅 抄 赤白丹腫 藏器曰以水蛭十餘枚令咂 病處取皮皺肉白為效冬月 無蛭地中掘取暖水養之令動先浄人皮膚以 竹筒盛蛭合之須臾咬咂血滿自脱更用飢者 癰腫 初起 同上 方法 紉染白鬚 談埜翁方用水蛭為極細末以 龜尿調撚鬚稍自行入根也 一用白烏骨雞一隻殺血入瓶中納活水蛭數十於 内待化成水以猪膽皮包指蘸撚鬚稍自黒入根也 盒普濟用大水蛭七枚為末汞一兩以銀三兩作小 盛之用蚯蚓泥固濟半指厚深埋馬糞中四十九 日取出化為黒油以魚脬籠指每蘸少許撚鬚上其 油自然倒行至根變為黑色也 又黒鬚倒捲簾方 用大馬蜞二三十條竹筒裝之夜置露處受氣餓過 七日以雞冠血磨京墨與食過四五次復隂乾將猪 脛骨打斷放蜞入内仍合定鐵線纒住鹽泥塗之乾 時放地上火煅五寸香二次退開三寸火又五寸香 三次再退逺火又五寸香取出為末將 猪膽皮包指承末搽鬚稍即倒上也 蟻 綱 目 釋名𤣥駒 亦作 蚼 蚍蜉 時珍曰蟻有君臣之義故字從 義亦作螘大者為蚍蜉亦曰馬 蟻赤者名蠪飛者名螱楊雄方言云齊魯之間謂之 蚼蟻梁益之間謂之𤣥蚼幽燕謂之蟻蛘夏小正云 十二月𤣥蚼奔謂蟻入蟄也大蟻喜酣戰故有馬駒 之稱而崔豹古今注遂以蟻妖附㑹其説謬矣今不 取 集解 時珍曰蟻處處有之有大小黒白黄赤數種穴 居卵生其居有等其行有隊能知雨候春出冬 蟄壅土成封曰蟻封又曰蟻垤蟻塿蟻冡壯其如封 垤塿冡也其卵名蚳音遲山人掘之有至斗石者古 人食之故内則周官饋食之豆者蚳醢也今惟南夷 食之劉恂嶺表録異云交廣溪峒間酋長多取蟻卵 淘浄為醬云味似肉醤非尊貴不可得也又云嶺南 多蟻其窠如薄絮嚢連帶枝葉彼人以布袋貯之賣 與養柑子者以辟蠧蟲五行記云後魏時兖州有赤 蟻與黒蟻鬬長六七步廣四寸赤蟻斷頭死則離騷 所謂南方赤蟻若象𤣥蜂若壺者非寓言也又按陳 藏器言嶺南有獨脚蟻一足連樹根下止能動揺不 能脱去亦 一異者也 附録白蟻 時珍曰白蟻即蟻之白者一名螱一名飛 螘穴地而居蠧木而食因濕營土大為物 害初生為蟻蝝至夏遺卵生翼而飛則變黒色 尋亦隕死性畏烰炭桐油竹雞云 蝝音鈆 蟻蛭 土 白蟻泥 並見 土部 獨脚蟻主治丁腫疽毒搗塗之 藏 器 青腰蟲 拾 遺 集解 藏器曰蟲大如中蟻赤色腰中青黒似狗 猲一尾而尖有短翅能飛春夏有之也 主治有大毒著人皮肉腫起剝人面皮除印字至骨 者亦盡食惡瘡瘜肉殺癬䖝 藏 器 蛆 綱 目 釋名 時珍曰蛆行趦趄故謂之 蛆或云沮洳則生亦通 集解 時珍曰蛆蠅之子也凡物敗臭則生之古法治 醤生蛆以草烏切片投之張子和治癰疽瘡瘍 生蛆以木香梹榔散末傅之李樓治爛痘生蛆以嫩 柳葉鋪臥引出之髙武用猪肉片引出以黎盧貫衆 白歛為末用真 香油調傅之也 氣味寒無毒 主治糞中蛆治小兒諸疳積疳瘡熱病譫妄毒痢作 吐 泥中蛆治目赤洗浄晒研貼之 馬肉蛆治鍼箭入肉中及取蟲牙 蟇肉蛆治小兒諸疳 並時 珍 附方 新 十 一切疳疾 聖濟總録六月取糞坑中蛆淘浄 入竹筒中封之待乾研末每服一 二錢入麝香米飲服之三又方用蛆蜕米疳逐日換 浸五日再以清水換浸 日晒焙為末入黄連末等 分毎半兩入麝香五分以豶猪胆汁和 丸黍米大每服三四十丸米飲下神效 小兒熱疳 尿 如 米泔大便不調糞蛆 燒灰雜物與食之 小兒痺積 用糞中蛆洗浸晒乾 為末入甘草末少許 米糊丸梧子大每服五七 丸米飲下甚妙 總微論 小兒諸疳 疳積及無辜疳 一服退熱二服 煩渴止三服瀉痢住用端午午時取 蟇金眼大腹 不跳不鳴者槌死置尿桶中候生蛆食盡取蛆入新 布袋懸長流水中三月新瓦焙乾入麝香少許為末 毎空心以砂糖湯調服一錢或粳米糊為丸每米飲 服二三十 丸 直指 齒鼻疳瘡 糞蛆有尾者燒灰一錢褐衣 灰五分和匀頻吹神效無比 熱 痢吐食 因服熱藥而致者用糞中蛆流水 洗浄晒乾為末每服一錢米飲下 眼目赤瞎 青泥中蛆淘浄日乾為末令患人仰臥合目毎次用 一錢散目上須臾藥行待少時去藥赤瞎亦然 保 命 集 利骨取牙 普濟如神散取牙用肥赤馬肉一斤入 砂二兩拌和候生蛆取日乾為末毎 一兩入粉霜五分研匀先以鍼發動牙根四畔空虚 次以燈心蘸末少許㸃之良久自落 秘韞利骨散 用白馬腦上肉一二斤待生蛆與烏骨白雞一隻食 之取糞隂乾每一錢入 砂一錢研匀用少許擦疼 處片時取 之即落 蠅 綱 目 釋名 時珍曰蠅飛營營 其聲自呼故名 集解 時珍曰蠅處處有之夏出冬蟄喜煖惡寒蒼者 聲雄壯負金者聲清括青者糞能敗物巨者首 如火麻者茅根所化蠅聲在鼻而足喜交其蛆胎生 蛆入灰中蜕化為蠅如蠶 之化蛾也蠅溺水死得 灰復活故淮南子云爛灰生蠅古人憎之多有 辟法一種小蟢蛛専捕食之謂之蠅虎者是也 主治拳毛倒睫以臘月蟄蠅乾研為末以鼻頻嗅之 即愈 時 珍 發明 時珍曰蠅古方未見用者近時普 濟方載此法云出海上名方也 狗蠅 綱 目 集解 時珍曰狗蠅生狗身上狀如蠅黄色能飛 堅皮利喙噉咂狗血冬月則藏狗耳中 氣味㣲毒 主治痰瘧不止活取一枚去翅足麫裹為丸衣以黄 丹發日早米飲吞之得吐即止或以臘丸酒服亦可 又擂酒服治痘瘡倒黶 時 珍 發明 時珍曰狗蠅古方未見用者近世醫方大成載 治瘧方齊東埜語載托痘方葢亦䑕負牛蝨之 類耳周宻云同僚括蒼陳坡老儒也言其孫三嵗時 發熱七日痘出而倒黶色黒唇口冰冷危證也遍試 諸藥不效因求卜遇一士告以故士曰恰有藥可起 此疾甚奇因為經營少許持歸服之移時即紅潤也 常懇求其方乃用狗蠅七枚擂細和醅酒少許調服 爾夫痘瘡固是危事然不可擾大要在固臟氣之外 任其自然爾然或有變 證則不得不資于藥也 附録壁蝨 時珍曰即臭蟲也狀如酸棗仁咂人血食 與蚤皆為床榻之害古人多于蓆下置麝 香雄黄或菖蒲末或蒴藿末或揀花末或蓼末 或燒木𤓰烟黄蘗烟牛角烟馬蹄烟以辟之也 牛蝨 綱 目 釋名牛螕 音卑時珍曰螕亦作蜱按 吕忱字林云螕囓牛蝨也 集解 時珍曰牛蝨生牛身上狀如蜱麻子有黒白 二色囓血滿腹時自墜落也入藥用白色者 氣味㣲毒 主治預解小兒痘疹毒焙研服之 時 珍 發明 時珍曰牛蝨古方未見用者近世預解痘毒方 時或用之按髙仲武痘疹管見云世俗用牛蝨 治痘攷之本草不載竊恐牛蝨啖血例此 䖟䖝終非痘家所宜而毒亦未必能解也 附方 新 一 預解痘毒 譚野翁方用白水牛蝨一嵗一枚 和米粉作餅與兒空腹食之取下 惡糞終身可免痘瘡之患四一方用白牛蝨四十九 枚焙緑豆四十九粒硃砂 分九釐研末蜜丸小豆 大以緑 豆湯下 人蝨 拾 遺 釋名虱 時珍曰蝨從虱從蟲卂音迅蟲音 昆蝨行迅疾而昆繁故也俗作虱 集解 慎微曰按酉陽雜俎云人將死蝨離身或云取 病人蝨於床前可卜病如蝨行向病者必死也 荆州張典兵曽捫得兩頭蝨也時珍曰人物皆有蟲 但形各不同始由氣化而後乃遺卵出蟣也草木子 言其六足行必向北抱朴子云頭蝨黒著身而白身 蝨白著頭變黒所漸然也又有蝨癥蝨瘤諸方法可 見蝨之為害非小也千金方云有人囓蝨在腹中生 長為癥能斃人用敗箆敗梳各以一半燒末一半煮 湯調服即從下部出也徐炫稽神録云浮梁李生背 起如盂惟痒不可忍人皆不識醫士秦徳立云此蝨 瘤也以藥傅之一夕瘤破出蝨斗餘即日體輕但小 竅不合時時蝨出無數竟死予記唐小説載滑臺一 人病此賈魏公言惟千年木梳燒灰及黄龍浴水乃 能治之也洪邁夷堅志云臨川有人頰生瘤痒不可 忍惟以火炙一醫剖之出蝨無數最後出二大蝨一 黒一白頓愈亦無瘢痕此蝨瘤也又今人隂毛中多 生隂蝨痒不可當肉中挑出皆八足而扁或白或 紅古方不載醫以銀杏擦之或銀硃熏之皆愈也 氣味鹽平微毒 畏水銀銀硃百部菖蒲蝨 建草木中竹葉赤龍 空 主治人大發頭熱者令腦縫裂開取黒蝨三五百搗 傅之又治疔腫以十枚置瘡上用荻箔繩作炷炙蝨 上即根出也又治脚指間肉刺瘡以黒蝨傅之根亦 出也 藏 器 眼毛倒睫者 拔去毛以蝨血㸃上 數次即愈 時珍 附方 新 一 脚指雞眼 先挑破取黒白蝨各一枚置於上 縛之數用自愈也 便民圖纂 本草綱目卷四十
欽定四庫全書 本草綱目卷四十一目錄 蟲之三 化生類三十二種 附十 一種 蠐螬 本經 乳蟲 綱目 木蠧蟲 拾遺 桑蠧蟲 别錄 栁蠧蟲 綱目 桃蠧蟲 日華 桂蠧蟲 綱目 柘蠧蟲 拾遺 棗蠧蟲 綱目 竹蠧蟲 綱目 蘆蠧蟲 拾遺 蒼耳蠧蟲 綱目 青蒿蠧蟲 綱目 皂莢蠧蟲 綱目 茶蛀蟲 綱目 蚱蟬 本經 蟬花 證類 蜣蜋 本經 蜉蝣 天社蟲 附 天牛 綱目附飛 生蟲 螻蛄 本經 螢火 本經 衣魚 本經 䑕婦 本經附 丹戩 䗪蟲 本經 蜚蠊 本經 行夜 别錄 竈馬 綱目附 促織 䘀螽 拾遺蟲吉丁蟲金龜子 腆頭 叩頭蟲媚蝶附 木蝱 本經 蜚蟲 本經蚋扁前 蚊子 子附 竹蟲 綱目 右附方舊二十四新一百零四 本草綱目卷四十一目録
欽定四庫全書 本草綱目卷四十一 明 李時珍 撰 蟲之三 化生類三 十二種 蠐螬 本經 中品 釋名蟦蠐 音墳 本經 蜰蠐 音肥 别録 乳齊 𢎞 景 地蠶 郭 璞 應條 吳普 時珍 曰蠐螬方言其蠀螬象蠧物聲或謂齊人曹氏子所 化謬也蟦蜰言其肥乳齊言其通乳别録作㪍齊誤 集解 别錄曰蠐螬生河内平澤及人家積糞草中取 無時反行者良𢎞景曰大者如足大趾以背滚 行乃駛於脚雜猪蹄作羹於乳母不能别之時珍曰 其狀如蠶而大身短節促足長有毛生樹根及糞土 中者外黄内黒生舊茅屋土者外白内黯皆濕熱之 氣熏蒸而化宋齊丘所謂燥濕相育不母而生是矣 久則羽 化而去 正誤 𢎞景曰詩云領如蝤蠐今以蠐字在下恐倒爾 恭曰此蟲一名蝤蠐有在糞聚中或在腐木中 其在腐栁中者内外潔白糞土中者皮黄内黒黯形 色既異土木又殊當以木中者為勝宜冬月采之宗 奭曰諸腐木根下多有之構木津甘故根下尤多亦 有生于糞土中者雖肥大而腹中黒不若木中者雖 瘦而稍白研汁可用斆曰蠐螬須使桑樹栢樹中者 妙 韓保昇曰按爾雅註云蟦蠐螬在糞土中蝤 蠐蝎蝎蛣 又云蝎桑蠧並木中蠧也正與本經蟦 蠐生積糞草中相合蘓恭言當以木中者為勝則此 外恐非也切謂不然今諸朽樹中蠧蟲通謂之蝎莫 知其主療惟桑樹中者近方用之而有名未用曽用 未識類中有桑蠧一條即此也葢生産既殊主療亦 别雖有毒無毒易見而相使相惡難主且蝎不號蠐 螬蟦不名蛣 自當審之藏器曰蠐螬居糞土中身 短足長背有毛筋但從夏入秋蛻而為蟬飛空飲露 能鳴高潔蝤蠐一名蝎一名蠧在朽木中食木心穿 木如錐身長足短口黒無毛節慢至春雨後化為天 牛兩角而水牛色黒背有白㸃上下緣木飛騰不遙 出處既殊形質又别陶蘓乃混註之葢千慮一失也 惟郭璞注爾雅謂蠐螬在糞土中蝤蠐桑蠧在木中 囓桑似蝸牛長角喜囓桑樹者為是也頌曰今醫家 與蓐婦下乳藥用糞土中者其效 殊速乃知蘓恭之説不可據也 修治 斆曰凡收得後隂乾與糯米同炒至米焦黒取 出去米及身上口畔肉毛并黒塵子作三四截 研粉用之時珍曰諸方有乾研 及生取汁者又不拘此例也 氣味鹹㣲温有毒 别錄曰㣲寒惡之才曰 蜚蠊為之使 附子 主治惡血 血瘀痺氣破折血在脇下堅滿痛月閉目中淫膚青 翳白膜 本 經 療吐血在胸腹不去破骨踒折血結金瘡 内塞産後中寒下乳汁 别 錄 取汁滴目去翳障主血止痛 藥 性 傅惡瘡 日 華 汁主赤 白遊疹疹擦破塗之 藏 器 取汁㸃喉痺得下即開 蘓 頌 主 唇𦂳口瘡丹疹破傷風瘡竹木入肉芒物眯目 時 珍 發明 𢎞景曰同猪蹄作羹食甚下乳汁頌曰張仲景 治雜病大䗪蟲丸方中用之取其去脇下堅滿 也時珍曰許學士本事方治筋急養血地黄丸中用 之取其治血瘀痺也按陳氏經騐方云晉書吳中書 郎盛沖母王氏失明婢取蠐螬蒸熟與食王以為羙 沖還知之抱母慟哭母目即開與本草治目中青翳 白膜藥性論汁滴目中去翳障之説相合予嘗以此 治人得騐因錄以傳人又按魯伯嗣嬰童百問云張 太尹傳治破傷風神效方用蠐螬將駝脊背揑住待 口中吐水就取抹瘡上覺身麻汗出無有不活者子 弟額上跌破七日成風依此治之時間就愈此又符 療踒折傳惡瘡金瘡内塞主血止痛之說也葢此藥 能行血分散結滯 故能治已上諸病 附方 舊五 新四 小兒臍瘡 蠐螬研末傅之不 過數次 千金方 小兒唇𦂳 蠐 螬 研末豬脂和傅 之 千金方 赤白口瘡 蠐螬研汁頻搽 取效 大觀 丹毒浸淫 走串皮中名火丹以蠐 螬擣爛塗之 刪繁方 癰疽痔漏 蠐螬研末傅之日 一上 子母秘錄 虎傷人瘡 蠐螬擣爛塗之日 上 唐瑤經騐方 竹木入眼 蠐螬擣塗之 立出 肘后 麥芒入眼 以新布覆目中持蠐螬從布上 摩之芒着布上出也 千金方 斷酒不飲 蠐螬研末酒服永 不飲 千金方 乳蟲 綱 目 釋名土蛹 集解 時珍曰按白獺髓云廣中韶陽屬邑鄉中有乳 田其法掘地成窖以粳米粉鋪入窖中葢之以 草壅之以糞候雨過氣蒸則發開而米粉皆化成蛹 如蠐螬狀取蛹作汁和粳粉蒸成乳食味甚甘美也 此亦蠐螬之類出自人為者淮南萬畢術所謂置黍 溝中即生蠐螬廣雅所為土蛹蠁蟲者皆此物也服 食用此代蠐螬 更覺有功無毒 氣味甘温無毒主治補虛羸益胃氣温中明目 時 珍 木蠧蟲 拾 遺 釋名蝎 音 曷 蝤蠐 音囚 齊 蛣 音乞 屈 蛀蟲 時珍曰蠧古又 作螙食木蟲也 會意爾雅云蝤蠐蝎也蝎蛣 也郭璞云 凡木中螙蟲通名為蝎但所居各異耳 集解 藏器曰木蠧一如蠐螬節長足短生腐木中穿 木如錐至春雨化為天牛蘓恭以為蠐螬深誤 矣詳蠐螬下時珍曰似蠶而在木中食木者為蝎似 蠶而在樹上食葉者為蠋似蠋而小行則首尾相就 屈而後伸者為尺蠖似尺蠖而青小者為螟蛉三蟲 皆不能穴木至夏俱羽化為蛾惟穴木之蠧宜入藥 用 氣味辛平有小毒主治血瘀勞損月閉不調腰脊痛 有損血及心腹間疾 藏 器 發明 時珍曰各木性味良毒不同而蠧亦隨所居所 食而異未可一槩用也古方用蠧多取桑栁構 木者亦各 有義焉 桑蠧蟲 别 錄 校正 自有名未 用移入此 釋名桑蝎 音 曷 氣味甘温無毒主治心暴痛金瘡肉生不足 别 錄 胸下 堅滿障翳瘀腫治風疹 日 華 治眼得效 蜀 本 去氣補不足治 小兒乳霍 藏 器 小兒驚風口瘡風疳婦人崩中漏下赤 白墮胎下血産後下痢 時 珍 附方 新 二 崩中漏下 赤白用桑蝎燒灰温酒 服方寸匕日二 千金 墮胎下血 不止桑本中蝎蟲燒末酒服方 寸匕日二蟲屎亦可 普濟方 糞主治腸風下血婦人崩中産痢小兒驚風胎癬咽 喉骨哽 時 珍 附方 新 四 腸風下血 枯桑樹下蟲矢燒存 性酒服一錢 聖惠 産後下痢 日 五 十行用桑木裏蠧蟲糞炒黄急以水沃之稀稠得 所服之以瘥為度此獨孤訥祭酒方也 必效方 小 兒胎癬 小兒頭生瘡手爬處即延生謂之胎癬先以 葱塩湯洗淨用桑木蛀屑燒存性入輕粉等 分油和敷 之 聖惠 咽喉骨骾 桑木上蟲糞米醋 煎呷 永類鈐方 栁蠧蟲 綱 目 集解 時珍曰栁蠧生栁木中甚多内外潔白至春 夏化為天牛諸家註蠐螬多取之亦誤矣 氣味甘辛平有小毒主治瘀血腰脊瀝血痛心腹血 痛風疹風毒目中膚翳功同桑蠧 時 珍 糞主治腸風下血産後下痢口瘡耳腫齒齦風毒 時 珍 附方 新 三 口瘡風疳 小兒病此用栁木蛀蟲矢燒存性 為末入麝香少許搽之雜木亦可 新㓜㓜 書 齒齦風腫 用栁蠧末半合赤小豆炒黒豆炒 各一合栁枝一握地骨皮一両毎 用三錢煎水熱 潄 御藥院方 耳腫風毒 腫起出血取栁蟲糞化水 取清汁調白礬末少許滴 之後 肘 桃蠧蟲 日 華 校正 本經原附桃核 仁下今分入此 集解 别錄曰食桃樹蟲也藏器曰桃 蠧辟鬼皆隨出而各有功也 氣味辛温無毒主治殺鬼邪惡不祥 本 經 食之肥人悦 顔色 日 華 糞主治辟温疫令不相染為末水服方寸匕 子母 秘錄 桂蠧蟲 綱 目 集解 藏器曰此桂樹中䖝辛美可啖時珍曰按漢書 陸賈傳南越尉陀獻桂蠧二器又大業拾遺錄 云隋時始安獻桂蠧四瓶以蜜漬之紫色辛香有味 啖之去痰飲之疾則此物自漢隋以來用充珍味矣 氣味辛温無毒主治去冷氣 藏 器 除寒痰澼飲冷痛 時 珍 糞主治獸骨哽煎醋潄嚥 時 珍 柘蠧蟲 拾 遺 集解 藏器曰陶註詹糖云偽者以柘蟲屎為之此即 柘蠧在木間食木之屎也詹糖燒之香而此屎 不香既不相 似亦難為之 屎主治破血 藏 器 棗蠧蟲 綱 目 集解 時珍曰此即蝤蠐 之在棗樹中者 屎主治聤耳出膿水研末同麝香少許吹之 時珍 普濟 竹蠧蟲 綱 目 集解 時珍曰竹蠧生諸竹中狀如 小蠶老則羽化為硬翅之蛾 氣味 缺 主治小兒蠟梨頭瘡取慈竹内者擣和牛溺 塗之 時 珍 發明 時珍曰竹蠧蟲古方未見用者惟袖珍方治小 兒蠟梨用之按淮南萬畢術云竹蟲飲人自言 其誠高誘註云以竹蟲三枚竹黄十枚和匀每用一 大豆許燒入酒中令人飲之勿至大醉叩問其事必 得其誠也此法傳自古典 未試其果驗否姑載之 蛀末主治聤耳出膿水湯火傷瘡 時 珍 附方 新 六 聤耳出水 苦竹蛀屑狼牙白斂等分 為末和勻頻摻之 聖惠 耳出臭 膿 用竹蛀䖝末臙脂坯子等分麝 香少許為末吹之 朱氏集驗 耳膿作痛 因水入 耳内者 如聖散用箭簳内蛀末一錢膩粉一錢麝香半錢為 末以綿杖繳盡送藥入耳以綿塞定有惡物放令流 出甚者三度 必愈 普濟 湯火傷瘡 竹蠧蛀末傅之 見外臺秘要 濕毒臁瘡 枯 竹 蛀屑黄蘖末 椒茶湯洗淨 分先以葱 之日一上 牙齒疼痛 蛀竹屑陳皮各 一両為末烏梅 肉同研如泥傅 之 出救急方 蘆蠧蟲 拾遺 集解 藏器曰出蘆節 中狀如小蠶 氣味甘寒無毒主治小兒飲乳後吐逆不入腹取蟲 二枚煑汁飲之嘔逆與哯乳不同乳飽後哯出者為 哯乳也 藏 器 蒼耳蠧蟲 綱 目 釋名麻蟲 集解 時珍曰蒼耳蠧蟲生蒼耳梗中狀如小蠶取之 但看梗有大蛀眼者以刀截去兩頭不蛀梗多 收線縳掛簷下其蟲在内經年不死 用時取出細者以三條當一用之 氣味 缺 主治疔腫惡毒燒存性研末油調塗之即效 或以麻油浸死收貯每用一二枚擣傅即時毒散大 有神效 時 珍 發明 時珍曰蒼耳治疔腫腫毒故蟲亦與之 同功古方不見用近時方法每用之 附方 新 三 一切疔腫 及無名腫毒惡瘡劉松石經驗方 用蒼耳草梗中蟲一條白梅肉三 四分同搗如泥貼之立愈江聖濟總錄用麻蟲即蒼 耳草内蟲炒黄色白殭蠶 茶各等分為末蜜調塗 之蟲又用蒼耳節内蟲四十九條搥碎入人言少頃 許搥成塊刺瘡令破傅之少頃以手撮出根即愈 青蒿蠧蟲 集解 時珍曰此青蒿節間蛾 也狀如小蠶久亦成 氣味 缺 主治急慢驚風用蟲擣和硃砂汞粉各五分 丸粟粒大一嵗一丸乳汁服 時 珍 發明 時珍曰古方不見用者保嬰集用治驚風云十 不失一其詩云一半硃砂一半雪其功只在青 蒿節任教死去也還 魂服時須用生人血 皂莢蠧蟲 綱 目 集解 氣味辛主治蠅入人耳害人研爛同鱓魚血㸃之 危 氏 茶蛀蟲 綱 目 集解 時珍曰此裝茶籠内 蛀蟲也取其屎用 蛀屑主治聤耳出汁研末日日繳淨摻之 時珍惠 出聖 蚱蟬 本經 中品 釋名蜩 音 調 齊女 時珍曰按王充論衡云蠐螬化腹蜟 腹蜟折背出而為蟬則是腹蜟者育 于腹也蟬者變化相禪也蚱音窄蟬聲也蜩其音調 也崔豹古今注言齊王后怨王而死化為蟬故蟬名 齊女此謬説也按詩人美莊姜為齊侯之子螓首蛾 眉螓亦蟬名人隱其名呼為齊女義盖取此其品甚 多詳辨 見下 集解 别錄曰蚱蟬生楊栁上五月采蒸乾之勿令蠧 𢎞景曰蚱蟬啞蟬雌蟬也不能鳴蟬類甚多此 云栁上乃詩云鳴蜩嘒嘒者形大而黒五月便鳴俗 云五月不鳴嬰兒多災故其治療亦專主小兒昔人 噉之故禮有雀鷃蜩 而傴僂丈人掇之也其四五 月鳴而小紫青色者蟪蛄也莊子云蟪蛄不知春秋 是矣離騷誤以蟪蛄為寒螿爾寒螿九月十月中鳴 聲甚淒急七八月鳴而色青者名蛁蟟二月中便鳴 者名䗿母似寒螿而小恭曰蚱蟬鳴蟬也諸蟲皆以 雄為良陶云雌蟬非矣頌曰按玉篇云蚱蟬聲也正 與月令仲夏蟬始鳴相合恭説得之爾雅云蝒馬蜩 乃蟬之最大者即此也蟬類雖衆獨此一種入藥醫 方多用蟬殻亦此殻也本生土中云是蜣蜋所轉丸 久而化成此蟲至夏登木而蛻宗奭曰蚱蟬夏月身 與聲俱大始終一般聲乗昏夜出土中升高處拆背 殻而出日出則畏人且畏日炙乾其殻不能蛻也至 時寒則墜地小兒畜之雖數日亦不飲食古人言其 飲風露觀其不糞而溺亦可見矣時珍曰蝉諸蜩總 名也皆自蠐螬腹蜟變而為蟬亦有轉丸化成者皆 三十日而死俱方首廣額兩翼六足以脇而鳴吸風 飲露溺而不糞古人食之夜以火取謂之耀蟬爾雅 淮南子揚雄方言陸機草木疏陳藏器本草諸書所 載往往混亂不一今考定于左庶不誤用也夏月始 鳴大而色黒者蚱蟬也又曰蝒音綿曰馬蜩豳詩五 月鳴蜩者是也頭上有花冠曰螗蜩曰蝘曰胡蟬蕩 詩如蜩如螗者是也具五色者曰蜋蜩見夏小正並 可入藥用小而有文者曰螓曰麥蚻小而色青緑者 曰茅蜩曰茅䘁秋月鳴而色青紫者曰蟪蛄曰蛁蟟 曰蜓蚞曰螇螰曰蛥蚗音舌決小而色青赤者曰寒 蟬曰寒蜩曰寒螿曰蜺未得秋風則瘖不能鳴謂之 啞蟬亦曰瘖蟬二三月鳴而小 於寒螿者曰 母並不入藥 蚱蟬氣味鹹甘寒無毒 甄權 曰酸 主治小兒驚癎夜啼癲 病寒熱 本 經 驚悸婦人乳難胞衣不出能墮胎 别 錄 小兒 癎絶不能言 蘓 恭 小兒驚哭不止殺疳蟲去壯熱治腸中 幽幽作聲 藥 性 發明 藏器曰本功外其腦煮汁服之主産後胞衣不 下自有正傳時珍曰蟬主産難下胞衣亦取其 能退蛻之義聖惠治小兒發癎有蚱蟬湯蚱蟬 散蚱蟬丸等方今人只知用蛻而不知用蟬也 附方 新 三 百日𤼵驚 蚱蟬去翅足炙三分赤芍藥三分 黄芩二分水二盞煎一盞温服 聖惠 方 破傷風病 無問表裏角弓反張秋蟬一箇地膚 子炒八分麝香少許為末酒服二錢 上同 頭風疼痛 蚱蟬二枚生研入乳香硃砂各半分 丸小豆大每用一丸隨左右納鼻中 出黄水為效 聖濟總錄 蟬蛻 釋名蟬殻 枯蟬 腹蜟 並别 錄 金牛兒 修治 時珍曰凡用蛻殻沸湯洗去 泥土翅足漿水煮過晒乾用 氣味鹹甘寒無毒主治小兒驚癎婦人生子不下燒 灰水服治久痢 别 錄 小兒壯熱驚癎止渇 藥 性 研末一錢 井華水服治啞病 藏 器 除目昏障翳以水煎汁服治小 兒瘡疹出不快甚良 宗 奭 治頭風眩運皮膚風熱痘疹 作癢破傷風及丁腫毒瘡大人失音小兒噤風天弔 驚哭夜啼隂腫 時 珍 發明 好古曰蟬蛻去翳膜取其蜕義也蟬性蛻而退 翳蛇性竄而袪風因其性而為用也時珍曰蟬 乃土木餘氣所化飲風吸露其氣清虚故主療皆一 切風熱證古人用身後人用蜕大抵治臟腑經絡當 用蟬身治皮膚瘡瘍風熱當用蟬蛻各從其 類也又主啞病夜啼者取其晝鳴而夜息也 附方 舊二四 新十 小兒夜啼 心鑑治小兒一百二十日内 夜啼用蟬蛻四十九箇去前 截用後截為末分四服鈎藤湯調灌之下普濟蟬花 散治小兒夜啼不止狀若鬼祟用蟬蛻 半截為末 一字薄荷湯入酒少許調下或者不信將上半截 為末前湯調下即復啼也古人立方莫知其妙 小 兒驚啼 啼而不哭煩也哭而不啼躁也用蟬蛻二七 枚去翅足為末入硃砂末一字蜜調與吮之 口活㓜 議 小兒天弔 頭目仰視痰塞内熱用金牛兒即 蟬蛻以漿水煑一日晒乾為末每 用一字冷水調下 衛生易簡方 小兒噤風 初生口噤不乳用蟬蛻 二七枚全蠍去毒二七 枚為末入輕粉末少許 乳汁調灌 全㓜心鑑 破傷風病 發熱醫學正傳用 蟬蛻炒研酒服一 錢神效即普濟方用蟬蛻為末葱涎調 塗破處 時取去惡水立效名追風散 頭風旋運 蟬 殻 一兩㣲炒為末不時酒下 一錢白湯亦可 聖惠 皮膚風癢 蟬蛻薄荷葉等 分為末酒服一 錢日三 集驗 痘瘡作癢 蟬蛻三七枚甘草灸各 一錢水煎服之 心鑑 痘後目翳 蟬蛻為末每服一錢羊 肝煎湯下日二 錢氏 聤耳出膿 蟬蛻半兩燒存性 麝香半錢炒右為 末綿裹塞之追出 惡物效 海上 小兒隂腫 多因坐地風襲及蟲蟻 所吹用蟬蛻半兩煎水 洗仍服五苓散即 腫消痛止 危氏 胃熱吐食 清膈散用蟬蛻五十箇 去泥滑石一兩為末每 服二錢水一盞入蜜 調服 衛生家寶方 丁瘡毒腫 不破則毒入腹青囊 雜纂用蟬蛻炒為末 蜜水調服一錢外以津和塗之候醫方大成用蟬蛻 殭蠶等分為末醋調塗瘡四圍 根出拔去再塗 蟬花 類 證 釋名冠蟬 禮 註 胡蟬 毛 詩 螗蜩 同 上 蝘 時珍曰花冠以象名 也胡其狀如胡也唐 黒色也古俗謂之胡蟬江 南謂之螗蜀人謂之蟬花 集解 慎㣲曰蟬花所在有之生苦竹林者良花出頭 上七月采頌曰出蜀中其蟬頭上有一角如花 冠狀謂之蟬花彼人齎蛻至都下醫工云入藥最竒 宗奭曰乃是蟬在殻中又出而化為花自頂中出也 時珍曰蟬花即冠蟬也禮記所謂 則冠而蟬有緌 者是矣緌音㽔冠纓也陸雲寒蟬賦云蟬有五德頭 上有幘文也含氣吸露清也黍稷不享亷也處不巢 居儉也應候有常信也陸佃埤雅云螗首方廣有冠 似蟬而小鳴聲清亮宋祁方物贊云蟬之不蛻 者至秋則花其頭長一二寸黄碧色並指此也 氣味甘寒無毒主治小兒天弔驚癎瘈瘲夜啼心悸 慎 㣲 功同蟬蛻又止瘧 時 珍 蜣蜋 本經 下品 釋名蛣蜣 音詰 羗 推丸 𢎞 景 推車客 綱 目 黑牛兒 同 上 鐵甲將 軍 同 上 夜遊將軍 𢎞景曰莊子云蛣蜣之智在於轉丸 喜入糞土中取屎丸而推却之故俗 名推丸時珍曰崔豹古今注謂之轉丸弄丸俗呼推 車客皆取此義也其蟲深目高鼻狀如羗胡背負黒 甲狀如武士故有 蜣蜋將軍之稱 集解 别錄曰蜣蜋生長沙池澤𢎞景曰其類有三四 種以大而鼻頭扁者為真韓保昇曰此類多種 所在有之以鼻高目深者入藥名胡蜣蜋宗奭曰蜣 蜋有大小二種大者名胡蜣蜋身黒而光腹翼下有 小黄子附母而飛晝伏夜出見燈光則來宜入藥用 小者身黒而暗晝飛夜伏狐並喜食之小者不堪用 惟牛馬脹結以三十枚研水灌之絶佳時珍曰蜣蜋 以土包糞轉而成丸雄曳雌推置于坎中覆之而去 數日有小蜣蜋出 葢孚乳于中也 附錄蜉蝣 時珍曰蜉蝣一名渠畧似蛣蜣而小大如 指頭身狹而長有角黄黑色甲下有翅能 飛夏月雨後叢生糞土中朝生暮死猪好啖之人取 炙食云美於蟬也葢蜣蜋蜉蝣腹蜟天牛皆蠐螬蠧 蝎所化此亦蜣蜋之一種不可不知也 或曰蜉蝣水蟲也狀似蠶蛾朝生暮死 蜣蜋修治 别錄曰五月五日採取蒸藏之臨 用去足火灸勿置水中令人吐 氣味鹹寒有毒 好古曰酸肉之才曰 畏羊角羊 石膏 主治小兒驚癎 瘈瘲腹脹寒熱大人癲疾狂陽 本 經 手足端寒肢満賁 豚擣丸塞下部引痔蟲出盡永瘥 别 錄 治小兒疳蝕 藥 性 能墮胎治疰忤和乾姜傅惡瘡出箭頭 日 華 燒末和醋 傅蜂漏 藏 器 去大腸風熱 權 度 治大小便不通下痢赤白脫 肛一切痔瘻丁腫附骨疽瘡癧瘍風灸瘡出血不止 鼻中息肉小兒重舌 時 珍 𤼵明 時珍曰蜣蜋乃手足陽明足厥隂之藥故所主 皆三經之病總㣲論言古方治小兒驚癎蜣蜋 為第一而後醫未見用之葢不知此義耳頌曰箭鏃 入骨不可移者楊氏家藏方用巴豆㣲炒同蜣蜋擣 塗斯須痛定必㣲痒忍之待極痒不可忍乃撼動拔 之立出此方傳於夏侯鄆鄆初為閬州有人額有箭 痕問之云從馬侍中征田悦中箭侍中與此藥立出 後以生肌膏傅之乃愈因以方付鄆云凡諸瘡皆可 療也鄆至洪州逆旅主人妻患瘡呻吟用此立愈簷 翰院叢記云李定言石藏用近世良醫也有人承 溜浣手覺物入爪甲内初若絲髪數日如線伸縮不 能始悟其為龍伏藏也乃叩藏用求治藏用曰方書 無此以意治之耳末蜣蜋塗指庶免震厄其人如其 言後因雷火遶身急針挑之果見一物躍出亦不為 災醫説亦 載此事 附方 舊七六 新十 小兒驚風 不拘急慢用蜣蜋一枚杵爛 以水一小盞於百沸湯中盪 熱去滓 飲之 小兒疳疾 土裹蜣蜋煨熟與 食之 韓氏醫通 小兒重舌 蜣蜋 燒末 唾和傅舌上 子母秘錄 膈氣吐食 用地牛兒二箇推屎蟲一公 一母同入罐中待蟲食盡牛 兒以泥裹煨存性用去泥陳皮二錢以巴豆同炒過 去豆將陳皮及蟲為末每用一二分吹入咽中吐痰 三四次即愈 孫氏集效方 赤白下痢 黒牛散治赤白痢噤口痢 及泄瀉用黒牛兒即蜣蜋 一名鐡甲將軍燒研毎服半錢或一錢燒 酒調服小兒以黄酒服立效 李延壽方 大腸脫肛 蜣蜋燒存性為末入氷片研匀 摻肛上托之即入 醫學集成 大小便閉 經月欲死 者本事推 車散用推車客七箇男用頭女用身土狗七箇男用 身女用頭新瓦焙研末用虎目樹南向皮煎汁調服 只一服即通蜣楊氏經驗方治大小便不通六七月 尋牛糞中大 蜋十餘枚線穿隂乾收之臨時取一 箇全者放淨磚上四面以灰火烘乾當腰切斷如大 便不通用上截小便不通用下截各為細末取井華 水服之二便不 通全用即解 大腸閉塞 蜣蜋炒去翅足為末 熱酒服一錢 聖惠 小便 轉胞 不通用死蜣蜋二枚燒末 井華水一盞調服 千金 小便血淋 蜣蜋研水 服 鮑氏 痔漏出水 唐氏方用蜣蜋一枚隂乾入氷片少許為 細末紙撚蘸末入孔内漸漸生肉藥自退 出即愈先袖珍方用蜣蜋焙 乾研末 以礬湯洗過貼之 一切漏瘡 不拘蜂瘻䑕 瘻蜣蜋燒末 醋和傅 千金 附骨疽漏 蜣蜋七枚同大麥 擣傅 劉涓子方 一切惡瘡 及沙 虱水 弩惡疽五月五日取蜣蜋蒸過 隂乾為末油和傅之 聖惠 丁腫惡瘡 楊栁上大 烏殻硬蟲 或地上新糞内及泥堆中者生取以蜜湯浸死新瓦 焙焦為末先以燒過針撥開好醋調傅之 普濟方 無名惡瘡 忽得不識者用死蜣 蜋杵汁塗之 廣利 灸瘡血出 不止用死 蜣蜋燒研 猪脂和塗 千金方 大赫瘡疾 急防毒氣入心先灸後用乾蜣 蜋為末和鹽水傅四圍如韭菜 濶日一上 之 肘後 癧瘍風病 取塗中死蜣蜋杵爛揩瘡令 熱封之一宿瘥 外臺秘要 鼻 中息肉 蜣蜋十枚納青竹筒中油紙密封置厠坑内 四十九日取出晒乾入麝香少許為末塗之 當化為水 也 聖惠 沙塵入目 取生蜣蜋一枚以其背於 眼上影之自出 肘后方 下部 䘌蟲 痛痒膿血旁生孔竅蜣蜋七枚五月五日收者 新牛糞半兩肥羊肉一兩炒黄同擣成膏丸蓮 子大炙熱綿裹納肛中半日即大便 中蟲出四度永瘥 董炳集驗方 心主治丁瘡 頌曰按劉禹錫纂栁州救三死方云元 和十一年得丁瘡凡十四日益篤善藥 傅之莫效長慶賈方伯教用蜣蜋心一夕百苦皆已 明年正月食羊肉又大作再用如神驗其法用蜣蜋 心在腹下度取之其肉稍白是也貼瘡半日許再易 血盡根出即愈蜣蜋畏羊肉故食之即發其法葢出 葛洪肘 後方 轉丸 見土 部 附錄天社蟲 别錄有名末用曰味甘無毒主絶孕益 氣蟲狀如犬大腰食草木葉三月采時 珍曰按張揖廣雅云天社蜣 蜋也與此不知是一類否 天牛 綱 目 釋名天水牛 綱 目 八角兒 同 上 一角者名獨角仙 時珍曰 此蟲有 黒角如八字似水牛 角故名亦有一角者 集解 藏器註蠐螬云蝎蠧在朽木中食木心穿如錐 刀口黒身長足短節慢無毛至春雨後化為天 牛兩角狀如水牛亦有一角者色黒背有白㸃上下 縁木飛騰不逺時珍曰天牛處處有之大如蟬黒甲 光如漆甲上有黄白㸃甲下有翅能飛目前有二黒 角甚長前向如水牛角能動其喙黒而扁如鉗甚利 亦似蜈蚣喙六足在腹乃諸樹蠧蟲所化也夏月有 之出則主雨按爾雅蠰囓桑也郭璞註云狀似天牛 長角體有白㸃善囓桑樹作孔藏之江東呼為囓髪 此以天牛囓桑為二物也而蘓東坡天水牛詩云兩 角徒自長空飛不服箱為牛竟何益利吻穴枯桑此 則謂天牛即囓桑也大抵在桑樹者即為囓桑爾一 角者名獨角仙入藥 並去甲翅角足用 氣味有毒主治瘧疾寒熱小兒急驚風及丁腫箭鏃 入肉去痣靨 時 珍 發明 時珍曰天牛獨角仙本草不載宋金以來方家 時用之聖惠治小兒急驚風吹鼻定命丹宣明 方㸃身面痣靨芙蓉膏中俱用獨角仙葢亦毒物也 藥多不錄蝎化天牛有毒蠐螬化蟬無毒又可見蠐 螬與蝎之性 味良惡也 附方 新 三 疔腫惡毒 透骨膏用八角兒楊栁上者隂乾 去殻四箇如冬月無此用其窠代 之蟾酥半錢巴豆仁一箇粉霜雄黄麝香少許先以 八角兒研如泥入溶化黄蠟少許同衆藥末和作膏 子密收每以針刺瘡頭破出血用榆條送膏子麥粒 大入瘡中以雀糞二箇放瘡口瘡回即止不必再用 也忌冷水如針破無血繫是着骨疔即男左女右中 指甲末刺出血糊藥又無血即刺足大拇血糊藥如 都無血必 難醫也 箭鏃入肉 用天水牛取一角者小瓶盛之 入硇砂一錢同水數滴在内待 自然化水取滴 傷處即出也 寒熱瘧疾 猪膏丸治瘧疾發渇往來 不定臘猪膏二兩獨角仙 一枚獨頭蒜一箇樓葱一握五月五日三家粽尖於 五月五日五更時淨處露頭赤脚舌挂上齶回面向 北擣一千丸皂子大每以新綿 裹一丸繫臂男左女一 聖惠 附錄飛生蟲 拾遺藏器曰狀如囓髪頭上有角其角 無毒主難産燒末水服少許亦可執之 時珍曰此亦天牛别類也 與鼺䑕同功故亦名飛生 螻蛄 本經 下品 釋名蟪蛄 本 經 天螻 本 經 斛經 本 螻蟈 月 令 仙姑 古今 注 石䑕 古今 注 梧䑕 荀 子 土狗 俗名時珍曰周禮註云螻臭也此 蟲氣臭故得螻名曰姑曰婆曰娘 子皆稱蟲之名蟪蛄同蟬名螻蟈同蛙名石 䑕同碩䑕名梧䑕同飛生名皆名同物異也 集解 别録曰螻蛄生東城平澤夜出者良夏至取暴 乾𢎞景曰此物頗協鬼神昔人獄中得其力今 人夜見多打殺之言為鬼所使也頌曰今處處有之 穴地糞壤中而生夜則出外求食荀子所謂梧䑕五 技而窮蔡邕所謂碩䑕五能不成一技者皆指此也 魏書碩䑕乃大䑕與此同名而技不窮固不同耳五 技者能飛不能過屋能緣不能窮木能游不能度谷 能穴不能掩身能走不能免人宗奭曰此蟲立夏後 至夜則鳴聲如蚯蚓月令螻蟈鳴者是矣時珍曰螻 蛄穴土而居有短翅四足雄者善鳴而飛雌者腹大 羽小不善飛翔吸風食土喜就燈光入藥用雄或云 用火燒地赤置螻於上任其跳死覆者雄仰者雌也 類從云磨鐵致蛄汗 韀引兔物相感也 氣味鹹寒無毒 日華曰涼有毒 去翅足炒用 主治産難出肉中刺 潰癰腫下哽噎解毒除惡瘡 本 經 水腫頭面腫 日 華 利大 小便通石淋治瘰癧骨哽 時 珍 治口瘡甚效 震 亨 發明 𢎞景曰自腰以前甚澀能止大小便自腰以後 甚利能下大小便朱震亨曰螻蛄治水甚效但 其性急虛人戒之頌曰今方家治石淋導水用螻蛄 七枚鹽二兩新瓦上鋪葢焙乾研末每温酒服一錢 七即 愈也 附方 舊一十 新二 十種水病 腹滿喘促不得卧聖惠方以 螻蛄五枚焙乾為末食前白 湯服一錢小便利為效楊氏加甘遂末一錢商陸汁 一匙取下水為效忌鹽一百日 小便秘者聖惠用 螻蛄下截焙研水服半錢立通乾保命集用螻蛄一 箇葡萄心七箇同研露一夜日 研末酒服 乾坤 秘韞用端午日取螻蛄隂乾分頭尾焙收治上身用 頭末七箇治中用腹末七箇治下用尾末七箇食前 酒 服 大腹水病 肘後用螻蛄灸熱日食十箇遂普濟半 邊散治水病用大㦸芫花甘 大黄各 三錢為末以土狗七枚五月能飛者擣葱鋪新瓦上 焙之待乾去翅足每箇剪作兩半邊分左右記收欲 退左即以左邊七片焙研入前末二錢以淡竹葉天 門冬煎湯五更調服候左退三日後服右邊如前法 㗜鼻消水 面浮甚者用土狗一箇輕粉二分半為末 毎㗜少許入鼻内黄水出盡為妙 楊氏 家 藏 石淋作痛 方見發 明下 小便不通 葛洪方用大螻蛄二 枚取小體以水一升 漬飲須臾即通談壽域方用土狗下截焙研調服半 錢生研亦可 野翁方加車前草同擣汁服 唐 氏經驗方用土狗後截和麝擣納臍中縳定即通管 醫方摘要用土狗一箇灸研入氷片麝香少許翎 吹入 莖内 大小便閉 經月欲死普濟方用土狗推車客各 七枚並男用頭女用身瓦焙焦為末 以向南樗皮煎 汁飲一服神效 胞衣不下 困極腹脹則殺人螻蛄一 枚水煮二十沸灌入下喉 即出也 延年方 臍風出汗 螻蛄甘草等分並灸 為末傅之 總錄 牙齒疼痛 土狗一箇舊糟裹定濕紙包煨 焦去糟研末傅之立止 本事 𦂳唇裂痛 螻蟈燒灰 傅之 千 金 方 塞耳治聾 螻蛄五錢穿山甲炮五錢麝香少許為 末葱汁和丸塞之外用㗜鼻藥即通 普 濟 頸項瘰癧 用帶殻螻蛄七枚生取肉入丁香七粒 於殻内燒過與肉同研用紙花貼之 救急 方 箭鏃入肉 以螻蛄杵汁滴上三 五度自出 千金方 鍼刺在咽 同 上 誤 吞鈎線 螻蛄去身吞其頭數枚 勿令本人知 聖惠方 螢火 本經 下品 釋名夜光 本 經 熠燿 音煜 躍 即炤 音 照 夜炤 景天 救火 據火 挾火 並吳 普 宵燭 古今 注 丹鳥 宗奭曰螢常在 大暑前後飛出 是得大火之氣而化故明炤如此時珍曰螢從熒省 熒小火也㑹意豳風熠燿宵行宵行乃蟲名熠燿其 光也詩注及本草皆 誤以熠燿為螢名矣 集解 别錄曰螢火生階地池澤七月七日取隂乾𢎞 景曰此是腐草及爛竹根所化初時如蛹腹下 已有光數日變而能飛方術家捕置酒中令死乃乾 之俗用亦稀時珍曰螢有三種一種小而宵飛腹下 光明乃茅根所化也呂氏月令所謂腐草化為螢者 是也一種長如蛆蠋尾後有光無翼不飛乃竹根所 化也一名蠲俗名螢蛆明堂月令所謂腐草化為蠲 者是也其名宵行茅竹之根夜視有光復感濕熱之 氣遂變化成形爾一種水螢居水中唐李子卿水螢 賦所謂彼何為而化草此何為而居泉是也入藥用 飛 螢 氣味辛㣲温無毒主治明目 本 經 療青盲 甄 權 小兒火瘡 傷熱氣蠱毒鬼疰通神精 别 錄 發明 時珍曰螢火能辟邪明目葢取其炤幽夜明之 義耳神仙感應篇載務成螢火丸事蹟甚詳而 龎安常總病論亦極言其效驗云曽試用之一家五 十餘口俱染疫病惟四人帶此者不病也許叔㣲傷 寒歌亦稱之予亦恒欲試之因循未暇耳龎翁為蘓 黄器重友想不虛言 神仙感應篇云務成子螢火 丸主辟疾病惡氣百鬼虎狼蛇虺蜂蠆諸毒五兵白 刄盜賊兇害昔漢冠軍將軍武威太守劉子南從道 士尹公受得此方永平十二年於北界與虜戰敗績 士卒畧盡子南被圍矢下如雨未至子南馬數尺矢 輒墮地虜以為神乃解去子南以方敎子弟為將皆 未嘗被傷也漢末青牛道士得之以傳安定皇甫隆 隆以傳魏武帝乃稍有人得之故一名冠將丸又名 武威丸用螢火鬼箭羽蒺藜各一兩雄黄雌黄各二 兩羖羊角煆存性一兩半礬石火燒二兩鐵錘柄入 鐵處燒焦一兩半俱為末以雞子黄丹雄雞冠一具 和擣千下丸如杏仁作三角絳囊盛五丸帶於 左臂上從軍繫腰中居家掛户上甚辟盜賊也 附方 新 二 黑髪 七月七日夜取螢火蟲二七枚 撚髪自黒也 便民圖纂方 明目 勞 傷 肝氣目暗方用螢火二七枚納大鯉魚膽中隂乾百 日為末每㸃少許極妙一方用白犬膽 聖惠方 衣魚 本經 下品 釋名白魚 本 經 蟫魚 覃淫尋 三音 蛃魚 郭 璞 壁魚 圖 經 蠧魚 宗奭 曰衣 魚生久藏衣帛中及書紙中其形稍似魚其尾又分 二岐故得魚名時珍曰白其色也壁其居也蟫其狀 態也丙其 尾形也 集解 别錄曰衣魚生咸陽平澤頌曰今處處有之衣 中乃少而書卷中甚多身白有厚粉以手觸之 則落段成式云補闕張周見壁上瓜子化為壁魚因 知列子朽爪化魚之言不虚也俗傳壁魚入道經中 食神仙字則身有五色人得吞之可致神仙唐張易蠧 之之子乃多書神仙字碎剪置瓶中取魚投之冀其 食而不能得遂致心疾書此以解俗説之惑時珍曰 衣魚其蠧衣帛書畫始則青色老則有白粉碎之如 銀可打紙箋按段成式言何諷於書中得一髪長四 寸捲之無端用力絶之兩端滴水一方士云此名脉 望乃衣魚三食神仙字則化為此夜持向天可以墜 星求丹又異於吞魚致仙之說大抵謬妄宜辯正之 氣味鹹温無毒 甄權曰有毒草大明 曰畏芸草莽 萵苣 主治婦人疝瘕 小便不利小兒中風項强背起摩之 本 經 療淋塗瘡滅 瘢墮胎 别 錄 小兒淋閉以摩臍及小腹即通 陶𢎞 景 合鷹 屎殭蠶同傅瘡瘢即滅 蘓 頌 主小兒臍風撮口客忤天 弔風癎口喎重舌目翳目眯屎血轉胞小便不通 時 珍 發明 時珍曰衣魚乃太陽經藥故所主中風項强驚 癎天弔目翳口喎淋閉皆手足太陽經病也范 汪方治小便不利取二七枚擣分作數丸頓服即通 濟書云明帝病篤勅臺省求白魚為藥此乃神農藥 古方盛用而 今人罕知矣 附方 舊五 新七 小兒胎寒 腹痛汗出用衣中白魚二七枚 絹包于兒腹上回轉摩之以愈 為度方 聖惠 小兒撮口 壁魚兒研末每以少許 塗乳令兒吮之 聖惠 小兒客忤 項强欲死衣魚十枚研傅乳上吮之入咽立愈或以 二枚塗母手中掩兒臍得吐下愈外仍以摩項强處 小兒天弔 目晴上視用壁魚兒乾者十箇濕者 五箇用乳汁和研灌之 聖惠方 小兒 癎疾 白魚酒用衣中白魚七枚竹茹一 握酒一升煎二合温服之 外臺 偏風口喎 取 白 魚摩耳左喎摩右右喎摩 左正乃已 外臺秘要 小兒重舌 衣魚燒灰傅舌 上 千金翼 目中浮翳 書中白魚未注少許 於翳上日二 外臺 沙塵入目 不出者杵 白魚以乳 汁和滴目中即出或 為末㸃之 千金 小便不通 白魚散用白魚滑石 亂髪等分為散飲服 半錢七日三 金匱要畧 小便轉胞 不出納衣魚一枚 於莖中 千金方 婦人尿血 衣中白魚二十枚納 入隂中 子母秘錄 䑕婦 本經 下品 釋名䑕負 𢎞 景 負蟠 煩雅 爾 䑕姑 𢎞 景 䑕粘 蜀 本 蜲 别 錄 蛜蝛 伊威 本經 濕生蟲 圖 經 地雞 綱 目 地虱 𢎞景曰䑕婦爾雅作䑕 負言䑕多在坎中背粘 負之故曰䑕負今作婦字殊似乖理韓保昇曰多在 甕器底及土坎中常惹着䑕背故名俗亦謂之䑕粘 猶棄耳名羊負來也時珍曰按陸佃埤雅云䑕負食 之令人善淫故有婦名又名䑕姑猶䑕婦也䑕粘猶 䑕負也然則婦負二義俱通矣因濕化 生故俗名濕生蟲曰地雞地虱者象形 集解 别錄曰䑕婦生魏郡平谷及人家地上五月五 日采頌曰今處處有之多在下濕處甕器底及 土坎中詩云蛜蝛在室鄭𤣥言家無人則生故也宗 奭曰濕生蟲多足大者長三四分其色如蚓背有横 紋蹙起用處絶少時珍 曰形似衣魚稍大灰色 氣味酸温無毒 大明曰 無毒 主治氣癃不得小便婦人月閉血瘕 癎痓寒熱利水道墮胎 日 華 治久瘧寒熱風蟲牙齒 疼痛小兒撮口驚風鵞口瘡痘瘡倒靨解射工毒蜘 蛛毒蚰蜒入耳 時 珍 發明 頌曰張仲景治久瘧大鱉甲丸中用之以其主 寒熱也時珍曰古方治驚瘧血病多用之葢厥 隂經藥也太平御覽載葛洪瘧方用䑕負蟲十四枚 各以槽釀之丸十四丸瘧發時水吞下便愈而葛洪 肘後方治瘧疾寒熱用䑕負四枚餹裹為丸水下便 斷又用䑕負豆䜴各十四枚擣丸芡子大未發前日 湯服二丸將發時再服二丸便止又蜘蛛 毒人或瘡取此蟲食其絲即愈詳蜘蛛下 附方 舊一 新八 産婦尿秘 䑕婦七枚熬研 末酒服 千金 撮口臍風 聖惠 用䑕 負蟲杵絞汁少許灌之服陳 氏生杵䑕負及雀甕汁 之 鵞口白瘡 地雞研水塗 之即愈 壽 域 方 風蟲牙痛 濕生蟲一枚綿裹咬 之勿令人知 聖惠 風牙疼痛 濕生蟲 巴豆仁 胡椒各一枚研匀飯丸緑豆大綿裹一丸咬 之良久涎出吐去效不可言 經效濟世方 痘 瘡倒靨 濕生蟲為末酒服一 字即起 痘疹論 蚰蜒入耳 濕生蟲研 爛塗耳邊 自出或攤紙上作撚安入 耳中亦出 衛生寶鑑 射工溪毒 䑕婦豆䜴巴豆 各三枚脂和塗 之後 肘 附錄丹戩 别錄有名未用曰味辛有毒主心腹積血 生蜀郡狀如䑕婦青股赤頭七月七日采 一名 飛龍 䗪蟲 音蔗品本 經中 釋名地鼈 本 經 土鼈 别 錄 地蜱蟲 綱 目 簸箕蟲 衍 義 蚵蚾蟲 綱 目 過街 𢎞景曰形扁扁如鼈故名土鼈宗奭曰今人呼 為簸箕蟲亦形象也時珍曰按陸農師云䗪逢 申日則過街故名過街袖珍方 名蚵蚾蟲鮑氏方名地蜱蟲 集解 别錄曰生河東川澤及沙中人家牆壁下土中 濕處十月采暴乾𢎞景曰形扁如鼈有甲不能 飛小有臭氣恭曰此物好生䑕壤土中及屋壁下狀 似䑕婦而大者寸餘形小似鼈無甲而有鱗小兒多 捕以負物為戯時珍曰處 處有之與燈蛾相牝牡 氣味鹹寒有毒 甄權曰鹹苦蒲之才 曰畏皂莢菖 屋遊 主治心腹寒熱 洗洗 音 洒 血積癥瘕破堅下血閉生子大良 本 經 月水不 通破留血積聚 藥 性 通乳脉用一枚擂水半合濾服勿 令知之 宗 奭 行産後血積折傷瘀血治重舌木舌口瘡 小兒腹痛夜啼 時 珍 發明 頌曰張仲景治雜病方及久病積結有大黄䗪 蟲丸又有大鼈甲丸及婦人藥並用之以其有 破堅下血 之功也 附方 新 七 大黄䗪蟲丸 治産婦腹痛有乾血用䗪蟲二 十枚去足桃仁二十枚大黄二 兩為末煉蜜杵和分為四丸每以一丸酒一 升煑取二合温服當下血也 張仲景方 木舌腫 强 塞口不治殺人䗪蟲炙五枚食鹽半兩為末水 二盞煎十沸時時熱含吐涎瘥乃止 聖惠方 重 舌塞痛 地鼈蟲和生薄荷研汁帛包捻舌 下腫處一名地蜱蟲也 鮑氏方 腹痛夜啼 蟲炙芍藥芎藭各二錢為末 每用一字乳汁調下 聖惠方 折傷接骨 楊拱摘要 方用土鼈 焙存性為末每服二三錢接骨神效一方生者擂汁 酒服 袖珍方用蚵蚾即土鼈六錢隔紙砂鍋内焙 乾自然銅二兩用火煆醋淬七次為末每服二錢温 酒調下病在上食後病在下食前神效 董炳集驗 方用土鼈隂乾一箇臨時旋研入藥乳香沒藥龍骨 自然銅火煆醋淬各等分麝香少許為末每服三分 入土鼈末以酒調下須先整定骨乃服藥否 則接挫也此乃家傳秘方慎之又可代杖 蜚蠊 費亷品本 經中 釋名石薑 唐 本 盧蜰 音 肥 負盤 唐 本 滑蟲 唐 本 茶婆蟲 綱 目 香娘 子 𢎞景曰此有兩三種以作亷薑氣者為真南人啖 之故名恭曰此蟲辛臭漢中人食之名石薑亦名 盧蜰一名負盤南人謂之滑蟲時珍曰蜚蠊行夜蛗 螽三種西南夷皆食之混呼為負盤俗又訛盤為婆 而諱稱為 香娘子也 集解 别錄曰生晉陽山澤及人家屋間形似蠶蛾腹 下赤二月八月及立秋採𢎞景曰形似䗪蟲而 輕小能飛本生草中八九月知寒多入人家屋裏逃 爾保昇曰金州房州等處有之多在林樹間百十為 聚山人啖之謂之石薑郭璞註爾雅所謂蜰即負盤 臭蟲也藏器曰狀如蝗蜀人食之左傳蜚不能災者 即此時珍曰今人家壁間竈下極多甚者聚至千百 身似蠶蛾腹背俱赤兩翅能飛喜燈火光其氣甚臭 其屎尤甚羅願云此物好以清旦食 稻花日出則散也水中一種酷似之 氣味鹹寒有毒 恭曰辛 䍶而臭 主治瘀血癥堅寒熱破積聚 喉咽閉内寒無子 本 經 通利血脉 别 錄 食之下氣 蘓 恭 發明 時珍曰徐之才藥對云立夏之先蜚蠊先生為 人參茯苓使主腹中七節保神守中則西南夷 食之亦有謂也又吳普本草載神農云主婦人 癥堅寒熱尤為有理此物乃血藥故宜於婦人 行夜 别錄 校正 併入拾 遺負盤 釋名負盤 别 錄 盤蟲 𢎞 景 氣蠜 𢎞景曰行夜今小兒呼 盤蟲或曰氣蠜即此 也藏器曰氣盤有短翅飛不逺好夜中行人觸之即 氣出雖與蜚蠊同名相似終非一物戎人食之味極 辛 蘓恭所謂巴人重負蠜是也時珍白負盤有三 行夜蜚蠊蛗螽皆同名而異類夷人俱食之故致混 稱也行夜與蜚蠊形狀相類但以有亷薑氣味者為 蜚蠊觸之氣出者為氣盤作分别爾張杲醫說載鮮 于叔明好食負盤臭蟲每使人採取三五升浮温水 上洩盡臭氣用酥及五味熬作餅食云味甚佳即此 物 也 氣味辛温有小毒主治腹痛寒熱利血 别 錄 竈馬 綱 目 釋名竈雞 俗 名 集解 時珍曰竈馬處處有之穴竈而居按酉陽雜俎 云竈馬狀如促織稍大脚長好穴竈旁俗言竈 有馬足 食之兆 附錄促織 時珍曰促織蟋蟀也一名蛬一名蜻蛚陸 機詩義疏云似蝗而小正黒有光澤如漆 有翅及角善跳好鬭立秋後則夜鳴豳風云七月在 野八月在宇九月在户十月蟋蟀入我牀下是矣古 方未用附 此以俟 氣味 缺 主治竹刺入肉取一枚搗傅 時 珍 䘀螽 音負終 拾遺 校正 併入拾 遺蚱蜢 釋名負蠜 音 煩 蚱蜢 時珍曰此有數種䘀螽總名也江 東呼為蚱蜢謂其瘦長善跳窄而 猛也螽 亦作 集解 藏器曰䘀螽狀如蝗蟲有異斑者與蚯蚓異類 同穴為雌雄得之可入媚藥時珍曰䘀螽在草 上者曰草螽在土中者曰土螽似草螽而大者曰螽負 斯似螽斯而細長者曰蟿螽爾雅云䘀螽蠜也草螽 蠜也斯螽蜙蝑也蟿螽螇蚸也土螽蠰螇也數種皆 類蝗而大小不一長角修股善跳有青黒斑數色亦 能害稼五月動股作聲至冬入土穴中芒部夷人食 之蔡邕月令云其類乳于土中深埋其卵至夏始出 陸佃云草蟲鳴于上風蚯蚓鳴于下風因風而化性 不忌而一母百子故詩云喓喓草蟲趯趯䘀螽蝗亦 螽類大而方首首有王字沴氣所生蔽天而飛性畏 金聲北人炒食之一生八十一子冬有大雪則入土 而 死 氣味辛有毒主治五月五日候交時收取夫婦佩之 令相愛媚 藏 器 附錄吉丁蟲 拾遺藏器曰甲蟲也背正緑有翅在甲 下出嶺南賔澄諸州人取帶之令人喜 好相愛 媚藥也 金龜 時珍曰此亦吉丁之類媚藥也大如刀豆頭面 似鬼其甲黒硬如龜狀四足二角身首皆如泥 金裝成葢亦蠧蟲所化者段公路北户錄云金龜子 甲蟲也出嶺南五六月生草蔓上大如榆莢背如金 貼行則成雙死則金色隨滅故以飬粉令人有媚也 竺法真羅浮山疏云山有金花蟲大如斑蝥文采如 金形似龜可養玩數日宋祁益部記云利州山中有 金蟲其體如蜂綠色光若泥金俚人取作婦女釵鐶 之飾鄭樵通志云爾雅蛂蟥蛢也甲蟲大如虎豆綠 色似金四書所載皆一物也南土諸山中亦時有之 腆顆蟲 拾遺藏器曰出嶺南狀似 盤褐色 身扁帶之令人相愛也彼人重之 叩頭蟲 時珍曰蟲大如斑蝥而黒色按其後則叩頭 有聲能入人耳灌以生油則出劉敬叔異苑 云叩頭蟲形色如大豆咒令叩頭又令吐血皆 從所教殺之不祥佩之令人媚愛晉傳咸有賦 媚蝶 時珍曰北戸錄云嶺南有鶴子草蔓花也當夏 開形如飛鶴翅羽觜距皆全云是媚草採曝以 代面靨蔓上春生雙蟲食葉收入粉奩以葉飼之老 則蛻而為蝶赤黄色女子收而佩之如細鳥皮令人 媚悦號為媚蝶鵡洞㝠記云漢武時勒畢國獻細鳥 大如蠅狀如鸚 可候日晷後皆自死宮人佩其皮 者輒蒙 愛幸也 木䖟 音萌品本 經中 釋名魂常 本經云時珍曰䖟以翼鳴其聲䖟䖟故名 陸佃 蟁害民故曰蟁䖟害甿故曰䖟亦 通 集解 别錄曰木䖟生漢中川澤五月取之頌曰今處 處有之而襄漢近地尤多𢎞景曰此䖟狀似䖟 而小不噉血近道草中不見有之市人亦少賣者方 家惟用蜚䖟耳恭曰䖟有數種並能噉血揚浙以南 江嶺間大有木䖟長大綠色始如蜩蟬咂牛馬或至 顛仆蜚䖟狀如蜜蜂黄黒色今俗多用之又一種小 者名鹿䖟亦名牛䖟大如蠅囓牛馬亦猛市人採賣 之三種同體以療血為本雖小有異同用之不為嫌 木䖟倍大而陶云似䖟而小不噉血葢未之識耳藏 器曰木䖟從木葉中出卷葉如子形圓著葉上破之 初出如白蛆漸大子化拆破便飛即能囓物塞北亦 有嶺南極多如古度化蟻耳木䖟是葉内者蜚䖟是 已飛者正如蠶蛹與蛾總是一物不合重出應功用 不同後人異註耳時珍曰金㓜孜北征錄云北虜長 樂鎮草間有䖟大者如蜻蜓拂人面嘬噆元稹長慶 集云巴蜀山谷間春秋常雨五六月至八九月則多 䖟道路羣飛咂牛馬血流囓人毒劇而毒不留肌故 無治術據此則藏器之說似亦近是又段成式云南 方溪澗中多水蛆長寸餘色黒夏末變為䖟螫 人甚毒觀此則䖟之變化有木有水非一端也 氣味苦平有毒主治目赤痛眥傷淚出瘀血血閉寒 熱酸 無子 本 經 蜚䖟 本經 中品 釋名䖟蟲 蜚與 飛同 集解 别錄曰蜚䖟生江夏川谷五月取腹有血者良 𢎞景曰此即方家所用䖟蟲噉牛馬血者伺其 腹滿掩取乾之恭曰木䖟蜚䖟鹿䖟俱食牛馬血非 獨此也但得即堪用之何假血充應如養鷹饑即為 用若伺其飽何能除疾宗奭曰蜚䖟今人多用之大 如蜜蜂腹凹褊㣲黄綠色雄霸州順安軍沿塘濼界 河甚多以其惟食牛馬等血故治瘀血血閉也時 珍曰採用須從陶説蘓恭以饑鷹為喻比擬殊乖 修治 入丸散去翅 足炒熟用 氣味苦㣲寒有毒 之才曰 惡麻黄 主治逐瘀血破血積堅痞 癥瘕寒熱通利血脉及九竅 本 經 女子月水不通積聚 除賊血在胸腹五臟者及喉痺結塞 别 錄 破癥結消積 膿墮胎 日 華 發明 頌曰淮南子云䖟破積血斵木愈齲此以類推 也時珍曰按劉河間云䖟食血而治血因其性 而為用也成無巳云苦走血血結不行者以苦攻之 故治畜血用䖟蟲乃肝經血分藥也古方多用今人 稀 使 附方 舊二 新一 蛇螫血出 九竅皆有者取䖟蟲初食牛馬 血腹滿者三七枚燒研湯服 肘 後 病篤去胎 䖟蟲十枚灸搗為末 酒服胎即下 産乳 撲墜瘀血 䖟蟲二 十枚牡 丹皮一兩為末酒服方寸匕血化為水也若 久宿血在骨節中者二味等分 備急方 附錄扁前 别錄有名未用曰味甘有毒主䑕瘻癃閉 利水道生山陵中狀如牛䖟赤翼五月八 月採 之 蚊子 時珍曰蚊處處有之冬蟄夏出晝伏夜飛細身 利喙咂人膚血大為人害一名白鳥一名暑蟁 或作恭民謬矣化生于木葉及爛灰中産子于水中 為孑孓蟲仍變為蚊也龜鼈畏之螢火蝙蝠食之故 煑鼈入數枚即易爛也藏器曰嶺南有蚊子木葉如 冬青實如枇杷熟則蚊出塞北有蚊母草葉中有血 蟲化而為蚊江東有蚊母鳥 一名鷏每吐蚊一二升也 蚋子 時珍曰按元稹長慶集云蜀中小蚊名蚋子又 小而黒者為蟆子㣲不可見與塵相浮上下者 為浮塵子皆巢于巴蛇鱗中能透衣入人肌膚囓成 瘡毒人極苦之惟搗楸葉傅之則瘥又祝穆方輿勝 覽云雲南烏蒙峽中多毒蛇鱗中有蟲名黄蠅有毒 囓人成瘡但勿搔以冷水沃之擦鹽少許即愈此亦 蚋蟆之 類也 竹蝨 綱 目 釋名竹佛子 綱 目 天厭子 集解 時珍曰竹蝨生諸竹及草木上皆有之初生如 粉㸃久便能動百十成簇形大如蝨蒼灰色或 云濕熱氣化或云蟲卵所化古方未有用者惟南宮 從 嶁神書云江南巴卭吳越荆楚之間春秋竹内 有蟲似蝨而蒼取之隂 乾可治中風即此也 氣味有毒主治中風半身不遂能透經絡追涎 時 珍 附方 新 一 中風偏痺 半身不遂者用麻黄以湯熬成糊 攤紙上貼不病一邊上下令徧但 除七孔其病處不糊以竹蝨焙為末三錢老人加麝 香一錢研勻熱酒調服就卧須臾藥行如風聲口吐 出惡水身出臭汗如膠乃急去糊紙别温麻黄湯浴 之暖卧將息淡食十日手足如故也 岣嶁坤書 本草綱目卷四十一
欽定四庫全書 本草綱目卷四十二目錄 蟲之四 濕生類二十三種 内附五種外 附録七種 蟾蜍 别錄 蝦蟇 本經 鼃 别錄 蝌斗 拾遺 溪狗 拾遺 山蛤 圖經 田父 圖經 蜈蚣 本經 馬陸 本經 山蛩蟲 拾遺螋蚰 蜒蠼 附 蚯蚓 本經 蝸牛 别錄 蛞蝓 本經 縁桑蠃 證類牛 即桑 溪鬼蟲 拾遺彈水 虎鬼 附 沙蝨 綱目附 沙蟲 水黽 拾遺 豉蟲 拾遺 砂挼子 拾遺 蚘蟲 拾遺 風驢肚内蟲 綱目 蠱蟲 拾遺 金蠶 綱目 附錄諸蟲 綱目一種 拾遺一種 别錄五種 唼臘蟲 灰藥 黄蟲 地防 梗雞 益符 蜚厲 本草綱目卷四十二目録
欽定四庫全書 本草綱目卷四十二 明 李時珍 撰 蟲之四 濕生類二十三種内 附五種外附録七種 蟾蜍 别録 下品 釋名鼀 音蹙 秋 音 施 䗇鼀 踘 蹴 苦蠪 音 籠 蚵蚾 何 皮 癩 蟇 時珍曰蟾蜍説文作詹諸詩得此 韓詩註戚 施蟾蜍也後世名苦蠪其聲也蚵蚾其皮礧砢也 集解 别録曰蟾蜍生江湖池澤五月五日取東行者 隂乾用𢎞景曰此是腹大皮上多靡磊者其行 汁甚有毒大囓之口皆腫五月五日取東行者五枚 反縛着宻室中閉之明旦視自解者取為術用能使 人縛亦自解蕭炳曰腹下有丹書八字以足畫地者 真蟾蜍也頌曰今處處有之别錄謂 蟇一名蟾蜍 以為一物非也按爾雅鼀 蟾蠩也郭璞云似 蟇 居陸地則非一物明矣蟾蜍多在人家下濕處形大 背上多䨾磊行極遲緩不能跳躍亦不解鳴蝦蟇多 在陂澤間形小皮上多黒斑㸃能跳接百蟲舉動極 急二物雖一類而功用小别亦當分而用之蟾蜍屎 謂之土㯽榔下濕處往往有之亦能主疾宗奭曰世 傳三足者為蟾人遂為三足枯蟾以罔衆但以水沃 半日其偽自見葢無三足者也時珍曰蟾蜍銳頭皤 腹促眉濁聲土形有大如盤者自然論云蟾蜍吐生 擲糞自其口出也抱樸子云蟾蜍千嵗頭上有角腹 下丹書名曰肉芝能食山精人得食之可仙術家取 用以起霧祈雨辟兵解縛今有技者聚蟾為戱能聽 指使物性有靈於此可推許氏説文謂三足者為蟾 而冦氏非之固是但龜鱉皆有三足則蟾之三足非 怪也若謂入藥必用三足則謬矣 嶁神書載蟾寶 之法用大蟾一枚以長尺鐵釘四箇釘脚四下以炭 火自早灸至午去火放水一盞於前當吐物如皂莢 子大有金光人吞之可越江湖也愚謂縱有此術誰 敢吞之方技誑說未足深 信漫記於此以備袪疑 修治 蜀圖經曰五月五日取得日乾或烘乾用一法 去皮爪酒浸一宿又用黄精自然汁浸一宿塗 酥灸乾用時珍曰今人皆於端午日捕取風乾黄泥 固濟煅性存用之永類鈐方云蟾目赤腹無八字者 不可用崔實四民月令云五月五日取蟾蜍可治惡 瘡即此也亦有酒浸取肉者錢仲陽治小兒冷熱疳 瀉如聖丸用乾者酒煮 成膏丸藥亦一法也 氣味辛凉㣲毒主治隂蝕疽癘惡瘡猘犬傷瘡能合 玉石 别 錄 燒灰傅瘡立驗又治温病發斑困篤者去腸 生擣食一二枚無不瘥者 𢎞景飲藏器曰搗爛 絞汁 或燒末服 殺疳 蟲治䑕漏惡瘡燒灰傅一切有蟲惡癢滋𦙍瘡 藥 性 治 疳氣小兒面黄癖氣破癥結燒灰油調傅惡瘡 日 華 主 小兒勞瘦疳疾最良 蘓 頌 治一切五疳八痢腫毒破傷 風病脫肛 時 珍 發明 時珍曰蟾蜍土之精也上應月魄而性靈異穴 土食蟲又伏山精制蜈蚣故能入陽明經退虛 熱行濕氣殺蟲 而為疳病癰疽諸瘡要藥也别錄 云治猘犬傷肘後亦有方法按沈約宋書云張收為 猘犬所傷人云宜噉 蟇膾食之遂愈此亦治癰疽 疔腫之意大抵是物能攻毒拔毒耳古今諸方所用 蝦蟇不甚分别多是蟾蜍讀者 當審用之不可因名迷實也 附方 舊七新 十七 腹中冷癖 水穀癊結心下停痍兩脇痞 滿按之鳴轉逆害飲食大蟾 蜍一枚去皮腸支解之芒硝强人一升中人七合弱 人五合水七升煑四升頓服得下為度 肘後方 小兒疳積 治小兒疳積腹大黄瘦骨立頭生瘡結如 麥穗用立秋後大蝦蟇去首足腸以清油 塗之隂陽瓦炙熟食之積穢自下連服 五六枚一月之後形容改變妙不可言 五疳八痢 面 黄 肌瘦好食泥土不思乳食用大乾蟾蜍一枚燒存性 皂角去皮弦一錢燒存性蛤粉水飛三錢麝香一錢 為末糊丸粟米大每空心米飲下三四 十丸日二服名五疳保童丸 全嬰方 小兒疳泄 下 痢 用蝦蟇燒存性研飲服 方寸匕 子母秘錄 走馬牙疳 侵蝕口鼻乾蚵蚾 黄泥裹固煆過黄 連各二錢半青黛一錢為末入麝 香少許和研傅之 鄭氏小兒方 疳蝕顋穿 金鞭散 治疳瘡 顋穿牙落以抱退雞子軟白皮包活土狗一箇放入 大蝦蟇口内草縛泥固煆過取出研末貼之以愈為 度方普 濟 小兒口瘡 五月五日蝦蟇灸研 末傅之即瘥 秘錄 一切疳 無 問 去處皆能治之蝦蟇燒灰醋 和傅一日三五度 梅師方 隂蝕欲盡 蝦蟇灰兔屎 等分為末傅 之後 肘 月蝕耳瘡 五月五日蝦蟇燒末 猪膏和傅 外臺方 小兒蓐瘡 五月 五日 取蟾蜍灸研末傳 之即瘥 秘錄 小兒臍瘡 出汁久不瘥蝦蟇燒末 傅之日三甚驗一加牡 蠣等分 外臺 一切濕瘡 蟾蜍燒灰猪脂 和傅 千金方 小兒癬瘡 蟾蜍燒 灰猪脂 和傅方 外臺 癩風蟲瘡 乾蝦蟇一兩灸長肥皂一條灸去 皮子蘸酒再灸為末以竹管引入 羊腸内繫定以麩鋪甑内置藥麩上蒸熟入麝香半 錢去麩同搗為丸如梧子大每温酒服二十一丸 直 指 附骨壞瘡 久不瘥濃汁不已或骨從瘡孔中出用大 蝦蟇一個亂頭髪一雞子大猪油四兩煎 枯去滓待凝如膏先以桑根皮烏頭煎湯洗拭 乾煅龍骨末糝四邊以前膏貼之 錦囊秘覽 發背 腫毒 未成者用活蟾一箇繫放瘡上半日蟾必昏憒 置水中救其命再易一箇如前法其蟾必踉蹡 再易一箇其蟾如舊則毒散矣累驗極效合若勢重 者以活蟾一箇或二三箇破開連肚乘熱 瘡上不 久必臭不可聞再易二三次即愈 慎勿以㣲物見輕也 醫林集要 腫毒初起 大蝦蟇 一箇刴 碎同炒石灰研如泥傅 之頻易 余居士方 破傷風病 用蟾二兩半切刴 如泥入花椒一兩 同酒炒熟再入酒二盞半温 熱服之少頃通身汗出神效 猘犬咬傷 肘後治猘犬 傷每七日一 發生食蝦蟇膾絶良亦可燒灸食之勿令本人知之 自後再不發也 袖珍治風犬傷即用蝦蟇後足搗 爛水調服之先於頂心拔去血 髪三兩根則小便内見沫也 腸頭挺出 蟾蜍皮一 片瓶内燒 煙燻之并傅 之 孫真人 佩禳瘧疾 五月五日收大蝦蟇晒乾紙 封絳囊貯之男左女右繫臂 上勿令知之 楊氏家藏方 折傷接骨 大蝦蟇生研如泥劈竹裹 縛其骨自痊 奚囊備急 方 大腸痔疾 蟾蜍一箇以磚砌四方安于内泥住火 煅存性為末以猪廣腸一截札定兩頭 煑熟切碎蘸蟾末食之 如此三四次其痔自落 頭主治功同蟾蜍 蟾酥采治 宗奭曰眉間白汁謂之蟾酥以油單紙裹 眉裂之酥出紙上隂乾用時珍曰取蟾酥 不一或以手揑眉稜取白汁於油紙上及桑葉上插 背隂處一宿即自乾或安置竹筒内盛之真者輕浮 入口味甜也或以蒜及胡椒等辣物納口中則蟾身 白汁出以竹箆刮下麵和成塊乾之其汁不可入人 目令人赤腫盲或以 紫草汁洗㸃即消 氣味甘辛温有毒主治小兒疳疾腦疳 甄權曰端午 日取眉脂以 硃砂麝香為丸如麻子大治小孩子疳瘦空 心服一丸如腦疳以乳汁調滴鼻中甚妙 酥同牛 酥或吳茱萸苗汁調摩腰眼隂囊治腰腎冷并助陽 氣又療蟲牙 日 華 治齒縫出血及牙疼以紙絍少許按 之立止 宗 奭 𤼵背疔瘡一切惡腫 時 珍 附方 新 九 拔取疔黄 蟾酥以麵丸梧子大每用一丸 安舌下即黄出也 青囊雜纂 拔 取疔毒 蟾酥以白麵黄丹搜作劑每丸麥粒大以指 爬動瘡上插入重者桃破納之仍以水澄膏 貼之方 危氏 疔瘡惡腫 蟾酥一錢巴豆四箇擣爛飯丸錠 子如綠豆大每服一丸薑湯下良 久以萹蓄根黄荆子研酒半碗服取 行四五次以粥補之 乾坤秘韞 諸瘡腫硬 針頭 散用 蟾酥麝香各一錢研勻乳汁調和入罐中待乾每用 少許津調傅之外以膏䕶住毒氣自出不能為害也 命保 集 一切瘡毒 蟾酥一錢白麵二錢硃砂少許井華 水調成小錠子如麥大每用一錠井 華水服如瘡勢𦂳急五七 錠葱湯亦可汗出即愈 喉痺乳蛾 等證用癩蝦蟇 眉酥和草烏尖 末猪牙皂角末等分為丸小豆大 每研一丸㸃患處效 活人心統 一切齒痛 疳蝕齲 齒瘀腫 用蚵蚾一枚鞭其頭背以竹箆刮眉間 即有汁出取少許㸃之即止也 類編 風蟲牙痛 不 可 忍聖惠用蟾酥一片水浸軟入麝香少許研勻以粟米 大綿裹咬定吐涎愈一方用胡椒代麝香 一方用 蟾酥染絲綿上剪一分絍入齒縫根 裏忌熱物半日效乾者以熱湯化開 破傷風病 蟾酥 二錢 湯化為糊乾蠍酒炒天麻各半兩為末合擣丸 綠豆大每服一丸至二丸豆淋酒下 聖惠方 蝦蟇 本經 下品 釋名蟼蟇 蟼音驚又音加土時珍曰按王荆公字說 云俗言蝦蟇懷 取置逺處一夕復還其 所雖或遐之常慕而返故名蝦蟇或作蝦 䗫蝦言其聲䗫言其斑也爾雅作蟼蟇 集解 藏器曰别錄蝦蟇一名蟾蜍誤矣蝦蟇蟾蜍二 物各别陶氏以蟾蜍註蝦蟇遂致混然無别今 藥家亦以蟾蜍當蝦蟇矣蝦蟇在陂澤中背有黒㸃 身小能跳接百蟲解作呷呷聲舉動極急蟾蜍在人 家濕處身大青黒無㸃多痱㿔不能跳不解作聲行 動遲緩又有鼃蛤螻蟈長肱石榜蠼子之類或在水 田中或在溝渠側未見别功周禮蟈氏掌去鼃黽焚 牡菊以灰灑之則死牡菊乃無花菊也斆曰蝦蟇有 多般勿誤用有黒虎身小黒嘴脚小斑有䖲黄前脚 大後腿小斑色有尾子一條有黄 遍身黄色腹下 有臍帶長五七分住立處帶下有自然汁出有螻蟈 即夜鳴腰細口大皮蒼黒色者有蟾即黄斑頭上有 肉角其蝦蟇皮上腹下有斑㸃脚短即不鳴叫者是 也時珍曰蝦蟇亦能化鶉出淮南子蝦蟇青鼀畏蛇 而制蜈蚣三物相值彼此皆不能動故闗尹子云蝍 蛆食蛇蛇食鼃鼀食蝍蛆或云月令螻蟈鳴反舌無 聲皆謂蝦蟇也山吴瑞曰長肱石雞也一名 錦襖子六七月 谷間有之性味同水雞 修治 斆曰凡使蝦蟆先去皮并腸及爪子隂乾每箇 用真牛酥一分塗灸乾若使黒虎即連頭尾皮 爪並隂乾酒浸 三日漉出焙用 氣味辛寒有毒 大明曰 温無毒 主治邪氣破癥堅血癰腫隂 瘡服之不患熱病 本 經 主百邪鬼魅塗癰腫及熱結腫 藥 性 治熱狂貼惡瘡解煩熱治犬咬 日 華 發明 頌曰蝦蟇蟾蜍二物雖同一類而功用小别亦 當分而用之時珍曰古方多用蝦蟇近方多用 蟾蜍葢古人通稱蟾為蝦蟇耳今攷二物功用亦不 甚逺則古人所用多是蟾蜍且今人亦只用蟾蜍有 效而蝦蟇不復入藥矣按張杲醫説載摭青雜説云 有人患脚瘡冬月頓然無事夏月臭爛痛不可言遇 一道人云爾因行草上惹蛇交遺瀝瘡中有蛇兒冬 伏夏出故也以生蝦蟇擣傅之日三即換凡三日一 小蛇自瘡中出以鐵鉗取之其病遂愈朱震亨曰蝦 蟇屬土與水味甘性寒南人喜食之本草言服之不 患熱病由是病人亦煑食之本草之意或炙或乾或 燒入藥用之非若世人煑羹入椒鹽而啜其湯也此 物本濕化大能發濕久則濕化 熱此乃土氣厚自然生火也 附方 舊三 新三 風熱邪病 蝦蟇燒灰硃砂等分為末每服 一錢酒服日三甚有驗 外臺 秘 要 狂言鬼語 卒死用蝦蟇燒末酒服方 寸匕日三 外臺秘要 噎膈吐食 用 蛇 含蝦蟇泥包煅存性研末 每服一錢酒下 壽域方 瘰癧潰爛 用黒色蝦蟇一 枚去腸焙研油 調傅之 忌鐵器 頭上軟癤 煅蟇剝皮貼之收毒 即愈 活㓜全書 蝮蛇螫傷 生 蝦 蟇一枚擣爛 傳之 外臺 肝主治蛇螫人牙入肉中痛不可堪擣傅之立出 時 珍 肘出 後 膽主治小兒失音不語取汁㸃舌上立愈 時珍集出 孫氏 效 方 腦主治青盲明目 别 錄 鼃 别錄 下品 釋名長股 别 錄 田雞 綱 目 青雞 同 上 坐魚 同 上 蛤魚 宗奭曰鼃 後脚長故 善躍大其聲則曰鼃小其聲則曰蛤時珍曰鼃好嗚 其聲自呼南人食之呼為田雞云肉味如雞也又曰 坐魚其性好坐也按爾雅蟾鼃俱列魚類而東方朔 傳云長安水多蛙魚得以家給人足則古昔闗中已 常食之如魚不獨南 人也鼃亦作蛙字 集解 别錄曰鼃生水中取無時𢎞景曰凡蜂蟻鼃蟬 其類最多大有青脊者俗名土鴨其鳴甚壯一 種黒色者南人名蛤子食之至美一種小形善鳴者 名鼃子即此也保昇曰鼃蝦蟇之屬居陸地青脊善 鳴聲作蛙者是也頌曰今處處有之似蝦蟇而背青緑 色尖嘴細腹俗謂之青蛙亦有背作黄路者謂之金線 鼃陶氏所謂土鴨即爾雅所謂在水曰黽者是也俗名 石鴨所謂蛤子即今水雞是也閩蜀浙東人以為佳饌 時珍曰田雞水雞土鴨形稱雖異功用則一也四月食 之最美五月漸老可採入藥考工記云以脰鳴者鼃黽 之屬農人占其聲之早晚大小以卜豐歉故唐人章孝子 標詩云田家無五行水旱卜蛙聲蛙亦能化為鴽見列 氣味甘寒無毒 宗奭曰平小時珍曰按延壽書云蛙 骨熱食之 便苦淋妊娠食蛙令子 壽夭小蛙食多令人尿閉臍下酸痛有至死者擂 車前水飲可解吳瑞曰正月出者名黄蛤不可食 主 治小兒赤氣肌瘡臍傷止痛氣不足 别 錄 小兒熱瘡殺 尸疰病蟲去勞劣解熱毒 日 華 食之解勞熱 宗 奭 利水消 腫燒灰塗月蝕瘡 時 珍 饌食調疳瘦補虛損尤宜産婦 擣汁服治蝦蟇瘟病 嘉 謨 發明 頌曰南人食鼃蛤云補虛損尤宜産婦時珍曰 鼃産於水與螺蚌同性故能解熱毒利水氣但 係濕化之物其骨性復熱而今人食者每同辛辣及 脂油煎 是抱薪救火矣安能求其益哉按戴原禮 證治要訣云凡渾身水腫或單腹脹者以青鼃一二 枚去皮灸食之則自消也嘉謨曰時行面赤項腫名 蝦蟇瘟以金線鼃擣汁水調 空腹頓飲極效曽活數人 附方 新 六 蛤饌 治水腫用活蛙三箇每箇口内安銅錢 一箇上着胡黄連末少許以雄猪肚一 箇茶油洗淨包蛙札定煑一宿取出去皮腸食肉并 猪肚以酒送下忌酸鹹魚麵雞鵞羊肉宜食猪鴨 壽域 神方 水蠱腹大 動搖有水聲皮膚黒色用乾青蛙二 枚以酥炒乾螻蛄七枚炒苦壺蘆半 兩炒右為末每空心温酒服 二錢不過三服 聖惠方 毒痢禁口 水蛙一箇并 腸肚擣碎瓦 烘熱入麝香五分作餅貼 臍上氣通即能進食也 諸痔疼痛 青蛙丸用青色 蛙長脚者一箇 燒存性為末雪糕和丸如梧子大每空心先 喫飯二匙次以枳殻湯下十五丸 直指方 蟲蝕肛 門 蟲蝕腎腑肛盡腸穿用青蛙一枚雞 骨一分燒灰吹入數用大效 外臺 瘡如眼 上 高 下深顆顆纍垂如瞽眼其中帶青頭上各露一舌毒 孔透裏者是也用生井蛙皮燒存性為末蜜水調傅 之方直 指 蝌斗 拾 遺 釋名活師 山海 經 活東 爾 雅 𤣥魚 古今 注 懸針 同 上 水仙子 俗 名 蝦蟇臺 時珍曰蝌斗一作蛞斗音濶按羅願爾雅翼 云其狀如魚其尾如針又并其頭尾觀之有 似斗形故有諸名𤣥魚 言其色懸針狀其尾也 集解 藏器曰活師即蝦蟇兒生水中有尾如鮽魚漸 大則脚生尾脫時珍曰蝌斗生水中蝦蟇青鼃 之子也二三月鼃蟇曳腸於水際草上纒繳如索日 見黒㸃漸至春水時鳴以䀨之則蝌斗皆出謂之䀨 子所謂蝦蟇聲抱是矣蝌斗狀如河豚頭圓身上青 黒色始出有尾無足稍大則足生尾脫崔豹云聞雷 尾脫亦未必然陸農師云月大盡則 先生前兩足小盡則先生後両足 主治火飈熱瘡及疥瘡並擣碎傅之又染髭髪取青 胡桃子上皮和搗為泥染之一染不變也 藏 器 發明 時珍曰俚俗三月三日皆取小蝌斗以水吞之 云不生瘡亦解毒治瘡之意也按危氏得效方 染髭髪用蝌斗黒桑椹各半斤瓶宻封懸屋東百日 化泥取塗鬚髪永黒如漆也又岣螻神書云三月三 日取蝌斗一合隂乾候椹熟時取汁一升浸埋東 壁下百日取出其色如漆以塗髭髪永不白也 卵主治眀目 藏 器 溪狗 拾 遺 集解 藏器曰溪狗生南方溪澗 中狀似蝦蟇尾長三四寸 氣味有小毒主治溪毒及遊蠱燒末水服一二錢匕 藏 器 山蛤 宋圖 經 校正 原附蝦蟇 下今分出 集解 頌曰山蛤在山石中藏蟄似蝦蟇而大黄 色能吞氣飲風露不食雜蟲山人亦食之 主治小兒勞瘦及疳疾最良 蘓 頌 田父 宋圖 經 校正 原附蝦蟇 下今分出 釋名蜦 音 論 集解 頌曰按洽聞記云蝦蟇大者名田父能食蛇蛇 行被逐殆不能去因 其尾久之蛇死尾後數 寸皮不損肉已盡矣世傳蛇噉鼃今此乃食蛇其説 頗怪當别是一種也時珍曰按文字集畧云蜦蝦蟇 也大如屨能食蛇此即田父也切謂蛇吞䑕而有食 蛇之䑕蛇制豹而有噉蛇之貘則田父伏蛇亦此類 耳非 怪也 主治蠶咬取脊背上白汁和蟻子灰塗之 蘓頌獨出 韋宙 行 方 蜈蚣 本經 下品 釋名 爾 雅 蝍蛆 爾 雅 天龍 𢎞景曰莊子蝍蛆甘帶淮 南子云螣蛇遊霧而殆於 蝍蛆蝍蛆蜈蚣也性能制蛇見大蛇便縁上噉其腦 恭曰山東人呼蜘蛛一名蝍蛆亦能制蛇而蛛蜘條 無制蛇之説莊子淮南並謂蜈蚣也頌曰按爾雅 藜蝍蛆也郭註云似蝗而大腹角能食蛇腦乃别似 一物時珍曰按張揖廣雅及淮南子註皆謂蝍蛆為 蜈蚣與郭説異許慎以蝍蛆為蟋蟀能制蛇又以蝍 蛆為馬蚿因馬蚿有 蛆蟝之名並誤矣 集解 别錄曰蜈蚣生大吳川谷及江南頭足赤者良 𢎞景曰今赤足者多出京口長山髙麗山茅山 於腐爛積草處得之勿令傷暴乾黄足者甚多而不 堪用人以火灸令赤當之非真也蜈蚣囓人以桑汁 白鹽塗之即愈蜀圖曰生山南川谷及出襄鄧隨唐 等州土石間人家屋壁中亦有形似馬陸身扁而長 黒頭赤足者良七八月採之宗奭曰蜈蚣背光黒緑 色足赤腹黄有被毒者以烏雞屎或大蒜塗之效性 畏蛞蝓不敢過所行之路觸其身即死故蛞蝓能治 蜈蚣毒時珍曰蜈蚣西南處處有之春出冬蟄節節 有足雙鬚岐尾性畏蜘蛛以溺射之即斷爛也南方 有極大者而本草失載按段成式酉陽雜俎云綏定 縣蜈蚣大者能以氣吸蛇及蜴蜥相去三四尺骨肉 自消沈懷逺南越志云南方晉安有山出蜈蚣大者 長丈餘能啖牛俚人然炬遂得以皮鞔鼔肉曝為脯 美於牛肉葛洪遐觀賦云南方蜈蚣大者長百步頭 如車箱肉白如瓠越人爭買為羹灸張采明道雜志 云黄州岐亭有拘羅山出大蜈蚣袤丈尺土人捕得 燻乾商人販入北方貨之有致富者蔡絛叢話云嶠 南蜈蚣大者二三尺螫人至死惟見托胎蟲則局縮 不敢行蟲乃登首䧟其腦而食之故被蜈蚣傷者擣 蟲塗之痛立止也珍按托胎蟲即蛞蝓也蜈蚣能制 龍蛇蜴蜥而畏蝦蟇蛞蝓蜘蛛亦莊子所 謂物畏其天隂符經所謂禽之制在氣也 修治 斆曰凡使勿用千足蟲真相似只是頭上有白 肉面并嘴尖若誤用并把着腥臭氣入頂能致 死也凡治蜈蚣先以蜈蚣木末或栁蛀末於土器中 炒令木末焦黒去木末以竹刀刮去足甲用時珍曰 蜈蚣木不知是何木也今人惟以火灸去 頭足用或去尾足以薄荷葉火煨用之 氣味辛温有毒 時珍曰畏蛞蝓蜘 蛛雞屎桑皮白鹽 主治鬼疰蠱毒噉 諸蛇蟲魚毒殺鬼物老精温瘧去三蟲 本 經 療心腹寒 熱積聚墮胎去惡血 别 錄 治癥癖 日 華 小兒驚癎風搐臍 風口噤丹毒秃瘡瘰癧便毒痔漏蛇瘕蛇瘴蛇傷 時 珍 發明 頌曰本經云療鬼疰故胡洽方治尸疰惡氣痰 𠻳諸方多用之今醫家治小兒口噤不開不能 乳者以東走蜈蚣去足灸研用猪乳二合調半錢分 三四服温灌之有效時珍曰葢行而疾者惟風與蛇 蜈蚣能制蛇故亦能截風葢厥隂經藥也故所主諸 證多屬厥隂按揚士瀛直指方云蜈蚣有毒惟風氣 暴烈者可以當之風氣暴烈非蜈蚣能截能擒亦不 易止但貴藥病相當耳設或過劑以蚯蚓桑皮解之 又云瘭瘡一名蛇瘴蠻烟瘴雨之鄉多毒蛇氣人有 不伏水土風氣而感觸之者數月以還必發蛇瘴惟 赤足蜈蚣最能伏蛇為上藥白芷次之又聖濟總錄 云嶺南樸蛇瘴一名鎖喉瘴項大腫痛連喉用赤足 蜈蚣一二節研細水下即愈據此則蜈蚣之治蛇蠱 蛇毒蛇瘕蛇傷諸病皆此意也然蜈蚣又治痔漏便 毒丹毒等病并陸羽茶經載枕中方治瘰 一 法則蜈蚣自能除風攻毒不獨治蛇毒而已也 附方 舊五新 十三 小兒撮口 但看舌上有瘡如粟米大是 也以蜈蚣汁刮破指甲研傅 兩頭肉即愈如無生者 乾者亦可 子母秘錄 小兒急驚 萬金散蜈蚣一條 全者去足灸為末 丹砂輕粉等分研勻隂陽乳汁和 丸菉豆大每嵗一丸乳下 聖惠 天弔驚風 目久不 下眼見 白睛及角弓反張聲不出者雙金散主之用大蜈蚣 一條去頭足酥灸用竹刀批開記定左右又以麝香 一錢亦分左右各記明研末包定每用左邊者吹左 鼻右邊者吹右鼻各少許不可過多若眼未下再吹 些須眼下乃 止 直指 破傷中風 欲死聖惠用蜈蚣研末擦牙 追去涎沫立瘥 儒門事親 用蜈蚣頭烏頭尖附子底蠍稍等分為末每 用一字或半字熱酒灌之仍貼瘡上取汗愈 口眼喎 斜 口内麻木者用蜈蚣三條一蜜灸一酒浸一紙裹 煨並去頭足天南星一箇切作四片一蜜炙一酒 浸一紙裹煨一生用半夏白芷各五錢通為末入 麝少許每服一錢熱調下日一服 通變要法 腹 内蛇癥 誤食菜中蛇精成蛇瘕或食蛇肉成瘕腹内 常饑食物即吐以赤足蜈蚣一條灸研末酒 服簡衛生 易 方 蝮蛇螫傷 蜈蚣燒 末傅之 射工毒瘡 大蜈蚣一枚 灸研和酢傅 之方千 金 天蛇頭瘡 生手指頭上用蜈蚣一條燒煙燻 一二次即愈或為末猪膽汁調塗 之效 竒 丹毒瘤腫 用蜈蚣一條白礬一皂子大雷丸一 箇百部二錢研末醋調傅之 本草 衍 義 瘰癧潰瘡 荼蜈蚣二味灸至香熟擣篩為末 先以甘草湯洗淨傅之 枕中方 聤耳 出膿 誤蚣末吹 之 鮑氏 小兒秃瘡 大蜈蚣一條鹽一分入油 内浸七日取油搽之極效 上海 方 便毒初起 黄脚蜈蚣一條瓦焙存性為末 酒調服取汁即散 濟生秘覽 痔瘡 疼痛 直指用赤足蜈蚣焙為末入片腦少許唾調傅 之 孫氏集效用蜈蚣三四條香油煮一二沸 浸之再入五倍子末二三錢缾收密封 如遇痛不可忍㸃上油即時痛止大效 腹大如箕 用 蜈 蚣三五條酒灸研末每服一錢以雞子二箇打開入 末在内攪勻紙糊沸湯煮熱食之日一服連進三服 廖心活 人 統 脚肚轉筋 蜈蚣燒猪脂 和傅 肘後 女人趾瘡 甲内惡肉 突出不愈 蜈蚣一條焙研傅之外以南星 末醋和傅四圍 醫方摘要 馬陸 本經 下品 釋名百足 本 經 百節 衍 義 千足 炮灸 論 馬蚿 音 弦 馬蠸 音 拳 馬蠲 郭 璞 馬軸 别 錄 馬䗃 爾 雅 飛蚿蟲 李當 之 刀環蟲 蘓 恭 蛩 𢎞景曰 此蟲甚 多寸寸斷之亦便寸行故魯連子云百 足之蟲死而不僵莊子蚿憐蛇是矣 集解 别錄曰馬陸生𤣥菟川谷𢎞景曰李當之云此 蟲長五六寸狀如大蛩夏月登樹鳴冬則入蟄 今人呼為飛蚿蟲今有一種細黄蟲狀如蜈蚣而甚 長俗名土蟲雞食之醉悶至死方家既不復用市人 亦無取者未詳何者的是恭曰此蟲大如細筆管長 三四寸斑色亦如蚰蜒襄陽人名為馬蚿亦呼馬蚰 又名刀環蟲以其死側卧狀如刀環也有人自毒服 一枚便死也斆曰千足蟲頭上有白肉而赤觜尖把 着腥臭氣入人頂能致死也宗奭曰百節身如槎節 節有細蹙文起紫黒色光潤百足死則側卧如環長 二三寸大者如小指古墻壁中甚多入藥至鮮時珍 曰馬蚿處處有之形大如蚯蚓紫黒色其足比比至 百而皮極硬節節有横文如金線首尾一般大觸之 即側卧局縮如環不必死也能毒雞犬陶氏所謂土 蟲乃蛆蜒也死亦側踡如環雞喜 食之當以李當之之説為準也 正誤 藏器曰按土蟲無足如一條衣帶長四五寸身 扁如韭葉背上有黄黒襇頭如鏟子行處有白 涎生濕地雞嗅即死陶云土蟲似蜈蚣者乃蚰蜒非色 土蟲亦非馬陸也蘓云馬陸如蚰蜒亦誤矣按蚰蜒 黄不斑其足無數時珍曰按叚成式酉陽雜俎云度 古俗呼土蠱身形似衣帶色類蚯蚓長一尺餘首 如鏟背上有黄黒橺梢觸即斷常趂蚓掩之則蚓化 為水有毒雞食之輒死據此則陳藏器所謂土蟲者 葢土蠱也陶氏誤以蚰蜒為馬 陸陳氏亦誤以土蠱為土蟲矣 修治 雷曰凡收得馬陸以糠頭炒至糠焦 黒取出去糠竹刀刮去頭足研末用 氣味辛温有毒主治腹中大堅癥破積聚息肉惡瘡 白秃 本 經 療寒熱痞結脇下滿 别 錄 辟邪瘧 時 珍 發明 時珍曰馬陸係神農藥雷氏備載炮灸之法而 古方鮮見用者惟聖惠逐邪丸用之其方治久 瘧發歇無時用百節蟲四十九枚濕生蟲四十九枚 砒霜三錢粽子角七枚五月五日日未出時于東南 上尋取兩般蟲至午時向南研勻丸小豆大每發日 早男左女右手把一丸嗅之七遍立效修時忌孝子 婦人師尼雞犬見之亦合别錄療寒熱之 説大抵毒物止可外用不敢輕入丸散中 山蛩蟲 拾 遺 集解 藏器曰生山林間狀如百足而大烏斑色長二 三寸更有大如指者名馬陸能登木羣吟已見 本經時珍曰按本經馬陸一名百足狀如大蛩而此 云狀如百足而大更大者為馬陸則似又指百足為 一物矣葢此即馬陸之在山而大 者耳故曰山蛩雞犬皆不敢食之 氣味有大毒主治人嗜酒不已取一節燒灰水服便 不喜聞酒氣過一節則毒人至死又燒黒傅惡瘡亦 治蠶病白僵燒灰粉之 藏 器 附錄蚰蜒 拾遺藏器曰狀如蜈蚣而甚長色正黄不 斑大者如釵股其足無數好脂油香故入 人耳及諸竅中以驢乳灌之即化為水時珍曰處處 有之牆屋爛草中尤多狀如小蜈蚣而身圓不扁尾 後秃而無岐多足大者長寸餘死亦踡屈如環故陶 𢎞景誤以為馬陸也其入人耳用龍腦地龍硇砂單 吹之皆效或以香物引之淮南子云菖蒲去蚤虱而 來蛉蛩即此蟲也揚雄方言云一名入耳一名蚨虷 一名䖡蚭一名蜟蚳又一種草鞋蟲 形亦相似而身扁亦能入人耳中 蠼螋 拾遺音瞿搜藏器曰狀如小蜈蚣色青黒長足可 能溺人影令人發瘡如熱疿而大若遶腰匝不 療山中者溺毒更猛惟扁豆葉傅之即瘥諸方大有 治法時珍曰蠼螋喜伏氍㲣之下故得此名或作蛷 螋按周禮赤茇氏凡隙屋除其貍蟲蛷螋之屬乃求 而搜之也其蟲隱居牆壁及器物下長不及寸狀如 小蜈蚣青黒色二鬚六足足在腹前尾有又岐能夾 人物俗名捜夾子其溺射人影令人生瘡身作寒熱 古方用犀角汁雞腸草汁馬鞭草汁梨葉汁茶葉末 紫草末羊髭灰鹿角末燕窠土但得一品塗之皆效 孫真人千金方云予曾六月中得此瘡經五六日治 不愈有人教畫地作蠼螋形以刀細取腹中土以唾 和塗之再塗即愈方知 萬物相感莫曉其由 蚯蚓 本經 下品 釋名螼螾 音頃 引 朐䏰 音蠢 閏 堅蠶 音遣 忝 䖤蟺 音阮 善 曲蟺 土蟺 綱 目 土龍 别 錄 地龍子 藥 性 寒䘆 寒蚓 附蚓 吳 普 歌女 時珍曰蚓之行也引而後申其塿如丘故名蚯 蚓爾雅謂之螼螾巴人謂之朐䏰皆方音之轉 也䖤蟺曲蟺象其狀也東方虬賦云乍逶迤而鱔曲 或宛轉而蛇行任性行止擊物便曲是矣術家言蚓 可興雲又知隂晴故有土龍龍子之名其鳴長吟故 曰歌女大明曰路上踏殺者名千人踏入藥更良 集解 别錄曰白頸蚯蚓生平土三月取暴乾𢎞景曰 入藥用白頸是其老者取得去土鹽之日暴須 臾成水道術多用其屎呼為蚓塿亦曰六一泥以其 食細泥無沙石入合丹泥釡用時珍曰今處處平澤 膏壤地中有之孟夏始出仲冬蟄結雨則先出晴則 夜鳴或云結時能化為百合也與䘀螽同穴為雌雄 故郭璞贊云蚯蚓土精無心之蟲交不以分睡于䘀 螽是矣今小兒隂腫多以為此物所吹經驗方云蚯 蚓咬人形如大風眉鬚皆落惟以石灰水浸之良昔 浙江將軍張韶病此每夕蚯蚓鳴於體中有僧教以 鹽湯浸之數遍遂瘥宗奭曰此物有毒崇寧末年隴 州兵士暑月跣足為蚯蚓所中遂不救後數日又有 人被其毒或教以鹽湯 浸之并飲一盃乃愈也 修治 𢎞景曰若服乾蚓須熬作屑斆曰凡收得用糯 米泔浸一夜漉出以無灰酒浸一日焙乾切每 一兩以蜀椒糯米各二錢半同熬至米熟揀出用 時珍曰入藥有為末或化水或燒灰者各隨方法 白頸蚯蚓 氣味鹹寒無毒 權曰有小毒之 才曰畏葱鹽 主治蛇瘕去三蟲伏 尸鬼疰蠱毒殺長蟲 本 經 化為水療傷寒伏熱狂謬大 腹黄疸 别 錄 温病大熱狂言飲汁皆瘥炒作屑去蚘蟲 去泥鹽化為水主大行諸熱小兒熱病癲癎塗丹毒 傅漆瘡 藏 器 葱化為汁療耳聾 蘓 㳟 治中風癎疾喉痺 日 華 解射菵毒 蜀 本 炒為末主蛇傷毒 藥 性 治脚風 蘓 煩 主傷寒 瘧疾大熱狂煩及大人小兒小便不通急慢驚風歴 節風痛腎臟風注頭風齒痛風熱赤眼木舌喉痺鼻 瘜聤耳秃瘡瘰癧卵腫脫肛解蜘蛛毒療蚰蜒入耳 時 珍 發明 𢎞景曰乾蚓熬作屑去蚘蟲甚有效宗奭曰腎 臟風下注病不可闕也頌曰脚風藥必須此物 為使然亦有毒有人因脚病藥中用此果得竒效病 愈服之不輟至二十餘日覺躁憒但欲飲水不已遂 致委頓大抵攻病用毒藥中病即當止也震亨曰蚯 蚓屬土有水與木性寒大解熱毒行濕病時珍曰蚓 在物應土徳在星禽為軫水上食稿壤下飲黄泉故 其性寒而下行性寒故能解諸熱疾下行故能利小 便治足疾而通經絡也術家云蚓血能柔弓弩恐亦 誑言爾諸家言服之多毒而郭義恭廣志云閩越山 蠻啖蚯蚓為羞豈 地與人有不同與 附方 舊九新 三十四 傷寒熱結 六七日狂亂見鬼欲走以大 蚓半觔去泥用人溺煑汁飲 或生絞汁亦 可 肘後方 陽毒結胸 按之極痛或通而復結喘促 大躁狂亂取生地龍四條洗 淨研如泥入生薑汁少許蜜一匙薄荷汁少許新汲 水調服若熱熾者加片腦少許即與揉心下片時自 然汗出而解不應再服 一次神效 傷寒藴要 諸瘧煩熱 太燥用上方服之 甚效亦治瘴瘧 直 指 小便不通 蚯蚓擣爛浸水濾取濃 汁半碗服立通 斗門 老人尿閉 白頸 蚯蚓 茴香等分杵汁飲之 即愈 朱氏集驗方 小兒尿閉 乃熱結也用大地龍 數條去泥入蜜少許 研傅莖卵仍燒蠶蛻紙硃砂龍腦麝香同 研少許以麥門冬燈心煎湯調服 全㓜 小兒急驚 五福丸用生蚯蚓一條研爛入五福化毒丹一丸同 研以薄荷湯少許化下 普濟方云梁國材言洋州 進士李彦直家專貨此藥一服千金以糊十口 梁傳其方親試屢驗不可不筆於册以救嬰兒 驚風 悶亂 乳香丸治小兒慢驚風心神悶亂煩懊筋脉拘 急胃虚蟲動反折啼叫用乳香半錢胡粉一錢 研勻以白頸蚯蚓生揑去上擣爛和丸麻子大 每服七丸至十五丸葱白煎湯下 普濟方 慢驚 虛風 用平正附子去皮臍生硏為末以白頸蚯蚓於 末内衮之候定刮蚓上附末丸黄米大每服十 丸米飲下 百一方 急慢驚風 五月五日取蚯蚓竹刀截作兩段急 跳者作一處慢跳者作一處各研爛 入硃砂末和作丸記明急驚用急跳者慢驚 用慢跳者每服五七丸薄荷湯下 應驗方 小兒卵腫 用 地 龍連土為末津調 傅之 錢氏方 勞復卵腫 或縮入腹中絞痛身體重頭 不能舉小腹急熱拘急欲死 用蚯蚓二十四枚水一斗煑取三升頓服取 汗或以蚯蚓數升絞汁服之並良 肘後方 手足腫痛 欲 斷 取蚓三升以水五升絞 汁二升半服之 肘後 代指疼痛 蚯蚓杵傅 之 聖惠 風熱頭痛 地 龍 炒研薑汁半夏餅赤茯苓等分為末 一字至半錢生薑荆芥湯下 普濟 頭風疼痛 龍珠丸用 五月五日 取蚯蚓和腦麝杵丸梧子大每以一丸納 鼻中隨左右先塗薑汁在鼻立愈 總錄 偏正頭痛 不可忍者聖惠龍香散用地龍去土焙乳香等分為 末每以一字作紙撚燈上燒烟以鼻嗅之 澹寮方 加人指甲等分云徐介翁方也每服一捻香爐上慢 火燒之以紙筒引烟入鼻熏之口噙冷水有涎吐去 仍以好茶一 盞㸃呷即愈 風赤眼痛 地龍十條灸為末 茶服三錢 聖惠 風蟲牙痛 鹽化地龍水和麵納齒上又以皂莢去皮研末 塗上蟲即出又同𤣥胡索篳茇末塞耳 普濟 牙齒 裂痛 死曲蟺為末傅之 即止 千金翼 齒縫出血 不止用地龍末枯 礬各一錢麝香少 許研勻擦之 聖惠方 牙齒動搖 及外物傷動欲落諸藥不效 者乾地龍炒五倍子炒等分 為末先以生薑揩牙後 傅擦之 御藥院方 木舌腫滿 不治殺人蚯蚓一 條以鹽化水塗之 良久漸消 聖惠方 咽喉卒腫 不下食地龍十四條擣塗喉外 又以一條着鹽化水入蜜少許 服之方 聖惠 喉痺塞口 普濟用韭地紅小蚯蚓數條醋擂 取食之即吐出痰血二三椀神效 以聖惠用地龍一條研爛 雞子白攪和灌入即通 鼻中瘜肉 地龍炒一分牙 皁一挺為末蜜 調塗之清水滴 盡即除 聖惠 耳卒聾閉 蚯蚓入鹽安葱内化 水㸃之立效 勝金 聤耳 出膿 生地龍釡上墨生豬脂等分研勻葱汁和捻作 挺子綿裹塞之 聖惠方用地龍為末吹之 耳中耵聹 乾結不出用白蚯蚓入葱葉中化為 水滴耳令滿不過數度即易挑出 蚰蜒 入耳 地龍為末入葱内化水㸃入 則蚰蜒亦化為水 聖惠方 白秃頭瘡 乾地龍 為末入 輕粉麻油調 搽 普濟方 瘰癧潰爛 流串者用荆芥根下段煎湯 温洗良久看瘡破紫黒處以 針刺去血再洗三四次用韭菜地上蚯蚓一把五更時 收取炭火上燒紅為末每一匙入乳香没藥輕粉各 半錢穿山甲九片灸為末油調傅之如神 此武進朱守仁所傳有驗方 保命集 龍纒瘡毒 水缸底蚯蚓一條 連泥擣𫝊即愈 蜘蛛咬瘡 遍身皆有以葱一枚去 尖頭將蚯蚓入葉中𦂳 揑兩頭勿令洩氣頻搖動即化為 水以㸃咬處甚效 譚氏小兒方 陽證脫肛 以荆芥 生薑煎 湯洗之用地龍蟠如錢様者去土一兩 樸硝二錢為末油調傅之 全㓜心鑑 中蠱下血 如 爛 肝者以蚯蚓十四枚苦酒三升潰至 蚓死服水已死者皆可治 肘後方 癘風痛痒 白頸 蚯蚓 去土以棗肉同擣丸梧子大每美 酒下六十丸忌薑蒜 活人心統 對口毒瘡 已潰出 膿取韭 地蚯蚓擣細凉水調傅 日換三四次 扶壽精 耳聾氣閉 蚯蚓川芎藭各兩 半為末每服二錢 麥門冬湯下服後低頭伏睡一 夜一服三夜立效 聖濟總錄 口舌糜瘡 地龍吳茱 萸研末醋 調生麵和塗足心 立效 摘𤣥方 蚯蚓泥 見土 部 蝸牛 瓜媧渦三音 别錄中品 釋名蠡牛 蠡音螺 藥性 蚹蠃 爾雅音 附螺 䗂蝓 爾雅音 移俞 山蝸 𢎞 景 蝸蠃 山海經 作倮櫐 蜒蚰蠃 俗 名 土牛兒 𢎞景曰蝸牛山蝸也 形似瓜字有角如牛 故名莊子所謂戰於蝸角是矣時珍曰其頭偏戾如蝸 其形盤旋如渦故有媧渦二者不獨如瓜字而已其 行延引故曰蜒蚰爾雅謂之蚹蠃孫 炎註云以其負蠃殻而行故名蚹蠃 集解負殻 景曰蝸牛生山中及人家頭形如蛞蝓但背 殻耳大明曰此即負殻蜒蚰也保昇曰蝸牛 生池澤草樹間形似小螺白色頭有四黒角行則頭 出驚則首尾俱縮入殻中頌曰凡用蝸牛以形圓而 大者為勝久雨乍晴竹林池沼間多有之其城牆隂 處一種扁而小者無力不堪用時珍曰蝸身有涎能 制蜈蝎夏熱則自懸葉下 往往升高涎枯則自死也 氣味鹹寒有小毒 畏 鹽 主治賊風喎僻踠跌大腸脫肛 筋急及驚癎 别 錄 生研汁飲止消渇 甄 權 治小兒臍風撮 口利小便消喉痺止鼻衂通耳聾治諸腫毒痔漏制 蜈蚣蝎蠆毒研爛塗之 時 珍 發明 頌曰入嬰孩藥最勝時珍曰蝸牛所 主諸病大抵取其解熱消毒之功耳 附方 舊二新 十九 小便不通 蝸牛搗貼臍下以手摩之 加麝香少許更妙易間 大 腸脫肛 聖惠治大腸久積虛冷每因大便脱肛用蝸 牛一兩燒灰豬脂和傅立縮 又治上症及 痢後脫肛用乾蝸牛一百枚炒研每用一錢以飛 過赤汁磁石末五錢水一盞煎半盞調服日三 痔 瘡腫痛 丹溪用蝸牛浸油塗之或燒研傅之次濟生 用蝸牛一枚入麝香少許在内碗盛 日取 水塗 之 發背初起 活蝸牛二百箇以新汲水一盞湯瓶 中封一夜取涎水入真蛤粉旋調掃 傅瘡上日十餘度熱痛 止則瘡便愈 集驗方 瘰癧未潰 連殻蝸牛七箇丁 香七粒同燒研紙 花貼之 危氏 瘰癧已潰 蝸牛燒研輕粉少許用 猪脊髓調傅 危氏方 喉痺腫塞 用蝸牛綿裹水浸含嚥須臾立通嚥又用蝸 牛七枚白梅肉三枚研爛綿 含 立效 喉風腫 痛 端午日午時取蜒蚰十餘條同鹽三四箇 小瓶内封固俟化成水收水㸃之 唐氏 喉塞口 噤 蜒蚰灸二七枚白梅肉炒二七枚 二錢研為末每水調半錢服得吐 立 礬半生半燒 通 聖惠方 耳腮痄腫 及喉下諸腫用蝸 牛同麵研傅之 面上毒瘡 初起者急尋 水蜒蚰一二 條用醬少許共搗塗紙上貼之即退紙上留一小孔 出氣此乃凌漢章秘傳極效方也 譚野翁試驗方 赤白翳膜 生蝸牛一枚搗丹砂末于内火上灸 沸以綿染汁傅眥中日二 聖惠方 鼻血 不止 蝸牛煿乾一枚烏賊骨半 錢研末吹之 聖濟總錄 撮口臍風 乃胎熱也 用蝸牛五 枚去殻研汁塗口取效乃止勻又方用蝸牛十枚 去殻研爛入蒔蘿末半分研 塗之取效甚良 滴 耳聾閉 蝸牛膏用蝸牛一兩石膽鍾乳粉各二錢半 為末瓷盒盛之火煅赤研末入片腦一字每 以酒調一字滴入耳中 無不愈者 並聖惠方 蚰蜒入耳 蝸牛椎爛置于耳 邊即出也 瑞竹 堂 方 染鬚方 用蜒蚰四十條以京墨水養之三日埋馬 屎中一月取出以白絲頭試之如即黒到 尾再入馬屎中埋七日再取試之性緩 乃以撚鬚庶不致黒皮膚也 普濟方 消渇引飲 不 止 崔元亮海上方用蝸牛十四枚形圓而大者以水三 合密器浸一宿取水飲之不過一劑愈 聖惠用蝸 牛焙半兩蛤粉龍膽草桑根白皮炒 各二錢半研末每服一錢楮葉湯下 蝸殻主治一切疳疾 頌 牙䘌面上赤瘡鼻上酒 久 利下脫肛 時 珍 附方 舊二 新一 一切疳疾 用自死蝸殻七枚皮薄色黄白 者洗淨不得少有塵滓日乾内 酥蜜于殻中以瓷琖盛之紙糊琖面置吹飯上蒸之 下饋時即坐甑中仍裝飯又蒸飯熟取出研如水淀 漸漸與喫一日令盡 取效止 韋丹方 牙䘌作痛 蝸牛殻三十枚燒研 日日揩之良 聖惠 大腸脫肛 蝸牛殻去 土研末羊 脂溶化調塗送入 即愈 李延夀方 蛞蝓 音濶俞品 本經中 釋名陵蠡 音螺 本經 附蝸 别 錄 土蝸 同 托胎蟲 俗 鼻涕蟲 俗 蜒蚰螺 詳下 文 集解 别錄曰蛞蝓生太山池澤及隂地沙石垣下八 月取之𢎞景曰蛞蝓無殻不應有蝸名附蝸即 蝸牛也豈以其頭形似蝸牛故亦名蝸與保昇曰蛞 蝓即蝸牛也而别錄復有蝸牛一條雖數字不同而 主療無别是後人誤出正如草部有雞腸而復出蘩 縷也按爾雅云附蠃螔蝓郭註云蝸牛也玉篇亦云 螔蝓蝸牛也此則一物明矣形似小螺白色生池澤 草樹間頭有四角行則角出驚之則縮首尾俱能藏 入殻中蘓恭以蛞蝓為無殻蝸牛非矣今本經一名 陵蠡别錄又有土蝸馬名蝸蠡皆蠃殻之屬不應無 殻也今下濕處有一種蟲大黄蝸牛無殻而有角者 云是蝸牛之老者也宗奭曰蛞蝓蝸牛二物也蛞蝓 二角身肉止一段蝸牛四角背上别有肉以負殻行 若為一物經中焉得分為二條蜀本又謂蛞蝓為蝸 牛之老者甚無謂也時珍曰按爾雅無蛞蝓止云蚹 蠃螔蝓郭註云蝸牛也别錄無螔蝓止云蛞蝓一名 蚹蝸據此則螔蝓是蚹蠃蛞蝓是蚹蝸葢一類二種 如蝦蟇與鼃故其主治功用相似而皆制蜈蠍名謂 稱呼相通而俱曰蝸與蜒蚰螺也或以為一物或以 為二物者皆失深攷惟許慎説文云蚹蠃背負殻者 曰蝸牛無殻者曰 蛞蝓一言決矣 正誤 𢎞景曰蛞蝓入三十六禽限又是四種角蟲之 類營室星之精方家無復用者恭曰陶說誤矣 三十六禽亥上有壁水貐乃毫猪毛如蝟簪山海經 云貐彘身人面音如嬰兒爾雅云䝟㺄類貙迅走食 人三者並非蛞蝓蛞 蝓乃無殻蝸蠡也 氣味鹹寒無毒主治賊風喎僻軼筋及脫肛驚癎攣 縮 本經軼喎苦乖切口 戾也 音跌車轉也 蜈蚣蠍毒 衍 義 腫毒焮熱熱瘡 腫痛 時 珍 發明 宗奭曰蜈蜈畏蛞蝓不過所行之路觸其身即 死故人取以治蜈蚣毒時珍曰按蔡絛鐵圍叢 話云嶠南地多蜈蚣大者二三尺螫人致死惟見托 胎蟲則局促不行蟲乃登其首䧟其腦而死故人以 此蟲生擣塗蜈蚣傷立時疼痛止也又大全良方云痔 熱腫痛者用大蛞蝓一箇研泥入龍腦一字燕脂坯 子半錢同傅之先以石薜煮水熏洗尤妙五羊大帥 趙尚書夫人病此止以蛞蝓京墨研塗亦妙大抵與 蝸牛 同功 附方 新 一 脚脛爛瘡 臭穢不可近用蜒蚰十條瓦焙 研末油調傅之立效 救急方 縁桑蠃 類 證 釋名桑牛 天螺 綱 目 集解 慎㣲曰此蠃全似蝸牛黄色而小雨後好援桑 葉時珍曰此蠃諸木上皆有獨取桑上者正如 桑螵蛸 之意 氣味 缺 主治大腸脫肛燒研和猪脂塗之立縮 慎㣲 出 范汪 方 治小兒驚風用七枚焙研米飲服 時珍出 宮氣方 發明 震亨曰小兒驚風以蜜丸通聖散服之間以桑 樹上牛兒隂乾焙研為末服之以平其風時珍 曰桑牛蝸牛蛞蝓三物皆一類而形畧殊故其性味 功用皆相彷彿而桑牛治驚又與殭蠶螵蛸同功皆 食桑者其氣能 入肝平風也 溪鬼蟲 拾 遺 釋名射工 拾 遺 射影 詩 疏 水弩 同 抱槍 雜 俎 含沙 詩 註 短狐 廣 雅 水狐 𤣥 記 蜮 音或勢時珍曰此蟲足角如弩以氣為矢 因水 含沙以射人影成病故有射弩諸 名酉陽雜俎謂之抱槍云大如蛣蜣腹下足刺似槍 螫人有毒也𤣥中記云視其形蟲也見其氣鬼也其 頭喙如狐也五行傳云南方淫惑之氣所生故 謂之蜮詩云如鬼如蜮則不可得即此物也 集解 藏器曰射工出南方有溪毒處山林間大如雞 子形似蛣蜣頭有一角長寸餘角上有四岐黒 甲下有翅能飛六七月取之沙氣多短狐則生鸀鳿 鸂鶒之屬治之慎㣲曰𤣥中記云水狐蟲長三四寸 其色黒廣寸許背上有甲厚三分其口有角向前如 弩以氣射人去二三歩即中人十死六七也博物志 云射工江南山溪水中甲蟲也長一二寸口有弩形 以氣射人影令人發瘡不治殺人周禮壼涿氏掌除 水蟲以抱土之鼔驅之以禁石投之即此物也時珍 曰射工長二三寸廣寸許形扁前濶後狹頗似蟬狀 故抱樸子言其狀如鳴蜩也腹軟背硬如鱉負甲黒 色故陸機言其形如鱉也六七月甲下有翅能飛作 鉍鉍聲濶頭尖喙有二骨眼其頭目醜黒如狐如鬼 喙頭有尖角如爪長一二分有六足如蟹足二足在 喙下大而一爪四足在腹下小而岐爪或時雙屈前 足抱拱其喙正如横弩上矢之狀冬則蟄於谷間所 居之處大雪不積氣起如蒸掘下一尺可得隂乾留 用蟾蜍鴛鴦能食之鵞鴨能辟之故禽經云鵞飛則 蜮沉又有水虎亦水狐之類有鬼彈乃溪毒之類葛 洪所謂溪毒似射工而無物者皆此屬也並附之 附錄水虎 時珍曰襄沔記云中廬縣有涑水注沔中 有物如三四嵗小兒甲如鱗鯉射不能入 秋曝沙上膝頭似虎掌爪常没水出膝示人小兒弄 之便咬人人生得者摘其鼻可小小使之名曰水虎 鬼彈 又按南中志云永昌郡有禁水惟十一二月可 渡餘月則殺人其氣有惡物作聲不見其形中 人則青爛 名曰鬼彈 角主治帶之辟溪毒 藏 器 隂乾為末佩之亦辟射工毒 時珍子出 抱樸 發明 時珍曰按葛洪肘後方云溪毒中人一名中水 一名中溪一名水病似射工而無物春月多病 之頭痛惡寒狀如傷寒二三日則腹中生蟲食人下 部漸蝕五臟注下不禁雖良醫不能療也初得則下 部若有瘡正赤如截肉為陽毒最急若瘡如蟲囓為 隂毒小緩皆殺人不過二十日方家用藥與傷寒温 病相似或以小蒜煮湯浴之及諸藥方又云江南射 工毒蟲在山間水中人行或浴則此蟲含沙射人形 影則病有四種初得皆如傷寒或似中惡一種遍身 有黒黶子四邊悉赤犯之如刺一種作瘡久即穿䧟 一種突起如石一種如火灼熛瘡也療之並有方法 王允論衡云短狐含太陽毒氣而生故有弓矢射人 中人如 火灼也 沙蝨 綱 目 釋名 䗠 音楩旋 廣雅 蓬活 萬畢 術 地牌 集解 時珍曰按郭義恭廣志云沙蝨在水中色赤大 不過蟣入人皮中殺人葛洪抱樸子云蝨水陸 皆有之雨後人晨暮踐沙必着人如毛髪刺人便入 皮裏可以針挑取之正赤如丹不挑入肉能殺人凡 遇有此蟲處行還以火灸身則蟲隨火去也又肘後 方云山水間多沙蝨甚細畧不可見人入水中及隂 行草中此蟲多着人鑚入皮裏令人皮上如芒針刺 赤如黍豆刺三日之後寒熱發瘡蟲漸入骨則殺人 嶺南人初有此以茅葉或竹葉挑刮去之仍塗苦苣 汁已深者針桃取蟲于正如疥蟲也愚按溪毒射工 毒沙蝨毒三者相近俱似傷寒故有挑沙刮沙之法 今俗病風寒者皆以麻及桃栁枝刮其遍身亦曰刮 沙盎始於刮沙病也沙病亦曰水沙水傷寒初起如 傷寒頭痛壯熱嘔惡手足指末㣲厥或腹痛悶亂須 臾殺人者謂 之攪腸沙也 附錄沙蟲 時珍曰按錄異記云潭袁處吉等州有沙 蟲即毒蛇鱗甲中蟲蛇被苦每入急水中 碾出人中其毒三日即 死此亦沙蝨之類也 水黽 拾 遺 釋名水馬 拾 遺 集解 藏器曰水黽羣游水上水涸即飛長寸許四脚 非海馬之水馬也時珍曰水蟲甚多此類亦有 數種今有一種水爬蟲扁身大腹而背硬者即此也 水爬水馬之訛耳一種水蠆長身如蝎能變蜻蜓 氣味有毒主治令人不渇殺雞犬 藏 器 䜴蟲 拾 遺 釋名䜴母蟲 集解 時珍曰陳藏器拾遺有䜴蟲而不言出處形狀 按葛洪肘後方云江南有射工蟲在溪澗中射 人影成病或如傷寒或似中惡或口不能語或惡寒 熱四肢拘急身體有瘡取水上浮走䜴母蟲一枚口 中含之便瘥已死亦活此蟲正黒如大豆浮游水上 也今有水蟲大如豆而光黒即此矣名䜴母者亦象 豆形 也 氣味有毒主治殺禽獸蝕息肉傅惡瘡 藏 器 白梅裏含 之除射工毒 時 珍 砂挼子 拾 遺 釋名倒行狗子 拾 遺 睡蟲 同 上 集解 藏器曰是處有之生砂石中作旋孔大如 大豆背有刺能倒行性好睡亦呼為睡蟲 氣味有毒主治生取置枕中令夫婦相好合射罔用 能殺飛禽走獸 藏 器 蚘蟲 拾 遺 釋名蛕 音回俗作蛔 並與蚘同 人龍 綱 目 集解 時珍曰蚘人腹中長蟲也按巢元方病源云人 腹有九蟲伏蟲長四分羣蟲之主也蚘蟲長五 六寸至一尺發則心腹作痛上下口喜吐涎及清水 貫傷心則死白蟲長一寸色白頭小生育轉多令人 精氣損弱腰脚疼長一尺亦能殺人肉蟲狀如爛杏 令人煩悶肺蟲狀如蠶令人嗽𠻳成勞殺人胃蟲狀 如蝦蟇令人嘔逆喜噦弱蟲又名鬲蟲狀如瓜瓣令 人多唾赤蟲狀如生肉動作腹鳴蟯蟲至㣲形如菜 蟲居胴腸中令人生癰疽疥癬瘑癘痔瘻疳䘌齲齒 諸病諸蟲皆依腸胃之間若人臟腑氣實則不為害 虚則侵蝕變生諸疾也又有尸蟲與人俱生為人大 害其狀如犬馬尾或如薄筋依脾而居三寸許有頭 尾凡服補藥必須先去此蟲否則不得藥力凡一切 癥瘕久皆成蟲紫庭真人云九蟲之中六蟲傳變為 勞瘵而胃蚘寸白三蟲不𫝊其蟲傳變或如嬰兒如 鬼形如蝦蟇如守宮如蜈蚣如螻蟻如蛇如鱉如蝟 如䑕如蝠如蝦如猪肝如血汁如亂髪亂絲等狀凡 蟲在腹上旬頭向上中旬向中下旬向下服藥須於 月初四五日五更時則易效也張子和云巢氏之衍 九蟲詳矣然蟲之變不可勝窮要之皆以濕熱為主 蟲得木氣乃生得雨氣乃化豈非風木主熱雨澤主 濕耶故五行之中皆有蟲諸木有蠧諸果有螬諸菽 有蚄五穀有螟螣蝥蠈麥杇蛾飛栗破蟲出草腐螢 化皆木之蟲也烈火有䑕爛灰生蠅皆火之蟲也穴 蟻牆蠍田螻石蝪皆土之蟲也蝌斗馬蛭魚鱉蛟龍 皆水之蟲也昔有冶工破一釡見其斷處臼中有一 蟲如米蟲色正赤此 則金中亦有蟲也 氣味大寒主治目中膚赤熱痛取大者洗淨斷之令 汁滴目中三十年膚赤亦瘥 藏 器 治一切眼疾及生膚 翳赤白膜小兒胎赤風赤眼燒末傅之或以小兒吐 出者隂乾為末入汞粉少許唾津調塗之又治一切 冷瘻 時 珍 附方 新 三 玉筯煎 治小兒胎赤眼風赤眼用小兒吐出 蚘蟲二條磁盒盛之紙封埋濕地五 日取出化為水磁瓶收毎 日以銅筯㸃之 普濟方 逺年風眼 赤暗用蚘蟲五 條日乾為末膩 粉一錢石膽半錢為末㸃 之日二三度 普濟方 一切冷瘻 人吐蚘蟲燒灰 先以甘草湯洗 淨塗之無不瘥者 慎口味 千金方 風驢肚内蟲 綱 目 集解 時珍曰凡人畜有風病瘡病腸肚内必有蟲 聖惠方治目翳用此物云以烏驢者為良也 主治目中膚翳取三七枚曝乾入石膽半錢同研磁 盒收藏勿令見風毎日㸃三五次其瞖自消 聖 惠 蠱蟲 拾 遺 釋名 時珍曰造蠱者以百蟲寘皿中俾相啖食 取其存者為蠱故字從蟲從皿皿器也 集解 藏器曰古人愚質造蠱圖富皆取百蟲入甕中 經年開之必有一蟲盡食諸蟲即此名為蠱能 隱形似鬼神與人作禍然終是蟲鬼咬人至死者或 從人諸竅中出信候取之曝乾有患蠱人燒灰服之 亦是其類自相伏耳又云凡蠱蟲療蠱是知蠱名即 可治之如蛇蠱用蜈蚣蠱蟲蜈蚣蠱用蝦蟇蠱蟲蝦 蟇蠱用蛇蠱蟲之類是相伏者乃可治之時珍曰按 蠱毒不一皆是變亂元氣多因飲食行之與人為患 則蠱主吉利所以小人因而造之南方又有蜥蝪蠱 蜣蜋蠱馬蝗蠱金蠶蠱草蠱桃生蠱等毒諸方大有 主治之法 不能悉紀 主治蠱毒燒灰服少許立愈 藏 器 金蠶 綱 目 釋名食錦蟲 集解 時珍曰按陳藏器云故錦灰療食錦蟲蠱毒註 云蟲屈如指環食故緋帛錦如蠶之食葉也今 攷之此蟲即金蠶也蔡絛叢話云金蠶始於蜀中近 及湖廣閩粤浸多狀如蠶金色日食蜀錦四寸南人 畜之取其糞置飲食中以毒人人即死也蠶得所欲 日置他財使人暴富然遣之極難水火兵刄所不能 害必倍其所致金銀錦物置蠶於中投之路旁人偶 收之蠶隨以往謂之嫁金蠶不然能入人腹殘囓腸 胃完然而出如尸蟲也有人守福清民訟金蠶毒治 求不得或令取兩刺蝟入其家捕之必獲蝟果於榻 下牆隙擒出夫金蠶甚毒若有鬼神而蝟能制之何 耶又幕府燕閑錄云池州進士鄒閬家貧一日啓户 䕶一小籠内有銀器持歸覺股上有物蠕蠕如蠶金 色爛然遂撥去之仍復在舊處踐之斫之投之水火 皆即如故閬以問友人友人曰此金蠶也備告其故 閬歸告妻云吾事之不可送之家貧何以生為遂吞 之家人謂其必死寂無所苦竟以壽終豈至誠之盛 妖不勝正耶時珍竊謂金蠶之蠱為害甚大故備書 二事一見此蠱畏蝟一見至誠勝邪也夷堅志言中 此蠱者吮白礬味甘嚼黒豆不腥以石榴根皮煎汁 吐之醫學正傳用樟木屑煎汁吐之亦一 法也愚意不若以蝟皮治之為勝其天 附錄諸蟲 綱目一種拾遺二種别錄五種 唼臘蟲 時珍曰按裴淵廣州記云林任縣有甲蟲嗜 臭肉人死食之都盡紛紛滿屋不可驅張華 博物志云廣州西南數郡人將死便有飛蟲狀如麥 集入舎中人死便食不可斷遣惟殘骨在乃去惟以 梓板作器則不來林邑國記云廣西南界有唼臘蟲 食死人惟豹皮覆尸則不來此三説皆一物也其蟲 雖不入藥而為 人害不可不知 灰藥 拾遺藏器曰出嶺南陶家狀如青灰以竹筒盛 之云是蚘所作凡以拭物令人喜好相愛置家 中損小兒 雞犬也 黄蟲 别錄有名未用曰味苦主寒熱生地上 赤頭長足有角羣居七月七日採之 地防 又曰令人不饑不渇生 黄陵狀如蠕居土中 梗雞 又曰味甘無 毒主治痺 益符 又曰主閉 一名無舌 蜚厲 又曰主婦 人寒熱 本草綱目卷四十二
欽定四庫全書 本草綱目卷四十三目録 鱗部 李時珍曰鱗蟲有水陸二種鱗屬皆卵生而蝮蛇胎產 水族皆不瞑而河豚目眨藍蛇之尾能解頭毒沙魚之 皮還消鱠積非知者孰能察之唐宋本草蟲魚不分今 析為鱗部九十四種分四類曰龍曰蛇曰魚曰無鱗魚 神農本草經七種 梁陶𢎞 景註 名醫别録一十種 梁陶𢎞 景註 唐本草一種 唐蘓 恭 本草拾遺二十八種 唐陳 藏器 食療本草六種 宋孟詵 張鼎 開寳本草一十一種 宋馬 志 嘉祐本草一種 宋掌 禹錫 日華本草一種 宋人 大明 食鑑本草一種 明寗 原 本草綱目二十八種 明李 時珍 附註 魏吳普本草論 宋雷斆炮炙 李當之藥録封 齊徐之才藥 唐甄權藥性 唐李珣海藥 孫思邈千金食治 楊損之刪繁 南唐陳士良食性 宋蘇頌圖經 蜀韓保昇重註 唐慎微類證 宋冦宗奭衍義囊 金張元素珍珠 陳承别説象 元李杲法 王好古湯液遺 元朱震亨補 吳瑞日用物 明汪穎食 汪機㑹編筌 陳嘉謨䝉 鱗之一 龍類九種 龍 本經 弔 拾遺花即 紫稍 蛟龍 綱目 蜃附 鼉龍 本經 鯪鯉 别録甲即 穿山 石龍子 本經蜴 即蜥 守宫 綱目蟲十 二時 附 蛤蚧 開寳 鹽龍 綱目 右附方舊十九新四十五 鱗之二 蛇類十七種 蛇蜕 本經 蚺蛇 别録 鱗蛇 綱目 白花蛇 開寳 烏蛇 開寶 金蛇 開寶附 銀蛇 水蛇 綱目 蛇婆 拾遺 黄頷蛇 綱目附赤 棟蛇 蝮蛇 别録附斫 木蛇 蚖 别録 藍蛇 拾遺 兩頭蛇 拾遺 天蛇 綱目 茍印 拾遺 蛇角 綱目犀即 骨咄 諸蛇 綱目 右附方舊十六新六十 本草綱目卷四十三目録
欽定四庫全書 本草綱目卷四十三 明 李時珍 撰 鱗之一 龍類 九種 龍 本經 上品 釋名 時珍曰按許慎説文龍字篆文象形生肖 論云龍耳虧聰故謂之龍梵書名那伽 集解 時珍曰爾雅翼云龍者鱗蟲之長王符言其形 有九似頭似駝角似鹿眼似鬼耳似牛項似蛇 腹似蜃鱗似鯉爪似鷹掌似虎背有八十一鱗具九 九陽數聲如戞銅盤口有鬚髯頷有明珠喉有逆鱗 頭有博山又名尺木龍無尺木不能升天呵氣成雲 既能變水又能變火埤雅云龍火得濕則熖得水則 燔以人火逐之即息故人之相火似之龍卵生思抱 雄鳴上風雌鳴下風因風而化釋典云龍交則變為 二小蛇又小説載龍性粗猛而愛美玉空青嗜燕肉 畏鐵及菵草蜈蚣楝葉五色絲故食燕者忌渡水祈 雨者用燕鎮水患者用鐵激龍者用菵草祭屈原者 用楝葉色絲裹糭投江醫家用龍骨當知其性如此 龍骨 别録曰生晉地川谷及太山巖水岸土穴中死 龍處採無時𢎞景曰今多出梁益巴中骨欲得 脊腦作白地錦文䑛之著舌者良齒小强猶有齒形 角强而實皆是龍蜕非實死也斆曰剡州滄州太原 者為上其骨細文廣者是雌骨粗文狹者是雄五色 具者上白色黄色者中黒色者下凡經落不淨及婦 人採者不用普曰色青白者良恭曰今並出晉地生 硬者不好五色具者良其青黄赤白黒亦應隨色與 臟腑相合如五芝五石莢五石脂而本經不論及頌 曰今河東州郡多有之李肇國史補云春水至時魚 登龍門蜕骨甚多人採為藥有五色者龍門是晉地 與本經合豈龍骨即此魚之骨乎又孫光憲北夢鎻 言云五代時鎮州闘殺一龍鄉豪曹寛取其雙角角 前一物如藍色文如亂錦人莫知識則龍亦有死者 矣宗奭曰諸說不一終是臆度曾有崖中崩出一副 皮體頭角皆備不知蛻耶斃耶謂之蛻斃則有形之 物不得生見死方可見謂之化則其形獨不可化與 璣曰經文言死龍之骨若以謂蛻終是臆説時珍曰 龍骨本經以為死龍陶氏以為蛻骨蘇冦諸說皆兩 疑之竊謂龍神物也似無自死之理然觀蘇氏所引 鬬死之龍及左傳云豢龍氏醢龍以食述異記云漢 和帝時大雨龍墮宮中帝命作羹賜羣臣博物志云 張華得龍肉鮓言得醋則生五色等説 是龍固有自死者矣當以本經為正 修治 斆曰凡用龍骨先煎香草湯浴兩度搗粉絹袋 盛之用燕子一隻去腸肚安袋于内懸井面上 一宿取出研粉入補腎藥中其効如神時珍曰近世 方法但煅赤為粉亦有生用者事林廣記云用酒浸 一宿焙乾研粉水飛三度用如急用以酒煮焙乾或 云凡入藥須水飛過晒乾毎觔用黒豆一斗蒸一伏 時晒乾用否則著人 腸胃晚年作熱也 氣味甘平無毒 别録曰㣲寒權曰有小毒忌魚及鐵 器之才曰得人參牛黄良畏石膏時 珍曰許洪云牛黄惡龍骨而龍骨得牛黄更良有 以制伏也其氣收陽中之陰入手足少陰厥陰經 主 治心腹鬼疰精物老魅欬逆洩痢膿血女子漏下癥 瘕堅結小兒熱氣驚癎 本 經 心腹煩滿恚怒氣伏在心 下不得喘息腸癰内疽陰蝕四肢痿枯夜卧自驚汗 出止汗縮小便溺血養精神定魂魄安五臟白龍骨 主多寐洩精小便洩精 别 録 逐邪氣安心神止夜夢鬼 交虛而多夢紛紜止泠痢下膿血女子崩中帶下 甄 權 懷孕漏胎止腸風下血鼻洪吐血止㵼痢渴疾健脾 澀腸胃 日 華 益腎鎮驚止陰瘧收濕氣脱肛生肌斂瘡 時 珍 發明 斆曰氣入丈夫腎臟中故益腎藥宜用之時珍 曰澀可去脱故成氏云龍骨能收斂浮越之正 氣固大腸而鎮驚 又主帶脈為病 附方 舊十一 新七 健忘 久服聰明益智慧用白龍骨逺志 等分為末食後酒服方寸匕日三 千 金 勞心夢洩 龍骨逺志等分為末煉蜜丸如梧子大 硃砂為衣毎服三十丸蓮子湯下心統 暖精益陽 前方去硃砂毎冷水空 心下三十丸 經騐 睡即洩精 白龍骨 四分韭 子五合為散空心酒 服方寸匕 梅師方 遺尿淋瀝 白龍骨桑螵蛸等分 為末毎鹽湯服二錢 方梅師 老瘧不止 龍骨末方寸匕先發一時酒一升 半煮三沸及熱服盡温覆取汗即 効後 肘 泄㵼不止 白龍骨白石脂等分為末水丸梧子 大紫蘇木𤓰湯下量大人小兒用 心 鑑 傷寒毒痢 傷寒八九日至十餘日大煩渴作熱三 焦有瘡 下痢或張口吐舌目爛口舌 生瘡不識人用此除熱毒止痢龍骨半觔水一斗 煑四升沈之井底冷服五合漸漸進之 外臺方 熱 病下痢 欲死者龍骨半觔研水一斗煑取五升 候極冷稍飲得汗即愈効 肘後方 久痢 休息 不止者龍骨四兩打碎水五升煑取二升半分 五服冷飲仍以米飲和丸毎服十丸 肘後方 久痢脫肛 白龍骨粉撲之 姚和衆方 鼻衂眩胃 欲死者龍骨末 吹之 梅師方 吐血衂血九竅出血 並用龍骨末吹入鼻中昔有人 衂血一斛衆方不止用此即斷 三陳言 因方 耳中出血 龍骨末吹入 之 三因方 男婦溺血 龍骨末水 服方寸匕 日三方 千金 小兒臍瘡 龍骨煅研敷 之 聖恵方 陰囊汗癢 龍骨牡蠣 粉撲之 醫宗 三法 龍齒修治 同龍骨或 云以酥炙 氣味澀涼無毒 當之曰大寒之才曰平得 人參牛黄良畏石膏鐡器 主治殺精 物大人驚癎諸痙癲疾狂走心下結氣不能喘息小 兒五驚十二癎 本 經 小兒身熱不可近大人骨間寒熱 殺蠱毒 别 録 鎮心安魂魄 甄 權 治煩悶熱狂鬼魅 日 華 發明 時珍曰龍者東方之神故其骨與角齒皆主肝 病許叔㣲云肝藏魂能變化故魂逰不定者治 之以龍齒 即此義也 龍角修治 同 骨 氣味甘平無毒 之才曰畏乾 漆蜀椒理石 主治驚癎瘈瘲身熱如 火腹中堅及熱洩久服輕身通神明延年 别 録 小兒大 熱 甄 權 心熱風癎以爛角磨濃汁二合食上服日二次 蘇頌方出 韋丹 發明 頌曰骨齒醫家常用角則稀使惟深師五邪丸 用之云無角用齒而千金治心病有角齒同用 者 龍腦主治其形肥軟能斷痢 陶𢎞 景 龍胎主治産後餘疾女人經閉 𢎞景曰比來巴中數 得龍胞形體具存云 治産後餘疾正當末服頌曰許孝宗篋中方言龍胎 岀蜀中山澗大類乾魚鱗煎時甚腥臊治女經積年 不通同瓦松景天各少許以水兩盞煎一盞去滓分 二服少頃腹中轉動便下按此物方家罕知而昔人 曽用世當有識者時珍曰胞胎 俱出巴蜀皆主血疾葢一物也 龍涎 機曰龍吐涎沫可制香時珍曰龍涎方藥鮮用 惟入諸香云能收腦麝數十年不散又言焚之 則翠烟浮空出西南海洋中云是春間羣龍所吐涎 沫浮出畨人採得貨之毎兩千錢亦大有魚腹中剖 得者其狀初若脂膠黄白色乾則成塊黄黒色如百 藥煎而膩理久則紫黒如五靈脂而光澤其體輕飄 似浮石 而腥臊 弔 拾 遺 釋名吉弔 時珍曰弔舊無正條惟蘇頌圖經載吉弔 脂云龍所生也陳藏器拾遺有予脂一條 引廣州記云予蛇頭鱉身膏主蛭刺云云今攷廣州 記及太平御覽止云弔蛇頭龜身膏至輕利等語並 無所謂蛇頭鱉身子膏主蛭刺之說葢弔字似予龜 字以鱉至輕利三字似主蛭刺傳冩訛誤陳氏遂承 其誤耳弔既龍種豈有鱉身病中亦 無蛭刺之證其誤可知今改正之 精名紫稍花 集解 藏器曰裴淵廣州記云弔生嶺南蛇頭龜身水 宿亦木棲其膏至輕利以銅及瓦器盛之浸出 惟雞卵殻盛之不漏其透物甚于醍醐摩理毒腫大 騐須曰姚和衆延齡至寶方云吉弔脂出福建州甚 難得須以琉璃瓶盛之更以樟木盒重貯之不爾則 透氣失去也孫光憲北夢𤨏言云海上人言龍毎生 二卵一為吉弔多與鹿游或于水邉遺瀝值流槎則 枯着木枝如蒲槌狀其色㣲青黄復似灰色號紫稍 花坐湯多用之時珍曰按裴姚二説相同則弔脂即 吉弔脂無疑矣又陳自明婦人良方云紫稍花生湖 澤中乃魚蝦生卵干竹木之上狀如餹潵去木用之 此説與孫説不同近時房中諸術多用紫稍花皆得 于湖澤其色灰白而輕鬆恐非真者當以孫 説為正或云紫稍花與龍涎相類未知是否 弔脂 一名 弔膏 氣味有毒主治風腫癰毒 病 丙 穩 禾 疹赤瘙瘑疥 痔瘻皮膚頑痺踠跌折傷内損瘀血以脂塗上炙手 熱摩之即透 藏 器 治聾耳不問年月每日㸃入半杏仁 許便差 蘇頌方出 延齡 紫稍花氣味甘溫無毒主治益陽祕精療真元虚憊 陰痿遺精餘瀝白濁如脂小便不禁囊下濕癢女人 陰寒冷帶入丸散及坐湯用 時珍如又和劑玉霜丸 注云 無紫稍花以木 賊代 之 附方 新 二 陽事痿弱 紫稍花生龍骨各二錢麝香少許 為末蜜丸梧子大毎服二十丸燒 酒下欲解飲生薑 甘草湯 集簡方 陰癢生瘡 紫稍花一兩胡椒半兩 煎湯温洗數次即愈總 㣲 論 蛟龍 綱日 附方 時珍曰按任昉述異記云蛟乃龍屬其眉交生 故謂之蛟有鱗曰蛟龍有翼曰應龍有角曰虬 龍無角曰螭龍也 梵書名宫毗羅 集解 時珍曰按裴淵廣州記云蛟長丈餘似蛇而四 足形廣如揗小頭細頸頸有白嬰胃前赭色背 上青斑脇邉若錦尾有肉環大者數圍其卵亦大能 率魚飛得鱉可免王子年拾遺録云漢昭帝釣於渭 水得白蛟若蛇無鱗甲頭有軟角牙出蜃外命大 官作鮓食甚美骨青而肉紫據此則蛟亦可食也 附録蜃 之刄切時珍曰蛟之屬有蜃其狀亦似蛇而 大有角如龍狀紅鬛腰以下鱗盡逆食燕子 能吁氣成樓臺城郭之狀將雨即見名蜃樓亦曰海 市其脂和蠟作燭香凡百歩烟中亦有樓閣之形月 令云雉入大水為蜃陸佃云蛇交龜則生龜交雉則 生蜃物異而感同也類書云蛇與雉交而生子曰蟂 以蛇四足能害人陸禋云蟂音梟即蛟也或曰蜃也 又魯至剛云正月蛇與雉交生卵遇雷即入土數丈 為蛇形經二三百年乃能升騰卵不入土但為土爾 觀此數説則蛟蜃皆是一類有生有化也一種海蛤 與此同名羅願以為雉化之 蜃未知然否詳介部車螯下 精氣味 缺 有毒 時珍曰按張仲景金匱要畧云春夏 二時蛟龍帶精入芹菜中人食之則 病蛟龍癥痛不可思治以硬餹日服二三升當吐出 如蜥蝪狀也唐醫周顧治此用雄黄朴硝煑服下之 髓主治傅靣令人好顔色又主易産 時珍别出東 方朔 傳 鼉龍 本經 中品 釋名鮀魚 本 經 土龍 藏器曰本經鮀魚合改作鼉鼉形 如龍聲甚可畏長一丈者能吐氣 成雲致雨既是龍類宜去其魚時珍鼉字象其頭腹 足尾之形故名博物志謂之土龍鮀乃魚名非此物 也今依陳 氏改正之 集解 别録曰鮀魚甲生南海池澤取無時𢎞景曰即 鼉甲也皮可冐鼔性至難死沸湯沃口入腹良 久乃剥之藏器曰鼉性嗜睡恒閉目力至猛能攻江 岸人于穴中掘之百人掘須百人牽之一人掘亦一 人牽之不然終不可出頌曰今江湖極多形似守宫 鯪鯉輩而長一二丈背尾俱有鱗甲夜則鳴吼舟人 畏之時珍曰鼉穴極深漁人以篾纜繫餌探之候其 吞鈎徐徐引出性能横飛不能上騰其聲如鼔夜鳴 應更謂之鼉鼔亦曰鼉更俚人聴之以占兩其枕瑩 淨勝于魚枕生卵甚多至百亦自食之南人珍其肉 以為嫁娶之敬陸佃云鼉身具十 二生肖肉惟蛇肉在尾最毒也 鼉甲修治 酥炙或 酒炙用 氣味酸㣲溫有毒 權曰甘平有小毒日華曰無毒 蜀漆為之使畏芫花甘遂狗膽 主治心腹癥瘕伏堅積聚寒熱女子小腹陰中相引 痛崩中下血五色及瘡疥死肌 本 經 五邪涕泣時驚腰 中重痛小兒氣癃皆潰 别 録 小腹氣疼及驚恐 孟 詵 除血 積婦人帶下百邪魍魎 甄 權 療牙齒疳慝宣露 口 華 殺蟲 治瘰 瘻瘡風頑瘙疥惡瘡炙燒酒浸服之功同鼈 甲 藏 器 治陰瘧 時 珍 發明 時珍曰鼉甲所主諸證多屬厥陰其功只在平 肝木治血殺蟲也千金方治風癲有鼉甲湯今 藥肆多懸之云能 辟蠧亦殺蟲之意 附方 舊 一 腸風痔疾 頌曰用皮及骨燒灰米飲空心服 二錢甚者入紅雞冠花白礬為末 和 之 肉氣味甘有小毒 頌曰肉色似雞而發冷氣痼疾藏 器曰梁周興嗣嗜此肉後為鼉所 噴便生惡瘡此物有靈不食更佳其 涎最毒陶曰肉至補益亦不必食 主治少氣吸吸 足不立地 别 録 濕氣邪氣諸蟲腹内癥瘕惡瘡 藏 器 脂主治摩風及惡瘡 張 鼎 肝主治五尸病用一具炙熟同蒜虀食 肘 後 鯪鯉 别録 下品 釋名龍鯉 郭 璞 穿山甲 圖 經 石鯪魚 時珍曰其形肖鯉穴 陵而居故曰鯪鯉而 俗稱為穿山甲郭璞賦謂之龍鯉臨 海記云尾刺如三角菱故謂石鯪 集解 頌曰鯪鯉即今穿山甲也生湖廣嶺南及金商 均房諸州深山大谷中皆有之𢎞景曰形似鼉 而短小又似鯉而有四足黒色能陸能水日中出岸 張開鱗甲如死狀誘蟻入甲即閉而入水開甲蟻皆 浮出因接而食之時珍曰鯪鯉狀如鼉而小背如鯉 而澗首如䑕而無牙腹無鱗而有毛長舌尖喙尾與 身等尾鱗夫厚有三角腹内臟腑俱全而胃獨 大常吐舌誘蟻食之曾剖其胃約蟻升許也 甲修治 時珍曰方用或炮或燒或酥炙醋炙童便炙 或油煎土炒蛤粉炒當各隨本方未有生用 者仍以尾 甲乃力勝 氣味鹹㣲寒有毒主治五邪驚啼悲傷燒灰酒服方 寸匕 别 録 小兒驚邪婦人鬼魅悲泣及疥癬痔漏 大 明 療 蟻瘻瘡癲及諸疰疾 𢎞 景 燒灰傅惡瘡又治山嵐瘴瘧 甄 權 除痰瘧寒熱風痺强直疼痛通經脈下乳汁消癰 腫排膿血通竅殺蟲 時 珍 發明 𢎞景曰此物食蟻故治蟻瘻時珍曰穿山甲入 厥陰陽明經古方鮮用近世風瘧瘡科通經下 乳用為要藥蓋此物穴山而居寓水而食出陰入陽 能竄經絡達于病所故也按劉伯溫多能鄙事云凡 油籠滲漏剥穿山甲裏面肉靨投入自至漏處補住 又永州記云此物不可於隄岸上殺之恐血入土則 隄岸滲漏觀此二説是山可使穿隄可使漏而又能 至滲處其性之走竄可知矣諺曰穿山甲王不留婦 人食了乳長流亦言其迅速也李仲南言其性専行 散中病即止不可過服又按徳生堂經騐方云凡風 濕冷痺之證因水濕所致渾身上下强直不能屈伸 痛不可忍者于五積散加穿山甲七片㸔病在左右 手足或臂脇疼痛處即于鯪鯉身上取甲炮熟同全 蝎炒十一箇葱薑同水煎入無灰酒一匙熱服取汗 避風 甚良 附方 舊五新 十八 中風癱瘓 手足不舉用穿山甲左癱用 右甲右瘓用左甲炮熟大川 烏頭炮熟紅海蛤如碁子大者各二兩為末每用半 兩𢷬葱白汁和成厚餅徑寸半隨左右貼脚心縳定 宻室安坐以脚浸熱湯盆中待身麻汗出急去藥宜 謹避風自然手足可舉半月再行一次除根忌口逺 色調養亦治諸風 疾 衛生寶鑑 熱瘧不寒 穿山甲一兩乾棗十箇 同燒存性為末每服二 錢發日五更井花 水服 楊氏家藏 下痢裏急 穿山甲蛤粉等分同砂 研末毎服一錢空心溫 酒下方 普濟 腸痔氣痔 出膿血用穿山甲燒存性一兩肉 豆蔲三枚為末毎米飲服二錢甚 者加蝟皮灰一兩 中病即止 衍義 䑕痔成瘡 腫痛用穿山甲尾尖處 一兩炙存性龞甲酥炙 一兩麝香半錢為末毎服一 錢真茶湯服取效 直指方 蟻瘻不愈 鯪鯉甲二七 枚燒灰猪脂 調傅方 千金 婦人陰 硬如卵狀隨病之左右取穿山甲 之左右邉五錢以沙炒焦黄為末 每服二錢酒 下 摘𤣥方 乳汁不通 涌泉散用穿山甲炮研末酒 服方寸匕日二服外以油梳 梳乳即通 單驤方 乳嵓乳癰 方同 上 吹奶疼痛 穿山甲炙焦本 通各一兩自然 銅生用半兩為末毎服 二錢酒下取效 圖經 痘瘡變黑 穿山甲蛤粉炒為 末毎服五分入麝 香少許溫酒服即發 紅色如神 直指方 腫毒初起 穿山甲挿入穀芒熱 灰中炮焦為末二兩 入麝香少許毎服二錢半 溫酒下 仁齋直指方 馬疔腫毒 穿山甲燒存性 貝母等物為末 酒調服三四次乃用下藥 利去惡物即愈 鮑氏方 便毒便癰 穿山甲半兩猪 苓二錢並以醋 炙研末酒服二錢外穿山甲末和麻 油輕粉塗之或只以土塗之 直指 瘰癧潰壞 集騐 方用 鯪鯉甲二十一片燒研傅之外夀域方用穿山甲土 炒斑蝥熟艾等分為末傅之 以烏桕葉貼上炙四 壯 效 眉鍊癬瘡 生眉中者穿山甲前膞炙焦為 末清油和輕粉調傅 直指方 蟻入耳 内 鯪鯉甲燒研水調 灌入即出 肘後 聤耳出濃 穿山甲燒存性入麝 香少許吹之三日水 乾即愈方鮑 氏小兒 耳内疼痛 穿山甲二箇夾土狗二箇同 炒焦黄為末毎吹一字入耳 内亦治耳聾 普濟方 耳鳴耳聾 卒聾及腎虚耳内如風水鐘 鼔聲用穿山甲一大片以蛤 粉炒赤蝎稍七箇麝香少許為末以麻 油化蠟和作挺子綿裹塞之 攝生方 火眼赤痛 穿 山 甲一片為末鋪白紙上捲 作繩燒烟熏之 夀域方 倒睫拳毛 穿山甲竹刀刮 去肉將羊腎脂 抹甲上炙黄如此七次為末隨左右眼用一字㗜 鼻内口中噙水日用三次二月取效 儒門事親 肉氣味甘濇溫有毒 時珍曰按張果醫說云鯪鯉肉 最動風風疾人纔食數臠其疾 一發四肢頓癈時珍竊謂此物性竄而行血 風人多血虚故也然其氣味俱惡亦不中用 石龍子 本經 中品 釋名山龍子 别 録 泉龍 繁露 註 石蝪 音 易 蜥蝪 别 録 豬婆蛇 綱 目 守宫 時珍曰此物生山石間能吐雹可祈雨故得龍 子之名蜥蝪本作析易許慎云易字篆文象形 陸佃云蝪善變易吐雹有陰陽析易之義周易之名 葢取乎此今俗呼為豬婆蛇是矣𢎞景曰守宫蝘蜓 也而此亦名守宫殊 難分别詳見守宫條 集解 别録曰石龍子生平陽川谷及荆州山石間五 月取著石上令乾保昇曰山南襄申處處有之 三四八九月採去腹中物黒乾𢎞景曰其類有四種 形大純黄者為蛇醫母亦名蛇舅不入藥用似蛇醫 而形小尾長見人不動者為龍子形小而五色尾青 碧可愛者為蜥蝪並不螫人一種緣籬壁形小色黒 者為蝘蜓言螫人必死亦未聞中之者恭曰龍子即 蜥蝪形細而長尾與身類似蛇有四足去足便是蛇 形以五色者為雄入藥良色不備者力劣也蛇師生 山谷頭大尾小而短色青黄或白斑也蝘蜓生人家 屋壁間似蛇師即守宫也一名蠑螈爾雅互言之並 非真說頌曰爾雅以蠑螈蜥蝪蝘蜓守宫為一物方 言以在草為蜥蝪蛇醫在壁為守宫蝘蜓字林以蠑 螈為蛇醫據諸說當以在草澤者為蠑螈蜥蝪在屋 壁者為蝘蜓守宫也入藥以草澤者為良時珍曰諸 說不定大抵是水旱二種有山石草澤屋壁三者之 異本經惟用石龍後人但稱蜥蝪寔一物也且生山 石間正與石龍山龍之名相合自與草澤之蛇師屋 壁之蝘蜓不同蘇恭言蛇師生山谷以守宫為蠑螈 蘇頌以草澤者入藥皆與本經相戾術家祈雨以守 宫為蜥蝪謬誤尤甚今將三者攷正于左其義自明 矣生山石間者曰石龍即蜥蜴俗呼豬婆蛇似蛇有 四足頭扁尾長形細長七八寸大者一二尺有細鱗 金碧色其五色全者為雄入藥尤勝生草澤間者曰 蛇醫又名蛇師蛇舅母水蜥蝪蠑螈俗亦呼豬婆蛇 蛇有傷則㘅草以敷之又能入水與魚合故得諸名 狀同石龍而頭大尾短形粗其色青黄亦有白斑者 不入藥用生屋壁間者曰蝘蜓即守宫也似蛇醫而 短小灰褐色並不螫人詳本條又按夷堅志云劉居 中見山中大蜥蝪百枚長三四尺光膩如脂吐雹如 彈丸成頃風雷作而雨雹也宗奭曰有人見蜥蝪従 石罅中出飲水數十次石下有冰雹一二升行未數 里雨雹大作今人用 之祈雨葢此取義 修治 時珍曰古方用酥炙或酒炙惟治𫝊尸勞瘵天 靈葢丸以石蜥蝪連腸肚以醋炙四十九遍用 之亦一 異也 氣味鹹寒有小毒 之才曰惡硫 黄蕪荑斑蝥 主治五癃邪結氣利 小便水道破石淋下血 别 録 消水飲陰㿉滑竅破血娠 婦忌用 時 珍 發明 宗奭曰蜥蝪能吐雹祈雨故能治癃淋利水道 時珍曰其功長於利水故千金治癥結水腫尸 疰留飲有蜥蝪丸外臺治陰㿉用之皆取其利水也 劉涓子用同斑蝥地膽治瘻疾取其利小便解二物 之毒 也 附方 新 二 小兒陰㿉 用蜥蝪一枚燒灰 酒服 外臺祕要 諸瘻不愈 用蜥 蝪炙 三枚地膽炒三十枚斑蝥炒四十枚為末蜜丸小豆 大毎服二丸白湯下治諸法不效者 劉涓子鬼遺 方 肝主治 缺 附方 新 一 去生胎 蜥蝪肝蛇脫皮等分以苦酒和勻摩 妊婦臍上及左右令溫胎即下也 聖 恵 守宫 綱 目 釋名壁宫 蘇 恭 壁虎 時 珍 蝎虎 蘇 恭 蝘蜓 音偃殄縁𢎞景曰 蝘蜓喜 籬壁間 以朱飼之滿三觔殺乾末以塗女人身有交接事便 脱不爾如赤誌故名守宫而蜥蝪亦名守宫殊難分 别按東方朔云若非守宫則蜥蝪是矣恭曰蝘蜓又 名蝎虎以其常在屋壁故名守宫亦名壁宮飼朱㸃 婦人謬説也時珍曰守宫善捕蝎蝇故得虎名春秋 考異郵云守宫食蠆土勝水也㸃臂之說淮南萬畢 術張華博物志彭乗墨客揮犀皆有其法大抵不真 恐别有術今不傳矣揚雄方言云秦晉西夏謂之守 宫亦曰蠦 南陽人呼為蝘蜓在 澤中者謂之蜥蝪楚人謂之蠑螈 集解 時珍曰守宫處處人家牆壁有之狀如蛇醫而 灰黒色扁首長頸細鱗四足長者六七寸亦不 聞噬人南方有十二時蟲即 守宫之五色者附見於下 附録十二時蟲 時珍曰十二時蟲一名避役出容州 交州諸處生人家籬壁樹木間守宫 之類也大小如指狀同守宫而腦上連背有肉鬛如 冠幘長頸長足身青色大者長尺許尾與身等囓人 不可療嶺南異物志言其首隨十二時變色見者主 有喜慶博物志言其陰多緗緑日中變易或青或緑 或丹或紅北户録言不能變十二色但黄褐青赤四 色而已竊按陶𢎞景言石龍五色者為蜥蝪陸佃言 蜥蝪能十二時變易故得易名若然則此蟲亦蜥蝪 矣而生籬壁間葢五色守宫爾陶氏所謂守宫螫人 必死及㸃臂成誌者恐是此物至若尋常 守宫既不堪㸃臂亦未有螫人至死者也 氣味鹹寒有小毒主治中風癰瘓手足不舉或歴節 風痛及風痓驚癎小兒疳痢血積成痞癘風瘰癧療 蝎螫 時 珍 發明 時珍曰守宫舊附見于石龍下云不入藥用近 時方術多用之楊仁齋言驚癎皆心血不足其 血與心血相類故治驚癎取其血以補心其説近似 而實不然葢守宫食蝎蠆蝎蠆乃治風要藥故守宫 所治風痓驚癎諸病亦猶蜈蝎之性能透經絡也且 入血分故又治血病瘡瘍守宮袪風石龍利水功用 自别不 可不知 附方 新十 四 小兒臍風 用壁虎後半截焙為末男用女 乳女用男乳調勻入稀雞矢少 許摻舌根及牙闗仍以手蘸摩 兒取汁出甚妙 筆峯雜興方 久年驚癎 守宮膏用 守宫一箇 剪去四足連血研爛入珍珠麝香龍腦香各一字研 勻以薄荷湯調服仍先或吐或下去痰涎而后用此 大有神效 竒效方 小兒撮口 用硃砂末安小瓶内捕活蝎虎 一箇入瓶中食砂末月餘待體 赤陰乾為末毎薄荷湯 服三四分 方廣附餘 心虚驚癎 用褐色壁虎一枚 連血研爛入硃砂 麝香末少許薄荷湯調服繼 服二陳湯神效 仁齋直指 癰瘓走痛 用蝎虎即蝘 蜓一枚炙黄 陳皮五分罌粟殻一錢甘草乳香没藥各二 錢半為末毎服三錢水煎服 醫學正傳 癧節風 痛 不可忍者壁虎丸用壁虎三枚生研臍螬三枚紙 包煨研地龍五條生研草烏頭三枚生研木香五 錢乳香末二錢半麝香一錢龍腦五分合研成膏入 酒糊搗丸如梧桐子大毎日空心乳香酒服三十丸 取效 總録 破傷中風 身如角弓反張筋急口噤者用守宫 丸治之守宫炙乾去足七枚天南星 酒浸三日晒乾一兩膩粉半錢為末以薄麵糊丸緑 豆大毎以七丸酒灌下少頃汗出得解更與一服再 汗即瘥或加白附子一 兩以蜜丸 聖恵方 癘風成癩 袪風散用東行蝎 虎一條焙乾大蠶 沙五升水淘炒各為末以小麥麵四升拌作絡索曝 乾研末毎服一二合煎柏葉湯下日三服取效 衛 生寶 鑑 瘰癧初起 用壁虎一枚焙研毎日 服半分酒服 青囊 血積成塊 用 壁 虎一枚白麵和一鴨子大包裹研爛作餅烙熟 食之當下血塊不過三四次即愈甚驗 青囊 小兒 疳疾 蝎虎丹治一切疳痩下痢證候全備及無辜疳 毒如邪病者用乾雄蝎虎一箇㣲炙蝸牛殻蘭 香根靛花雄黄麝香各一分龍腦半分各研為末米 醋煑糊丸黍米大毎脂麻湯下十丸日二服取效 竒效 良方 蠆蝎螫傷 端午日午時收壁虎一枚以雞膽開 一竅盛之陰乾毎以一星敷上即止 神效 青囊 反胃膈氣 地塘蟲即壁虎也七箇砂鍋炒焦木 香人參硃砂各一錢半乳香一錢為 末蜜丸梧子大毎服七丸木香 湯下早晚各一服 丹溪摘𤣥 癰瘡大痛 壁虎焙乾 研末油調 傅之即止要 醫方摘 糞主治爛赤眼 時 珍 附方 新 一 胎赤爛眼 昏暗用蝎虎數枚以罐盛黄土按 實入蝎虎在内勿令損傷以紙封 口穿數孔出氣候有糞數粒去糞上一㸃黑者只取 一頭白者唾津研成膏塗眼睫周回不得揩拭來早 以溫漿水洗三次 甚效 聖濟總録 蛤蚧 宋開 寶 釋名蛤蠏 日 華 僊蟾 志曰一雌一雄常自呼其名時珍 曰蛤蚧因聲而名僊蟾因形而名 嶺南人呼蛙為蛤又因其首如蛙蟾 也雷斆以雄為蛤以雌為蚧亦通 集解 志曰蛤蚧生嶺南山谷及城牆或大樹間形如 大守宫身長四五寸尾與身等最惜其尾見人 取之多自囓斷其尾而去藥力在尾尾不全者不效 揚雄方言云桂林之中守宫能鳴者俗謂之蛤蚧葢 相似也禹錫曰按嶺表録異云蛤蚧首如 蟇背有 細鱗如蠶子上黄色身短尾長多巢於榕木及城樓 間雌雄相隨旦暮則鳴或云鳴一聲是一年者俚人 采鬻云治肺疾珣曰生廣南水中夜即居於榕樹上 雌雄相隨投一獲二近日西路亦有之其状雖小滋 力一般俚人採之割腹以竹張開曝乾鬻之頌曰人 欲得首尾全者以兩股長柄鐵乂如黏黐等狀伺於 榕木間以乂刺之一股中腦一股著尾故不能囓也 入藥須雌雄兩用或云陽人用雄陰人用雌斆曰雄 為蛤皮粗口大身小尾粗雌為蚧皮細口尖身大尾 小時珍曰按段公路北户録云其首如蟾蜍背緑色 上有黄斑㸃如古錦紋長尺許尾短其聲最大多居 木竅間亦守宫蜥蝪之類也又顧玠海槎緑云廣西 横州甚多蛤蚧北牡上下相呼累日情洽乃交兩相 抱負自墮于地人往捕之亦不知覺以手分劈雖死 不開乃用熟稿草細纒蒸過曝乾售之煉為房中之 藥甚效尋常捕者不論牝牡但 可為雜藥及獸醫方中之用耳 修治 斆曰其毒在眼須去眼及甲上尾上腹上肉毛 以酒浸透隔兩重紙緩焙令乾以磁器盛懸屋 東角上一夜用之力可十倍勿傷尾也日華曰凡用 去頭足洗去鱗鬛内不淨以酥炙用或用蜜炙李珣 曰凡用須炙令黄色熟搗口含少許奔 走不喘息者為始真也宜丸散中用 氣味鹹平百小毒 日華曰 無毒 主治久咳𠻳肺勞傳尸殺 鬼物邪氣下淋瀝通水道 開 寶 下石淋通月經治肺氣 療欬血 日 華 肺痿咯血欬𠻳上氣治折傷 海 華 補肺氣益 精血定喘止𠻳療肺癰消渴助陽道 時 珍 發明 宗奭曰補肺虚勞𠻳有功時珍曰昔人言補可 去弱人參羊肉之屬蛤蚧補肺氣定喘止渴功 同人參益陰血助精扶羸功同羊肉近世治勞損痿 弱許叔㣲治消渴皆用之俱取其滋補也劉純云氣 液衰陰血竭者宜用之何大 英云定喘止𠻳莫佳於此 附方 舊 二 久𠻳肺癰 宗奭曰久𠻳不愈肺積虚熱成癰 欬出膿血曉夕不止喉中氣塞胸 膈噎痛用蛤蚧阿膠鹿角膠生犀角羚羊角各二錢 半用河水三升銀石器内文火熬至半升濾汁時時 仰卧細呷日一服張刑部子臯 病此田樞宻况授方服之遂愈 喘𠻳靣浮 并四肢浮 者蛤蚧一 雌一雄頭尾全者法酒和蜜塗之炙熱紫團人參似 人形者半兩為末化蠟四兩和作六餅毎煑糯米薄 粥一盞投入一餅攪化 細細熱呷之 普濟 鹽龍 綱 目 集解 時珍曰按何逺春渚紀聞云宋徽宗時將軍蕭 注破南蠻得其所養鹽龍長尺餘籍以銀盤中 置玉盂以玉筯摭海鹽飼之毎鱗中出鹽則收取云 能興陽事毎以溫酒服一錢七後龍為蔡京所得及 死以鹽封數日取用亦有力愚按此物生于殊方 古所不載而有此功亦希物也因附于此以俟 鱗之二 蛇類一 十七種 蛇蛻 本經 下品 釋名蛇皮 甄 權 蛇殻 俗 名 龍退 綱 目 龍子衣 本 經 龍子皮 别 録 弓 皮 本 經 蛇符 别 録 蛇筋 呉普盤時珍曰蛇字古文象其宛 轉有 曲之形蛻音脫又音退退 脫之義也龍弓符筋 並後世瘦隠之名耳 集解 别録曰生荆州川谷及田野五月五日十五日 取之良𢎞景曰草中少見虺蝮蛻惟有長者多 是赤 黄頷軰其皮不可辨但取石上完全者為佳 頌曰南中木石上及人家牆屋間多有之蛇蛻無時 但著不淨即蛻或大飽亦脫于斆曰凡使勿用青黄 蒼色者只用白色如銀者先 地下掘坑深一尺二 寸安蛻于中一宿取出醋浸炙乾用時珍曰今人用 蛇蛻先以皂莢水洗淨纒竹上或酒或醋或蜜浸炙 黄用或燒存性或鹽 泥固煅各隨方法 氣味鹹甘平無毒火熬之良 權曰有毒婦畏磁石 及酒 孕 忌用 主 治小兒百二十種驚癎蛇癎癲疾瘈瘲弄舌揺頭寒 熱腸痔蠱毒 本 經 大人五邪言語僻越止嘔逆明目燒 之療諸惡瘡 别 録 喉痺百鬼魅 甄 權 炙用辟惡止小兒驚 悸客熱煎汁傳癧瘍白癜風催生 日 華 安胎 孟 詵 止瘧 藏 器 曰正發日取塞兩耳又以手 持少許并服鹽醋汁令吐 辟惡去風殺蟲燒末服 治婦人吹奶大人喉風退目翳消木舌𫝊小兒重舌 重齶唇𦂳解顱靣瘡月蝕天泡瘡大人丁腫漏瘡腫 毒煮湯洗諸惡蟲傷 時 珍 發明 宗奭曰蛇蛻従口退出眼睛亦退今眼藥及去 翳膜用之取此義也時珍曰入藥有四義一能 辟惡取其變化性靈也故治邪僻鬼魅蠱瘧諸疾二 能去風取其屬㢲性竄也故治驚癎癜駮喉舌諸疾 三能殺蟲故治惡瘡痔漏疥癬諸疾用其毒也四 有蛻義故治翳膜胎産皮膚諸疾㑹意従類也 附方 舊十一新 二十二 喉痺 心鏡治小兒喉痺腫痛 燒末以乳汁服一錢 纒喉風 疾 氣閉者桂壬方用蛇蛻炙當歸等分為末溫酒服 一錢取吐 一方用蛇皮揉碎燒烟竹筒吸入即 破梅一方蛇皮裹 白 一枚噙嚥 大小口瘡 蛇蛻皮水浸軟拭口内 一二遍即愈仍以藥貼 足心鑑嬰 孩寶 小兒木舌 蛇蛻燒灰乳和服 少許 千金方 小兒重舌 千 金 小兒重齶 並用蛇蛻灰醋調 傅之 聖恵方 小兒口𦂳 不能開合飲 食不語即死 蛇蛻燒灰拭淨 傅之 千金方 小兒解顱 蛇蛻熬末以豬頰車髓和 塗之日三四易 千金方 小兒頭瘡小兒靣瘡小兒月蝕 並用蛇蛻燒灰臘豬 脂和傅之 肘後方 小兒吐血 蛇蛻灰乳汁調服 半錢 子母秘録 痘後目瞖 周宻齊東埜 語云小兒痘 後障瞖用蛇蛻一條洗焙天花粉五分為末以羊肝 破開夾藥縛定末泔水煑食予女及甥皆用此得效 真竒 方也 卒生瞖膜 蛇蛻皮一條洗晒細剪以白麵和作 餅炙焦黒色為末食後溫水服一錢 日二次 聖恵方 小便不通 全蛇蛻一條燒存 性研溫酒服之 胎痛欲産 日月 未足 者以全蛻一條絹袋盛 遶腰繫之 千金方 横生逆生胞衣不下 千金用 蛇蛻炒 焦為末向東酒服一刀圭即順生十全博救方用鹽 泥固煅研二錢榆白湯服 濟 秘覽治逆生須㬰 不救用蛇蛻一具蟬蛻十四箇頭髪一握並燒存性 分二服酒下仍以小針刺兒足心三七下擦鹽少許 即 生 婦人産難 蛇蛻泡水浴産 門自易 寶鑑 婦人吹乳 蛇皮一尺七 寸燒末溫酒 一盞服 産乳 腫毒無頭 蛇蛻灰猪脂 和塗 肘後 石癰無毒 堅硬如石 用蛇蛻皮 貼之經宿 即愈總録 諸漏有膿 蛇蛻灰水和傅上 即蟲出 千金方 丁腫魚臍 外 臺 用蛇蛻雞子大水四升煑三四沸服汁立瘥雞直指 治魚臍瘡出水四畔浮漿用蛇蛻燒存性研 子清 和 傅 惡瘡似癲 十年不瘥者全蛻一條燒灰猪脂 和傅仍燒一條溫酒服 千金方 癜風 白駮 聖恵用蛇皮灰醋調塗中外臺用 蛻摩數百遍令熱葉草 勿回顧 陷甲入肉 痛 苦 用蛇皮一具燒灰雄黄一彈丸同研末 先以溫漿洗瘡針破貼之 初虞世方 耳忽大痛 如 有 蟲在内奔走或血水流出或乾痛不可忍者蛇退皮 燒存性研鵝翎吹之立愈經驗秘方也 楊拱醫方 摘 要 蚺蛇 蚺音髯品 别録下 釋名南蛇 綱 目 埋頭蛇 時珍曰蛇屬紆行此蛇身大而 行更紆徐冉冉然也故名蚺蛇 或云鱗甲有毛如髯也産於嶺南以不 舉首者為真故世稱為南蛇埋頭蛇 集解 頌曰蚺蛇陶𢎞景言出晉安蘇恭言出桂廣以 南高賀等州今嶺南諸郡皆有之𢎞景曰大者 二三圍在地行不舉頭者是真舉頭者非真其膏膽 能相亂韓保昇曰大者徑尺長丈許若蛇而粗短恭 曰其形似鱧頭似鼉尾圓無鱗性難死土人截其肉 作膾謂為珍味藏器曰其膾著醋能卷人筋終不可 脱惟以芒草作筋乃可段成式酉陽雜爼云蚺蛇長 十丈嘗吞鹿鹿消盡乃遶樹則腹中之骨穿鱗而出 養瘡時肪腴甚美或以婦人衣投之則蟠而不起時 珍曰按劉恂録異記云蚺蛇大者五六丈圍四五尺 小者不下三四丈身有斑紋如故錦纈春夏于山林 中伺鹿吞之蛇遂羸瘦待鹿消乃肥壯也或言一年 食一鹿也又顧玠海槎録云蚺蛇吞鹿及山馬従後 脚入毒氣呵及角自解脱其膽以小者為佳王濟手 記云横州山中多蚺蛇大者十餘丈食麞鹿骨角隨 腐土人採葛藤塞入穴中蛇嗅之即靡乃發穴取之 肉極腴美皮可冐鼔及飾刀劒樂器范成大虞衡志 云寨兵捕蚺蛇滿頭挿花蛇即注視不動乃逼而斷 其首待其騰擲力竭乃斃舁歸食之又按山海經云 巴蛇食象三年而出其骨君子服之無心腹之疾郭 璞注云今蚺蛇即其類也南裔志蚺蛇賛曰蚺惟大 蛇既洪且長采色駮映其文錦章食馬吞鹿腴成養 瘡賔饗嘉食 是豆是觴 膽 段成式曰其膽上旬近頭中旬近心下旬近尾頌 曰嶺表録云雷州有養蛇户毎嵗五月五日即舁 蛇入官取膽暴乾以充土貢毎蛇以軟草藉于藍中 盤屈之將取則出于地土用杈柺十數翻轉蛇腹按 定約分寸于腹間剖出肝膽膽狀若鴨子大取訖内 肝于腹以線縫合舁歸放之或言蛇被取膽者他日 捕之則逺逺露腹瘡以明無膽又言取後能活三年 木知的否時珍曰南人嗜蛇至于發穴捜取能容蚺 之再活露腹乎𢎞景曰真膽挾長通黑皮膜極薄砥 之甘苦摩以注水即沈而不散恭曰試法剔取粟許 著淨水中浮游水上回旋行走者為真其徑沈者猪 膽血也勿多著亦沈散也陶未得法耳詵曰人多以 猪膽虎膽偽之雖 水中走但遲耳 氣味甘苦寒有小毒主治目腫痛心腹䘌痛下部䘌 瘡 别 録 小兒八癎 甄 權 殺五疳水化灌鼻中除小兒腦熱 疳瘡䘌漏灌下部治小兒疳痢同麝香傅齒疳宣露 孟 詵 破血止血痢蟲蠱下血 藏 器 明目去翳膜療大風 時 珍 發明 時珍曰蚺稟已土之氣其膽受甲乙風木故其 味苦中有甘所主皆厥陰太陰之病能明目凉 血除疳殺蟲一慎㣲曰顔含養嫂失明須用蚺蛇膽 含求不得有 童子以一合授含含視之蚺蛇膽也 童子化為青烏而去 含用之嫂日遂明 附方 舊二 新二 小兒急疳瘡 水調蚺蛇膽 傅之 聖恵 小兒疳痢 羸瘦 多睡 坐則閉目食不下用蚺蛇膽豆許二枚煑通草 汁研化隨意飲之并塗五心下部 楊氏産乳 齒䘌 宣露 出膿血用蚺蛇膽三錢枯白礬一錢杏仁四十 七枚研勻以布揩齦嗍令血盡日三摻之愈乃 止恵 聖 痔瘡腫痛 蚺蛇膽研香油調塗 立效 醫方摘要 肉氣味甘溫有小毒 四月 勿食 主治飛尸游蠱喉中有物 吞吐不出 藏 器 除疳瘡辟瘟疫瘴氣 孟 詵 除手足風痛殺 三蟲去死肌皮膚風毒癘風疥癬惡瘡 時 珍 發明 權曰度嶺南食蚺蛇瘴毒不侵時珍曰按栁子 厚捕蛇説云永州之野産異蛇黒質白章觸草 木盡死無禦之者然得而腊之以為餌可已大風攣 踠廔癘去死肌殺三蟲又張鷟朝野僉載云泉州盧 元欽患癘風惟鼻未倒五月五日取蚺蛇進貢或 言肉可治風遂取食之三五日頻可百日平復 附方 新 三 蚺蛇酒 治諸風癱緩筋攣骨痛痺木瘙痒殺 蟲辟瘴及癘風疥癬惡瘡用蚺蛇肉 一觔羌活一兩絹袋盛之用糯米二斗蒸熟安麴於 缸底置蛇於麴上乃下飯宻葢待熟取酒以蛇焙研 和藥其酒毎隨量溫飲數盃忌風及 慾事亦可袋盛浸酒飲 集簡方 急疳蝕爛 蚺蛇 肉作 膾食之 聖恵方 狂犬囓人 蛇脯為末水服五分日三服無 蚺蛇他蛇亦可 外臺秘要 膏 𢎞景曰真膏纍纍如梨豆子 著他蛇膏皆大如梅李子也 氣味甘平有小毒主治皮膚風毒婦人産後腹痛餘 疾 别 録 多入藥用亦療伯牛疾 𢎞景 癩也 綿裹塞耳聾 時珍 出 外 臺 牙 長六 七寸 主治佩之辟不祥利逺行 時珍志 異物 鱗蛇 綱 目 集解 時珍曰按方輿勝覽云鱗蛇出安南雲南鎮康 州臨安沅江盂養諸處巨蟒也長丈餘有四足 有黄鱗黒鱗二色能食麋鹿春冬居山夏秋居水能 傷人土人殺而食之取膽治疾以黄鱗者為上甚貴 重之珍按此亦蚺蛇類但多足耳 陶氏注蚺蛇分真假其亦此類與 膽氣味苦寒有小毒主治解藥毒治惡瘡及牙疼 時 珍 及出勝覽 一統志 白花蛇 宋開 寶 釋名蘄蛇 綱 目 褰鼻蛇 宗奭諸蛇鼻向下獨此鼻向 上背有方勝花文以此得名 集解 志曰白花蛇生南地及蜀郡諸山中九月十月 採捕火乾白花者良頌曰今黔中及蘄州鄧州 皆有之其文作方勝白花喜螫人足黔人有被螫者 立斷之續以木脚此蛇入人室屋中作爛爪氣者不 可嚮之須速辟除之時珍曰花蛇湖蜀皆有今惟以 蘄蛇擅名然蘄地亦不多得市肆所貨官司所取者 皆自江南興國州諸山中來其蛇龍頭虎口黒質白 花脇有二十四個方勝文腹有念珠班口有四長牙 尾上有一佛指甲長一二分腸形如連珠多在石南 藤上食其花葉人以此尋獲先撒沙土一把則燔而 不動以又取之用䋲懸起劙刀破腹去腸物則反尾 洗滌其腹葢䕶創爾乃以竹支定屈曲盤起紮縛炕 乾出蘄地者雖乾枯而眼光不陷他處者則否矣故 羅願爾雅翼云蛇死目皆閉惟蘄州花蛇日開如生 舒蘄兩界者則一開一閉故人以此驗之又按元稹 長慶集云巴蛇凡百類惟褰鼻白花蛇人常不見之 毒人則毛髪豎立飲於溪澗則泥沙盡沸鷣鳥能食 其小者巴人亦用禁術制之熏以雄黄烟則腦裂也 此説與蘇頌所説黔蛇相合然今蘄蛇亦不甚毒則 黔蜀之蛇雖同有白花而類性不同故入藥獨取蘄 産者 也 修治 頌曰頭尾各一尺有火毒不可用只用中段乾 者以酒浸去皮骨炙過收之則不蛀其骨刺須 逺棄之傷人毒與生者同也宗奭曰凡用去頭尾換 酒浸三日火炙去盡皮骨此物甚毒不可不防時珍 曰黔蛇長大故頭尾可去一尺蘄蛇止可頭尾各去 三寸亦有單用頭尾者大蛇一條只得淨肉四兩而 已久留易蛀惟取肉宻封藏之十年亦不壤也按聖 濟總録云凡用花蛇春秋酒浸三宿夏一宿冬五宿 取出炭火焙乾如此三次以砂瓶盛 埋地中一宿出火氣去皮骨取肉用 肉氣味甘鹹溫有毒 時珍曰 得酒良 主治中風濕痺不仁筋 脉拘急口靣喎斜半身不遂骨節疼痛脚弱不能久 立暴風瘙痒大風疥癬 開寶黔頌曰花蛇治風速于 諸蛇 人治疥癬遍體諸藥 不效者生取此蛇劑斷以磚燒紅沃醋令氣蒸置蛇 于上以盆覆一夜如此三次去骨取肉芼以五味令 爛頓食之瞑睡一晝夜乃醒 瘡疕隨皮便退其疾便愈 治肺風鼻塞浮風 病 丙 穩 禾 疹 身上白癜風癧瘍斑㸃 甄 權 通治諸風破傷風小兒風 熱急慢驚風搐搦瘰癧漏疾楊梅瘡痘瘡倒陷 時 珍 發明 斆曰蛇性竄能引藥至于有風疾處故能治風 時珍曰風善行數變蛇亦善行數蛻而花蛇又 食石南所以能透骨捜風截驚定搐為風痺驚搐癩 癬惡瘡要藥取其内走臟腑外徹皮膚無處不到也 凡服蛇藥酒 切忌見風 附方 新十 三 驅風膏 治風癱癘風遍身疥癬用白花蛇 肉四兩酒炙天麻七錢半薄荷荆 芥各二錢半為末好酒二升蜜四兩石器熬成膏每 服一盞溫湯服日三服急於暖處出汗十日效 醫 壘元 戎 世傳白花蛇酒 治諸風無新久手足緩弱口眼 喎斜語言蹇澀或筋脉攣急肌 肉頑痺皮膚燥痒骨節疼痛或生惡瘡疥癩等疾用 白花蛇一條溫水洗淨頭尾各去三寸酒浸去骨刺 取淨内一兩入全蝎炒當歸防風羌活各一錢獨活 白芒天麻赤芍藥甘草升麻各五錢剉碎以絹袋盛 貯用糯米二斗蒸熟如常造酒以袋置缸中待成取 酒同袋宻封煑熟置陰地七日出毒毎溫飲數盃常 令相續此方乃蘄人板卬以侑蛇饋 送者不知所始也 瀕湖集簡方 瑞竹白花蛇酒 治諸風癘癬用白花蛇一條酒潤去皮骨取肉絹袋 盛之蒸糯米一斗安麴於缸底置蛇於麴上以飯安 蛇上用物宻葢三七日取酒以蛇晒乾為末毎服三 五分溫酒下仍以濁酒并糟作餅食之尤佳 瑞竹 堂經 驗方 瀕湖白花蛇酒 治中風傷酒半身不遂口目喎 斜膚肉 痺骨節疼痛及年久 疥癬惡瘡風癩諸症用白花蛇一條取龍頭虎口黒 質白花尾有佛指甲目光丕陷者為真以酒洗潤透 去骨刺取肉四兩真羌活二兩當歸身二兩真天麻 二兩真秦艽二兩五加皮二兩防風一兩各剉勻以 生絹袋盛之入金華酒壜内懸胎安置入糯米生酒 醅五壺浸袋箬葉宻封安壜於大鍋内水煑一日取 起埋陰地七日取出毎飲一二盃仍以滓日乾碾末 酒糊丸梧子大毎服五十丸用煑酒吞下切忌見風 犯慾及魚羊鵞 麵發風之物 雞峯白花蛇膏 治營衛不和陽少陰 多手足舉動不快用 白花蛇酒煑去皮骨瓦焙取肉一兩天麻狗脊各二 兩為細末以銀盂盛無灰酒一升浸之重湯煑稠如 膏銀匙攪之入生薑汁半盃同熬匀瓶收毎服半匙 頭用好酒或白湯化服日二次神效極佳 備急方 治癩白花蛇膏 白花蛇五寸酒浸去皮骨炙乾雄黄 一兩水飛研勻以白沙蜜一觔杏仁 一觔去皮研爛同煉為膏毎服一錢溫酒化下日三 須先服通天再造散下去蟲物乃服此除根 三因 總録白花蛇散 治腦風頭痛時作時止及偏頭風用 白花蛇酒浸去皮骨天南星漿水煑 軟切炒各一兩石膏荆芥各二兩地骨皮二錢 半為末毎服一錢茶下日三服 聖濟總録 潔古 白花蛇散 治大風病白花蛇烏稍蛇各取淨肉二錢 酒炙雄黄二錢大黄五錢為末毎服二錢 白湯下三日 一服 家珍 三蛇愈風丹 治癘風手足麻木眉毛脱 落皮膚瘙痒及一切風瘡 白花蛇烏稍蛇土蝮蛇各一條並酒浸取肉晒乾苦 參頭末四兩為末以皂角一觔切酒浸去酒以水一 椀挼取濃汁石器熬膏和丸梧子大毎服七十丸煎 通聖散下以粥飯壓之日三服三日一浴取汗避風 大治例無蝮蛇有 楓子肉二兩 三因白花蛇散 治九漏瘰癧發項 腋之間痒痛憎寒 發熱白花蛇酒浸取肉二兩焙生犀角一兩二錢五 分鎊研黒牽牛五錢半生半炒青皮五錢為末毎服 二錢入膩粉五分五更時糯米飲調下痢 下惡毒為度十日一服可絶病根忌發物 俗傳白花 蛇丸 治楊梅瘡先服發散藥後服此用花蛇肉酒炙 龜板酥炙穿山甲炙蜂房炙澒粉朱砂各一錢 為末紅棗肉搗丸梧子大毎服七丸冷茶下日三忌 魚肉服盡即愈後服土茯苓藥調之 方廣心法附 餘治楊梅瘡用花蛇肉一錢銀硃二錢鉛二錢汞二 錢為末作紙撚九條毎用一條于燈盞内香油浸㸃 燈安烘爐裏放被中葢卧 熏之勿透風一日三次 托痘花蛇散 治痘瘡黒陷 白花蛇連骨 炙勿令焦三錢大丁香七枚為末毎服五分以水和 淡酒下神效移時身上發熱其瘡頓出紅活也 王 氏手 集 頭氣味有毒主治癜風毒癩 時 珍 附方 新 一 紫癜風 除風㪚以白花蛇頭二枚酒浸炙蝎 稍一兩炒防風一兩右為末毎服一 錢溫酒下日一 服 聖濟總録 目睛主治小兒夜啼以一隻為末竹瀝調少許灌之 普 濟 烏蛇 宋開寶 附 釋名烏稍蛇 綱 目 黑花蛇 綱 目 集解 志曰烏蛇生商洛山背有三稜色黒如漆性善 不噬物江東有黒稍蛇能纒物至死亦此類也 頌曰蘄州黄州山中有之乾寧記云此蛇不食生命 亦不害人多在蘆叢中吸南風及其花氣最難採捕 多于蘆枝上得之其身烏而光頭圓尾尖眼有赤光 至枯死眼不陷如活者稱之重七錢至一兩者為上 十兩至一鎰者為中粗大者力彌减也作偽者用他 蛇熏黑亦能亂真但眼不光耳宗奭曰烏蛇脊高世 稱劒脊烏稍尾細長能穿小銅錢一百文者佳有身 長丈餘者其性畏䑕狼蛇類中惟此入藥最多斆曰 凡一切蛇須辨雌雄州土蘄州烏蛇頭上有逆毛二 寸一路可長半分已來頭尾相對使之入藥如神只 重一兩以下彼處得此多留進供蛇腹下有白帶子 一條長一寸者雄也宜入藥用採得去頭及皮鱗帶 子剉斷苦酒浸一宿漉出栁木炭火炙乾再以酥炙 於屋下已地上掘坑埋一夜再炙乾用或以酒煑乾 用亦可時珍曰烏蛇有二種一種劒脊細尾者為上 一種長大無劒脊而尾稍粗者名風稍蛇亦可治風 而力 不及 肉氣味甘平無毒 論曰有 小毒 主治諸風頑痺皮膚不仁 風瘙 病 丙 穩 禾 疹疥癬 開 寶 熱毒風皮肌生癩眉髭脱落瘑疥 等瘡 甄 權 功與白花蛇同而性善無毒 時 珍 附方 舊二 新五 大風 朝野僉載云商州有人患大風家人 惡之山中為起茅屋有烏蛇墮酒罌 中病人不知飲酒漸瘥罌底見有蛇骨始知其由丸 治例治大風用烏蛇三條蒸熟取肉焙研末蒸餅 米粒大以喂烏雞待盡殺雞烹熟取肉焙研末酒服 一錢或蒸餅丸服不過三五雞即愈 秘韞用大烏 蛇一條打死盛之待爛以水二碗浸七日去皮骨入 糙未一升浸一日晒乾用白雞一隻餓一日以米飼 之待毛羽脱去殺雞煑熟食以酒下之喫 盡以熱湯一盆浸洗大半日其病自愈 紫白癜風 烏蛇肉酒炙六兩枳殻麩炒牛膝天麻各二兩熟地 黄四兩白蒺藜炒五加皮防風桂心各二兩剉片以 絹袋盛于無灰酒二斗中浸之宻封七日 毎溫服一小盞忌雞鵝魚肉發物 聖恵 靣瘡䵟皰 烏蛇肉二兩燒灰 臘猪脂調傅聖恵 嬰兒撮口 不能乳者烏蛇酒浸去 皮骨炙半兩麝香一分 為末毎用半分荆芥 煎湯調灌之 聖恵 破傷中風 項强身直定命散主 之用白花蛇烏蛇並 取向後二寸酒洗潤取肉蜈蚣一條全者 炙右為末毎服三錢溫酒調服 普濟方 膏主治耳聾綿裹豆許塞之神效 時珍恵 出聖 膽主治大風癘疾木舌脹塞 時 珍 附方 新 二 大風龍膽膏 治大風疾神效用冬𤓰一箇截 去五寸長去穰掘地坑深三尺 令淨安爪於内以烏蛇膽一箇消梨一箇置於爪上 以土隔葢之至三七日㸔一度𤓰未甚壤候七七日 三物俱化為水在𤓰皮内取出毎用一茶脚以酒和 服之三兩次立愈小可風疾毎服一匙頭 王氏博 濟 方 木舌塞脹 不治殺人用蛇膽一枚焙乾為 末傅舌上有涎吐去 聖恵 皮王治風毒氣眼生瞖唇𦂳唇瘡 時 珍 附方 新 一 小兒緊唇脾熱唇瘡 並用烏蛇皮燒灰 酥和傅之 聖恵 卵主治大風癩疾 時珍曰聖濟總録治癩風用烏蛇 卵和諸藥為丸服云與蛇肉同功 金蛇 宋開寶 附 附銀蛇 釋名金星地鱔 圖 經 銀蛇亦名錫蛇 時珍曰金銀錫以 色與功命名也金 星地鱔以 形命名也 集解 頌曰金蛇生賔州澄州大如中指長尺許常登 木飲露體作金色照日有光白者名銀蛇近皆 少捕信州上饒縣靈山鄉出一種金星地鱔酷似此 蛇冬月收捕亦能解毒時珍曰按劉恂嶺表銀異云 金蛇一名地鱔白者名錫蛇出黔州出桂州者次之 大如拇指長尺許鱗甲上分金銀解毒之功據此則 地鱔即金蛇 非二種矣 肉氣味鹹平無毒主治解中金藥毒令人肉作雞脚 裂夜含銀至曉變為金色者是也取蛇四寸炙黄煮 汁頻飲以差為度銀蛇解銀藥毒 開 寶 解衆毒止洩瀉 除邪熱 蘇 頌 療乆痢 時 珍 發明 藏器曰嶺南多毒蛇解毒之藥金蛇白藥是矣 時珍曰聖濟總録治久痢不止有金星地鱔散 用金星地鱔醋炙鉛丹白礬燒各 五錢為末毎服二錢米飲下日二 水蛇 綱目 釋名公蠣蛇 集解 時珍曰水蛇所在有之生水中大如鱓黄黒色 有纈紋囓人不甚毒陶𢎞景言公蠣蛇能化鱧 者即此也水中又有一種泥蛇黒色穴居成羣囓人 有毒與水蛇不同張文仲備急方言山中一種蛇與 公蠣相似亦 不囓人也 肉氣味甘鹹寒無毒主治消渴煩熱毒痢 時 珍 附方 新 一 聖恵水蛇丸 治消渴四肢煩熱口乾心躁水 蛇一條活者剥皮炙黄為末蝸 牛五十箇水浸五日取涎入天花粉末煎稠入 麝香一分粟飯和丸緑豆大毎服十丸薑湯下 皮主治燒灰油調傅小兒骨疽膿血不止又治手指 天蛇毒瘡 時 珍 附方 新 二 小兒骨瘡 海上方詩云小兒骨痛不堪言出 血流膿實可憐尋取水蛇皮一箇 燒灰油抹 傅庝邊 天蛇毒 劉松篁經驗方云㑹水彎陳玉田 妻病天蛇毒瘡一老翁用水蛇一 條去頭尾取中截如手指長剖去骨肉勿令病者見 以蛇皮包手指自然束𦂳以紙外裹之頓覺遍身皆 凉其病即愈數日後解視手指有一溝如 小繩蛇皮内宛然有一小蛇頭目俱全也 蛇婆 拾 遺 集解 藏器曰蛇婆生東海水中一如蛇常自浮游採 取無時時珍曰按此所言形狀功用似是水蛇 然無考證 如各列條 氣味鹹平無毒主治赤白毒痢蠱毒下血五野雞病 惡瘡炙食或燒末米飲服二錢 藏 器 黄頷蛇 綱目 附赤楝蛇 釋名黄喉蛇 俗 名 赤楝蛇一名桑根蛇 時珍曰頷喉下 也以色名赤楝 桑根象形陶 氏作赤 集解 時珍曰按肘後千金外臺諸方多用自死蛇及 蛇吞蛙䑕並不云是某蛇惟本草有蝮蛇腹中 䑕陶氏注云術家所用赤 黄頷多在人家屋間吞 䑕子雀雛見腹中大者破取乾之又蛇蛻注云草間 不甚見虺蝮蛻多是赤 黄頷輩據此則古方所用 自死蛇及蛇吞蛙䑕當是二蛇雖蛇蛻亦多用之赤 楝紅黒節節相間儼如赤楝桑根之狀黄頷黄黒相 間喉下色黄大者近丈皆不甚毒丐兒多養為戲弄 死即食之又有竹根蛇肘後謂之青蝰蛇不入藥用 最毒喜縁竹木與竹同色大者長四五尺其尾三四 寸有異㸃者名熇尾蛇毒尤猛烈中之者急炙三四 壯毒即不行仍以藥傅之又有菜花蛇亦長大黄緑 色方家亦 有用之者 肉氣味甘溫有小毒王治釀酒或入丸散主風癩頑 癬惡瘡自死蛇漬汁塗大疥煮汁浸臂腕作痛燒灰 同猪脂塗風癬漏瘡婦人妬乳猘犬咬傷 時珍梅出 肘後 師 千金 諸方 附方 新 三 猘犬囓傷 自死蛇一枚燒焦為末 納入瘡孔中 千金方 貓鬼野道 歌哭不自由五月五日自死赤蛇燒灰 井華水服方寸匕日一服 千金方 惡瘡似癩 及 馬 疥大如錢者自死蛇一條水漬至 爛去骨取汁塗之隨手瘥 千金 蛇頭主治燒灰主乆瘧及小腸癰入丸散用 時 珍 附方 新 二 發背腫毒 蛇頭燒灰醋和傅 之日三易 千金 蟇瘻瘡 五月 五日 蛇頭及野猪脂同水 衣封之佳 千金方 骨主治久瘧勞瘧炙入丸散用 時 珍 附方 新 一 一切冷漏 自死蛇取骨為末封之大痛以 杏仁膏摩之即止 千金方 涎氣味大有毒 思邈曰江南山間人一種蠱毒以蛇 涎合藥著飲食中使人病瘕積年乃 死但以雄黄蜈蚣 之藥治之乃佳 蛇吞䑕主治䑕瘻蟻瘻有細孔如鍼者以臘月猪脂 煎焦去滓塗之 時珍金 出千 蛇吞鼃主治噎膈勞𠻳蛇瘻 時 珍 附方 新 三 噎膈 用蛇含蝦蟇泥包燒 存性研末米飲服 乆勞咳𠻳 吐臭痰 者尋水 邉蛇吞青鼃未嚥者連蛇打死黄泥固濟煅研空心 酒服一二錢至效忌生冷五七日永不發也 秘韞 方 蛇瘻不愈 蛇腹鼃燒灰 封之 千金 蝮蛇 别録 下品 釋名反鼻蛇 時珍曰按王介甫字説云蝮觸之則 復其害人也人亦復之故謂之蝮 集解 𢎞景曰蝮蛇黄黒色如土白斑黄頷尖口毒最 烈虺形短而扁毒與 同蛇類甚衆惟此二種 及青蝰為猛不即療多死恭曰蝮蛇作地色鼻反口 長身短頭尾相似山南漢沔間多有之一名 蛇無 二種也頌曰蝮蛇形不長頭扁口尖頭斑身赤文斑 亦有青黒色者人犯之頭足貼著東間諸山甚多草 行不可不慎藏器曰蝮蛇錦文亦有與地同色者衆 蛇之中此獨胎産著足斷足著手斷手不爾合身麋 爛七八月毒盛時囓樹以洩其毒樹便死又吐涎沫 于草木上著人成瘡身腫名曰蛇漠瘡卒難治療方 與蛇螫同時珍曰蝮與虺陶氏言是二種蘇公言是 一種今按爾雅云蝮虺身博三寸首大如擘是以蝮 虺為一種也郭璞云蝮蛇惟南方有之一名反鼻細 頸大頭焦尾鼻上有鍼錦文如綬文間有毛如猪鬛 大者長七八尺虺則所在有之俗呼土虺與地同色 顔師古云以俗名證之郭説為是又北史高道穆云 復用元顥乃養虺成蛇是皆以蝮 為二種矣葢蝮 長大虺短小自不難辨陶説為是柳子厚蝮蛇文云 目兼蜂蠆色混泥塗其頸蹙恧其腹次且褰鼻鈎牙 穴出榛居蓄怒而蟠㘅毒而趨亦頗盡其狀也抱朴 子曰蛇類最多惟蝮中人甚急但即時以刀割去瘡 肉投於地其沸如火炙須臾焦盡人乃得活王充論 衡云蝮蛇含太陽火 氣而生故利牙有毒 附録千嵗蝮 頌曰東間一種千嵗蝮狀如蝮而短有 四脚能跳來囓人人或中之必死其囓 已即跳上木作聲云斫木斫木者不可救也若云博 叔博叔者猶可急治之用細辛雄黄等分為末内瘡 中日三四易之又以栝樓根桂末著管中宻塞勿令 走氣佩之中毒急敷之緩即不救時珍曰按字林云 䎼聴形如蜥蝪出魏興居樹上見人則跳來囓之囓 已還樹垂頭聴聞哭聲乃去即此也其狀頭尾一般 大如搗衣杵俗名合木蛇長一二尺談埜翁方名 斫木蛇又名望板歸救之用嫩黄荆葉搗爛敷之 膽氣味苦㣲寒有毒主治䘌瘡 别 録 殺下部蟲 甄 權 療諸 漏研傅之若作痛杵杏仁摩之 時珍臺 出外 肉氣味甘溫有毒主治釀作酒療癩疾諸瘻心腹痛 下結氣除蠱毒 别 録 五痔腸風瀉血 甄 權 大風諸惡風惡 瘡瘰癧皮膚頑痺半身枯死手足臟腑間重疾 藏器 曰取 活蛇一枚著器中投以醇酒一斗封定埋馬溺處周 年取開蛇已消化酒味猶存有患諸證者不過服一 升許當覺身習習而愈然有小毒不可頓服若服他 藥不復得力又曰生癩者取一枚或他蛇亦可燒熱 坐上當有赤蟲如馬尾 出仍取蛇肉塞鼻中 發明 時珍曰癩疾感天地肅殺之氣而成惡疾也蝮 蛇禀天地陰陽毒烈之氣而生惡物也以毒物 而攻毒病葢 從其類也 附方 舊 一 白癩 大蝮蛇一條勿令傷以酒一斗漬之糠 火溫令稍熱取蛇一寸和臘月猪脂搗 傅方肘 後 脂 藏器曰摩著 物皆透也 主治綿裹塞耳聾亦傅腫毒 時 珍 皮主治燒灰療丁腫惡瘡骨疽 蘇 恭 蛻主治身癢疥癬瘑瘡 蘇 恭 骨主治赤痢燒灰飲服三錢雜蛇亦可 藏 器 屎 器中養 取之 主治痔瘻 蘇 恭 腹中死䑕有小毒主治䑕瘻 别録寸千金云燒末酒 服方 匕日二不過三 日大 驗 蚖 别 録 集解 别録曰蚖類一名蚖短身土色而無文時珍曰 蚖與蝮同類即虺也長尺餘蝮大而 小其毒 則一食經所謂虺色如土小如蝮蛇者是也詳見蝮 下舊本作蚖類一名蚖誤矣當作蚖蝮類一名 即虺字蚖 字象相近傳寫脱誤爾陶氏注蝮即 蚖亦誤矣蚖既是蝮别録不應兩出今並改正 氣味 缺 主治療痺内漏 别 録 治破傷中風大風惡疾 時 珍 附方 新 一 破傷風 牙闗𦂳急口噤不開口面喎斜肢體 弛緩用土虺蛇一條去頭尾腸皮骨 醋炙地龍五條去泥醋炙天南星八錢重一枚炮右 為末醋煮麵糊丸如緑豆大毎服三丸至五丸生薑 酒下仍食稀葱白粥取汗即瘥昔宫使明光 祖向任統制官被重傷服此得效 普濟方 藍蛇 拾 遺 集解 藏器曰出蒼梧諸縣狀如蝮有約従 約斷之頭毒尾良嶺南人呼為藍藥 主治用頭合毒藥毒人至死以尾作脯食之即愈 時 珍 兩頭蛇 拾 遺 釋名枳首蛇 爾 雅 越王蛇 時珍曰枳兩也郭璞云㑹稽 人言是越王弩絃所化故名 越王蛇江東人名越王約髮博物志云馬鱉 食牛血所化然亦自有種類非盡化生也 集解 藏器曰兩頭蛇大如指一頭無口目兩頭俱能 行云見之不吉故孫叔敖埋之恐後人見之必 死也時珍曰按爾雅中央有枳首蛇中國之異氣也 劉恂嶺表録云嶺外極多長尺餘大如小指背有錦 丈腹下鮮紅人視為常不以為異羅願爾雅翼云寧 國甚多數十同穴黒鱗白章又一種夏月兩後出如 蚯蚓大有鱗其尾如首亦名兩頭蛇又張耒雜志云 黄州兩頭蛇一名山蚓云是老蚓所化行不類蛇宛 轉甚鈍此即羅 氏所云者也 肉氣味 時珍曰按南越志 云無毒夷人餌之 主治瘧疾山人收取乾之 佩于項上 時 珍 天蛇 綱目 集解 時珍曰按沈存中筆談云天蛇生幽陰之地邇 雨後則出越人深畏之其大如筯而匾長三四 尺色黄赤澆之以醋則消或以石灰糁之亦死又云 天蛇不知何物人遭其螫仍為露水所濡則遍身潰 爛或云草間花蜘蛛者非矣廣西一吏為蟲所毒舉 身潰爛一醫視云天蛇所螫不可為矣仍以藥傅其 一有腫處以鉗拔出如蛇十餘而疾終不起又錢塘 一田夫忽病癩通身潰爛號呼欲絶西溪寺僧視之 曰此天蛇毒非癩也以秦皮煮汁一斗令其恣飲 初日减半三日頓愈 又水蛇治天蛇毒見前 茍印 拾 遺 集解 藏器曰苟印一名茍斗 出潮州如蛇有四足 膏主治滴耳中治聾令左右耳徹 藏 器 蛇角 綱目 釋名骨咄犀 亦作 骨篤 碧犀 時珍曰按陶九成輟耕録云 骨咄犀大蛇之角也當作蠱 毒謂其解蟲毒如犀角也唐書有古都 國亦産此則骨咄又似古都之訛也 集解 時珍曰按大明㑹典云蛇角出哈宻衛劉郁西 域記云骨篤犀即大蛇角出西畨曹昭格古論 云骨篤犀碧犀也色如淡碧玉稍有黄色其文理似 角扣之聲清越如玉磨刮嗅之有香燒之不臭最貴 重能消腫解毒洪邁松漠紀聞云骨咄犀犀不甚 大紋如象牙帶黄色作刀靶者已為無價之寶也 氣味有毒主治消腫毒解諸毒蠱毒以毒攻毒也 時 珍 諸蛇 綱目 釋名 時珍曰蛇字古作它俗作虵有余移佗三音篆 文象其宛轉屈曲之形其行委佗故名嶺南人 食之或呼為訛或呼為茅鱓按山海經云海外 西南人以蟲為蛇號蛇為魚則自古已然矣 集解 時珍曰蛇類璅語不可類 從者萃族於左以便考閲 蛇在禽為翼火 天文 象形 居南 方 在卦為巽風 已為 蛇 在神為𤣥武 北方之神𤣥龜 纁蛇相合也 在物為毒蟲 出説 文 有水火草木土五種 出北 戸録 青黄赤 白黑金翠斑花諸色 見各 條 毒蟲也而有無毒者 金蛇 水蛇 無 毒 鱗蟲也而有生毛者 蝮蛇文間有毛山海經 云長蛇毛如彘毫也 卵生 也而有胎産者 蝮蛇 胎生 腹行也而有四足者 鱗蛇千嵗 蝮茍印蜥 蝪皆 有足 又有冠者 雞冠蛇頭上 有冠最毒 角者 三角蛇 有角 翼者 西山 經云 太華山有蛇六足 四翼名曰肥 飛者 山海經云柴桑多飛蛇 荀子云螣蛇無足而飛 獸首 者 大荒經云肅慎國 有琴蛇獸首蛇身 人面者 江湖紀聞云嶺表有人 面蛇能呼人姓名害人 惟畏 蜈蚣 兩首者 枳首 蛇 兩身者 北山經云渾夕之山有蛇 曰肥遺一首兩身見則大 旱管子曰涸水之精名曰蟡狀如蛇 一首兩身長八尺呼其名可取魚鱉 岐尾者 廣志云 出雲南 鈎尾者 張文仲云鈎蛇尾如鈎 能鈎人獸入水食之 熇尾者 葛洪云熇尾 蛇似青蝰其 尾三四寸有 異色最毒 柂形者 張文仲云柂蛇形似柂長七八 尺中人必死削船柂煮汁浸之 杵形者 即合 木蛇 又有青蝰 即竹 根蛇 白蝰蒼虺文蝮白頸黑 甲赤目黄口之類 張文仲云惡蛇甚多四五月青蝰 蒼虺白頸大蝪六七月白蝰文蝮 黒甲亦目黄口反鈎三角之類皆毒之猛烈者又南 方有呴蛇人若傷之不死終身伺其主雖百衆人中 亦來取之惟百 里外乃免耳 蛇出以春出則食物 蛇以春夏為 晝秋冬為夜 其 蟄以冬蟄則含土 至春吐出 即蛇黄石 其舌雙 物理論云舌者 心苗火旺于己 巳為蛇故 蛇雙舌 其耳聾 埤雅云蛇 聾虎齆 其聴以目 埤 雅 其蟠向壬 淮南 子 其毒在涎 弄蛇洗淨涎則無毒也蛇涎着人生 蛇漠瘡吐涎成絲能害人目段成式 云蛇怒時 毒在頭尾 其珠在口 陸佃云龍珠在頷蛇珠在口懷 味之蛇多喜投暗見人張口吐 氣如 燼 其行也紆 淮南子云 蛇屬紆行 其食也吞 有牙 無齒 皮數解脱 變化論云龍 易骨蛇易皮 性曉方藥 出稽聖賦又異苑云田父見 蛇被傷一蛇銜草傅之遂去 其人採草治 瘡名曰蛇銜 蛇交蛇則雄入雌腹 交已即退出也段 成式云人見蛇交 三年死李廷飛云 人見蛇交主有喜 蛇交雉則生蜃及蟂 詳見蛟龍魯 至剛云蛇交 雉生卵遇雷入土久則成蛟不入土但為雉耳述異 記云江淮中有獸名能乃蛇精所化也冬則為雉春 復為 蛇 蛇以龜鱉為雌 埤雅云大要純雌以蛇為雄蛇 求於龜鱉則生龜鱉蛇求於雉 則生蜃蛟物 異而感同也 又與鱧鱓通氣 見本 條 入水交石斑魚 見 本 條 入山與孔雀匹 禽經云鵲見蛇則噪而 奔孔見蛇則喜而躍 竹化蛇蛇 化雉 異苑云大元中汝南人伐木見一竹中央已成 蛇形而枝葉如故又桐廬民伐竹見蛇化雉頭 頃已就身猶蛇也乃 知竹化蛇蛇化雉 䕫憐蛇蛇憐風 出莊 子 水蛇化鱓 名蛇鱓 有毒 螣蛇化龍 神蛇能乗雲霧 而飛游千里 螣蛇聴孕 出變化 論又抱 朴子云螣 蛇不交 蟒蛇目圓 出述異記 大蛇曰蟒 巴蛇吞象 山海經云 巴蛇食象 三年而 出其骨 蚺蛇吞鹿 詳見 條本 𤣥蛇吞麈 大鹿也出 山海經 活褥蛇 能捕䑕 唐書云貞觀中波斯國獻 之狀同䑕色正青能捕䑕 食蛇䑕能捕蛇 唐 書 云罽賔國有食蛇䑕尖喙赤尾能食 蛇被蛇螫者以䑕嗅而尿之立愈 蛇吞䑕而有囓 蛇之䑕狼 冦曰嘗見一烏蛇長丈餘有䑕狼 囓蛇頭曳之而去亦相畏伏耳 蛇吞蛙 而有制蛇之田父 洽聞記云蝦蟇大者名田父見蛇 則銜其尾良久蛇死尾後數寸皮 不損而肉 已盡矣 蛇令豹止而有食蛇之貘 淮南子云蛇令 豹止物相制也 貘乃白豹 食蛇及鐵 龜蛇同氣而有呷蛇之龜 見攝 龜 𤣥龜食蟒 王起云以小制大 禽之制在氣也 蝍蛆甘帶 出莊子蝍蛆蜈蚣也帶 蛇也陸佃云蜈蚣見大 蛇能以氣禁之啖其腦眼蟾蜍食蝍蛆蝍蛆食蛇蛇 食蟾蜍物畏其天也墨客揮犀云蜈蚣逐蛇蛇即張 口乃入其 腹食之 鴆步則蛇出鵙鳴則蛇結 出禽經鴆鳥能 禹步禁呪使大 石自轉取蛇食之蛇入口 即麋也鸛亦然鵙伯勞也 鸛鶴鷹鶻鶖皆鳥之食蛇 者也 蛇鷹蛇鶻 餘見本條 虎猴麂麝牛皆獸之食蛇者也 玃猴 食蛇 牛食蛇則 獨肝有毒 蛇所食之蟲則蛙䑕燕雀蝙蝠鳥雛所食 之草則芹茄石楠茱茰蛇粟 噇子 也 所憎之物則蘘荷 菴䕡蛇芮草鵞糞所畏之藥則雄黄雌黄羖羊角蜈 蚣 千金云入山佩武都雄黄雌黄或燒 羖羊角烟或筒盛蜈蚣則蛇不敢近 誤觸萵菜則 目不見物 出續墨 客揮犀 炙以桑薪則足可立出 藏器曰蛇 有足見之 不佳惟桑薪火炙之則見不足怪也陶𢎞景曰五 月五日燒地令熱以酒沃之置蛇于上則足見 蛇 蟠人足淋以熱尿或沃以熱湯則自解蛇入人竅炙 以艾炷或辣以椒末則自出 以艾炷炙蛇尾或割破 蛇尾塞以椒末即出 内解蛇毒之藥則雄黄貝母大蒜薤白蒼耳外治蛇 蠚之藥則大青鶴蝨苦苣堇菜射菵薑黄乾薑白礬 黑豆葉黄荆葉蛇含草犬糞鵝糞蔡苴機糞 本草綱目卷四十三
欽定四庫全書 本草綱目卷四十四目録 鱗之四 魚類三十一種 鯉魚 本經 鱮魚 綱目魚 即鰱 鱅魚 拾遺 鱒魚 綱目魚即 赤眼 鯇魚 拾遺魚 即草 青魚 開寶 竹魚 綱目 鰶魚 開寶 白魚 開寶 鯼魚 食療 鱤魚 綱目 石首魚 開寳附墨 頭魚 勒魚 綱目 鱭魚 食療 鰣魚 食療 嘉魚 開寳 鯧魚 拾遺 鯽魚 别録附 䲙魚 魴魚 食療 即鯿 鱸魚 嘉祐 鱖魚 開寶附 鰧魚 鯊魚 綱目 杜父魚 拾遺 石斑魚 綱目 石鮅魚 拾遺 黄鯝魚 綱目 鰷魚 綱目 鱠殘魚 食鑑魚 即銀 鱵魚 綱目 鱊魚 綱目 金魚 綱目附 丹魚 右附方舊十三新六十 鱗之四 鱗魚二十八種 附録九種 鱧魚 本經 鰻鱺魚 别録 海鰻鱺 日華 鱓魚 别録 鰌魚 綱目 鱣魚 拾遺魚 即黄 鱘魚 拾遺 牛魚 拾遺 鮠魚 拾遺魚 即鮰 鮧魚 别録魚 即鮎 䱱魚 綱目魚即 孩兒 鯢魚 拾遺 黄顙魚 食療 河豚魚 開寳 海豚魚 拾遺 比目魚 食療 鮹魚 拾遺 鮫魚 唐本魚 即沙 烏賊魚 本經附 柔魚 章魚 綱目 海鷂魚 拾遺魚即 少陽 文鰩魚 拾遺 魚虎 拾遺 魚師 綱目 海蛇 拾遺 鰕 别録 海鰕 拾遺 海馬 拾遺 附録 鮑魚 别録魚 即薧 鱁鮧 拾遺膠 即鰾 魚鱠 拾遺 魚鮓 拾遺 魚脂 拾遺 魚魫 綱目 魚鱗 綱目 魚子 綱目 諸魚有毒 拾遺 右附方舊九新六十 本草綱目卷四十四目録
欽定四庫全書 本草綱目卷四十四 鱗之三 魚類三 十一種 鯉魚 本經 上品 釋名 時珍曰鯉鱗有十字文理故名鯉雖困死鱗不 反白頌曰崔豹云兖州人呼赤鯉為𤣥駒白鯉 為黄驥黄 鯉為黄騅 集解 别録曰生九江池澤取無時頌曰處處有之其 脇鱗一道従頭至尾無大小皆三十六鱗每鱗 有小黑㸃諸魚惟此最佳故為食品上味𢎞景曰鯉 為諸魚之長形既可愛又能神變乃至飛越江湖所 以仙人琴高乗之也山 上水中有此不可食 肉氣味甘平無毒 日華曰凉有小毒宗奭曰鯉至陰 之物其鱗三十六陰極則陽復故 素問言魚熱中脉訣言熱則生風食之多能發風熱 日華言凉非也風家食之貽禍無窮時珍曰按丹溪 朱氏言諸魚在水無一 之停皆能動風動火不獨 鯉也 詵曰鯉脊上兩筋及黑血有毒溪澗中者毒 在腦俱不可食凡炙鯉魚不可使烟入目損目光三 日内必騐也天行病後下痢及宿癥俱不可食服天 門冬硃砂人不可食不 可合犬肉及葵菜食 主治煮食治欬逆上氣黄疸 止渴治水腫脚滿下氣 别 録 治懷妊身腫及胎氣不安 日 華 煮食下水氣利小便 時 珍 作鱠溫補去冷氣痃癖氣 塊横闗伏梁結在心腹 藏 器 治上氣欬𠻳喘促 心 鏡 燒末 能發汗定氣喘欬𠻳下乳汁消腫米飲調服治大人 小兒暴痢用童便浸煨止反胃及惡風入腹 時 珍 發明 時珍曰鯉乃陰中之陽其功長於利小便故能 消腫脹黄疸脚氣喘𠻳濕熱之病作鱠則性溫 故能去痃結冷氣之病燒之則従火化故能發散風 寒平肺通乳解腸胃及腫毒之邪按劉河間云鯉之 治水鶩之利水所 謂因其氣相感也 附方 舊五 新八 水腫 范汪用大鯉魚一頭醋三升煮乾食 一日一作 外臺用大鯉一尾赤小 豆一升水二斗煮食飲汁 一頓服盡當下利盡即差 妊娠水腫 方同 上 水腫脹滿 赤尾鯉魚一觔破開不見水及鹽以生礬五錢研末 入腹内火紙包裹外以黄土泥包放竈内煨熟取出 去紙泥送粥食頭者上消食身尾者下消 一日用盡屢試經驗 揚拱醫方摘要 妊娠感寒 用鯉魚一頭燒末酒服 方寸匕令汗出 秘録 胎氣不長 用鯉魚肉同鹽棗 煮汁飲之 集驗 胎動不安 及婦人數傷胎下血不止鯉魚一箇治凈 阿膠炒一兩糯米二合水二升入葱薑橘 皮鹽各少許煮臛食 五七日效 聖恵方 乳汁不通 用鯉魚一頭燒末每 服一錢酒調下 産 寶 咳𠻳氣喘 用鯉魚一頭去鱗紙裹炮熟去刺 研末同糯米煮粥空心食 心鏡 惡風 入腹 久腫惡風入腹及女人新産風入産户内如馬 鞭嘘吸短氣咳𠻳者用鯉魚長一尺五寸以尿 浸一宿平旦以木箆従頭貫至尾文火 炙熟去皮空心頓食勿用鹽醋 外臺 反胃吐食 用 鯉 魚一頭童便浸一夜炮焦研 末同米煮粥食之 夀域 一切腫毒 已潰未潰者 用鯉魚燒灰 醋和塗之以愈 為度 外臺 積年骨疽 一揑一汁出者熬飴餹勃 瘡上仍破生鯉魚潝之頃 時刮視蟲出更洗傅 藥蟲盡則愈 肘後 小兒木舌 長大滿口鯉魚肉切 片貼之以帛繫定 聖恵 方 鮓氣味鹹平無毒 𢎞景曰不可合豆 藿食乃成消渴 主治殺蟲 藏 器 附方 新 一 聤耳有蟲 膿血日夜不止用鯉魚鮓三觔鯉 魚腦一枚鯉魚腸一具洗切烏麻 子炒研一升同搗入器中㣲火炙暖布裹貼 耳兩食頃有白蟲出盡則愈慎風寒 千金 膽氣味苦寒無毒 之才曰蜀 漆為使 主治目熱赤痛青盲明 目乆服强悍益志氣 本 經 㸃眼治赤腫翳痛塗小兒熱 腫 甄 權 㸃雀目燥痛即明 肘 後 滴耳治聾 藏 器 附方 舊一 新三 小兒咽腫 痺痛者用鯉魚膽二十枚和竈 底土以塗咽外立效 千金方 大人陰痿 鯉魚膽雄雞肝各一枚為末雀卵 和丸小豆大每吞一丸 千金方 睛上生 暈 不問久新鯉魚長一尺一寸者取膽滴銅 鏡上陰乾竹刀刮下每㸃少許 總録 赤眼腫 痛 聖濟總録用鯉魚膽十枚膩粉一錢和匀瓶收日 㸃 十便良方用鯉膽五枚黄連末半兩和勻入 蜂蜜少許瓶盛安飯上蒸熟每用 貼目皆日五七度亦治飛血赤脉 脂主治食之治小兒驚忤諸癎 大 明 腦髓主治諸癎 蘇 恭 煮粥食治暴聾 大 明 和膽等分頻㸃 目眥治青盲 時 珍 附方 新 二 耳卒聾 竹筒盛鯉魚腦於飯上 蒸過注入耳中 千金 耳膿有蟲 鯉 魚 腦和桂末搗匀綿 裹塞之 千金方 血主治小兒火瘡丹腫瘡毒塗之立差 蘇 恭 腸主治小兒肌瘡 蘇 恭 䁎耳有蟲同酢𢷬爛帛褁塞之 痔瘻有蟲切斷炙熟帛褁坐之俱以蟲盡為度 時 珍 子 𢎞景曰合猪 肝食害人 目主治刺瘡傷風傷水作腫燒灰傅之汁出即愈 藏 器 齒主治石淋 别録末頌曰古今録驗治石淋用齒一 升研 以三嵗醋和分三服一日服盡 外臺治卒淋用酒服時珍曰古 方治石淋多用之未詳其義 骨主治女子赤白帶下 别 録 陰瘡魚鯁不出 蘇 恭 皮主治 病 丙 穩 禾 疹 蘇 恭 燒灰水服治魚鯁六七日不出者日 二服 録 驗 鱗主治産婦滯血腹痛燒灰酒服亦治血氣 蘇 頌 燒灰 治吐血崩中漏下帶下痔瘻魚鯁 時 珍 發明 時珍曰古方多以皮鱗燒灰入崩漏痔瘻藥 中葢取其行滯血耳治魚鯁者従其類也 附方 新 三 痔漏疼痛 鯉魚鱗二三片綿裹如棗形納 入坐之其痛即止 儒門事親 諸 魚骨鯁 鯉脊三十六鱗焙研凉水服之 其刺自跳出神妙 筆峯雜興 鼻衂不止 鯉 魚 鱗炒成灰每冷水 服二錢 普濟方 鱮魚 音序 綱目 釋名鰱魚 時珍曰酒之美者曰 魚之美者曰鱮陸 佃云鱮好羣行相與也故曰鱮相連也故 曰鰱傳云魚 屬連行是矣 集解 時珍曰鱮魚處處有之狀如鱅而頭小形扁細 鱗肥腹其色最白故西征賦云華魴躍鱗素鱮 揚鬐失水易 死葢弱魚也 肉氣味甘溫無毒主治溫中益氣多食令人熱中發 渴又發瘡疥 時 珍 鱅魚 音庸 拾遺 釋名鱃魚 音秋出海經時珍曰此魚中之下品葢魚 之庸常以供饈食者故曰鱅曰饈鄭𤣥作 溶 魚 集解 藏器曰陶注鮑魚云今以鱅魚長尺許者完作 淡乾魚都無臭氣其魚目旁有骨名乙禮記云 食魚去乙是矣然劉元紹言海上鱅魚其臭如尸海 人食之當别一種也時珍曰處處江湖有之狀如鰱 而色黒其頭最大有至四五十觔者味亞于鰱鰱之 美在腹鱅之美在頭或以鰱鱅為一物誤矣首之大 小色之黑白大不相侔山海經云 鱃魚似鯉大首食之已疣是也 肉氣味甘溫無毒 藏器曰秪可供 食别無功用 主治暖胃益人 汪 頴 食之已疣多食動風熱發瘡疥 時 珍 鱒魚 綱目 釋名鮅魚 必 赤眼魚 時珍曰説文云鱒鮅赤目魚也 孫炎云鱒好獨行尊而必者故 字従尊 従必 集解 時珍曰處處有之狀如鯶而小赤脉貫瞳身圓 而長鱗細于鯶青質赤草好食螺蚌善于遁網 肉氣味甘溫無毒主治暖胃和中多食動風熱發疥 癬 時 珍 鯇魚 音患 拾遺 釋名鰀魚 音 緩 草魚 時珍曰鯇又音混郭璞作鯶其性 舒緩故曰鯇曰鰀俗名草魚因其 食草也江閩畜魚 者以草飼之也 集解 藏器曰鯇生江湖中似鯉時珍曰郭璞云鯶子 似鱒而大是矣其形長身圓肉厚而鬆狀類青 魚有青鯇白鯇二色白 者味勝商人多䱒之 肉氣味甘溫無毒 時珍曰李廷飛 云能發諸瘡 主治暖胃和中 時 珍 膽 臘月收 取陰乾 氣味苦寒無毒主治喉痺飛尸水和攪服 藏 器 一切骨鯁竹木刺在喉中以酒化二枚溫呷取吐 時 珍 青魚 宋開 寶 釋名 時珍曰青亦作鯖以 色名也大者名䱾魚 集解 頌曰青魚生江湖間南方多有北地時或有之 取無時似鯇而背正青色南人多以作鮓古人 所謂五侯鯖即此其頭中枕骨蒸令氣通曝乾狀如 琥珀荆楚人煮拍作酒器梳箆甚佳舊注言可代琥 珀者 非也 肉氣味甘平無毒 日華曰㣲毒 服术人忌之 主治脚氣濕痺 開 寶 同 韭白煮治脚氣脚弱煩悶益氣力 張 鼎 鮓氣味與服石人相反 開寶𢎞景曰不可合生胡 荽生葵菜豆藿麥醤同食 頭中枕主治水磨服主心腹卒氣痛 開 寶 治血氣心痛 平水氣 日 華 作飲器解蠱毒 時 珍 眼睛汁主治注目能夜視 開 寶 膽 臘月收 取陰乾 氣味苦寒無毒主治㸃暗目塗熱瘡 開 寶 消 赤目腫痛吐喉痺痰涎及魚骨鯁療惡瘡 時 珍 發明 時珍曰東方青色入通肝膽開竅於目用青魚 膽以治目疾葢取此義其治喉痺骨鯁則取漏 泄係乎酸 苦之義也 附方 新 二 乳蛾喉痺 青魚膽含嚥用一方用汁灌鼻中 取吐 萬氏 膽礬盛青魚膽中 陰乾每用少許㸃喉取吐 一方用朴硝代膽礬 赤目障翳 青魚膽頻頻㸃 之 一方加黄 連海螵蛸各等分大龔氏易簡用黄連切片井水熬 濃去滓煎成膏入 青魚膽汁和就入片腦少許瓶 收宻封每日 㸃之甚妙 一切障瞖 魚膽丸用青魚膽鯉魚膽青 羊膽牛膽各半兩熊膽二錢 半麝香少許石决明一兩為末糊丸 梧子大每空心茶下十丸 龍木論 竹魚 綱目 集解 時珍曰出桂林湘灕諸江中狀如青魚大而少 骨刺色如竹色青翠可愛鱗下間以朱㸃味如 鱖魚肉為 廣南珍品 肉氣味甘平無毒主治和中益氣除濕氣 時 珍 鯔魚 宋開 寳 釋名子魚 時珍曰鯔色鯔黒故 名粤人訛為子魚 集解 志曰鯔魚生江河淺水中似鯉身圓頭扁骨軟 性喜食泥時珍曰生東海狀如青魚長者尺餘 其子滿腹有黄脂味美獺喜食 之吳越人以為佳品醃為鮝腊 肉氣味甘平無毒主治開胃利五臟令人肥健與百 藥無忌 開 寶 白魚 宋開 寳 釋名鱎魚 音喬去聲時珍曰白亦作鮊 白者色也鱎者頭尾向上也 集解 劉翰曰生江湖中色白頭昂大者長六七尺時 珍曰鮊形窄腹扁鱗細頭尾俱向上肉中有細 刺武王白魚 入舟即此 肉氣味甘平無毒 詵曰鮮者宜和豉作羮雖不發病 多食亦泥人經宿者勿食令人腹 冷炙食亦少動氣或醃或糟藏皆可 食瑞曰多食生痰與棗同食患腰痛 主治開胃下氣 去水氣令人肥健 開 寶 助脾氣調五臟理十二經絡舒 展不相及氣 食 療 治肝氣不足補肝明目助血脈炙瘡 不發者作鱠食之良患瘡癤人食之發膿 日 華 發明 時珍曰白魚比他魚似可食亦能熱中發瘡所 謂補肝明目調五臟理十二經絡者恐亦溢美 之詞未足多信當 以開寶注為正 鯼魚 食 療 釋名 時珍曰鯼性啖魚其目瞍視故謂之鯼異物 志以為石首魚非也食療作鯮古無此字 集解 時珍曰鯮生江湖中體圓厚而長似鱤魚而腹 稍起扁額長喙口在頷下細鱗腹白背㣲黄色 亦能噉魚大 者二三十觔 肉氣味甘平無毒主治補五臟益筋骨和脾胃多食 宜人作鮓尤宜曝乾香美亦不發病 孟 詵 鱤魚 音感 綱目 釋名 魚 音 紺 鰥魚黄頰魚 時珍曰鱤敢也 䐄也䐄 音陷食而無厭也健而難 取吞㗖同類力敢而䐄物者也其性 獨行故曰鰥詩云其魚魴鰥是矣 集解 時珍曰鱤生江湖中體似鯮而腹平頭似鯇而 口大頰似鮎而色黄鱗似鱒而稍細大者三四 十觔啖魚最毒池中有此不能畜魚東山經云姑兒 之水多鱤魚是也異苑云諸魚欲産 以頭衝其腹 世謂之衆魚生母然諸魚生子必雄魚衝 其腹仍尿白以葢其子不必盡是 魚也 肉氣味甘平無毒主治食之已嘔暖中益胃 時 珍 石首魚 宋開 寶 釋名石頭魚 嶺表 録 鮸魚 音免録 拾遺 江魚 浙 志 黄花魚 臨海 志 乾者名鮝魚 音想亦作鱶養時珍曰鮝能養人人恒 想之故字従 羅願云諸魚薨乾皆為 鮝其美不及石首故獨得専稱以白者為 佳故呼白鮝若露風則變紅色失味也 集解 志曰石首魚出水能鳴夜視有光頭中有石如 碁子一種野鴨頭中有石云是此魚所化時珍 曰生東南海中其形如白魚扁身弱骨細鱗黄色如 金首有白石二枚瑩潔如玉至秋化為冠鳬即野鴨 有冠者也腹中白鰾可作膠臨海異物志云小者名 䠓水其次名春來田九成逰覽志云每嵗四月來自 海洋綿亘數里其聲如雷海人以竹筒探水底聞其 聲乃下網截流取之潑以淡水皆圉圉無力初水來 者甚佳二水三水來者 魚漸小而味漸減矣 附録墨頭魚 時珍曰四川嘉州出之狀類鯶子長者 及尺其頭黑如墨頭上有白子二枚又 名北斗魚常以二三月 出漁人以火夜炤乂之 肉氣味甘平無毒主治合蓴菜作羮開胃益氣 開 寶 鮝主治炙食能消𤓰成水治暴下痢及卒腹脹不消 開 寶 消宿食主中惡鮮者不及 張 鼎 發明 時珍曰陸文量菽園雜記云痢疾最忌油膩生 冷惟白鮝宜食此説與本草主下痢相合葢鮝 飲鹹水而性不熱且無脂不膩故 無熱中之患而消食理腸胃也 附方 新 一 蜈蚣咬傷 白鮝皮貼 之 集成 頭中石魫主治下石淋水磨服亦燒灰飲服日三 開 寶 研末或燒研水服主淋瀝小便不通煮汁服解砒霜 毒野菌毒蠱毒 時 珍 附方 新 二 石淋諸淋 石首魚頭石十四箇當歸等分為 末水二升煮一升頓服立愈 外 臺秘 要方 聤耳出膿 石首魚魫研末或燒存 性研摻耳 集簡方 勒魚 綱目 釋名 時珍曰魚腹有 硬刺勒人故名 集解 時珍曰勒魚出東南海中以四月至漁人設網 候之聴水中有聲則魚至矣有一次二次三次 乃止狀如鰣魚小首細鱗腹下有硬刺如鰣腹之刺 頭上有骨合之如鶴喙形乾者謂之勒鮝吳人嗜之 甜𤓰生者用勒鮝骨挿蒂上 一夜便熟石首鮝骨亦然 肉氣味甘平無毒主治開胃暖中作鮝尤良 時 珍 鰓主治瘧疾以一寸入七寶飲酒水各半煎露一夜 服 時珍方 摘𤣥 鱭魚 音劑 食療 釋名鮆魚 音 劑 鮤魚 音 列 刀 音 篾 魛魚 音 刀 鰽魚 廣韻音道 亦作鮂 望魚 時珍曰魚形如劑物裂篾之刀 故有諸名魏武食制謂之望魚 集解 時珍曰鱭生江湖中常以三月始出狀狹而長 薄如削木片亦如長薄尖刀形細鱗白色吻上 有二硬鬚腮下有長鬛如麥芒腹下有硬角刺快利 若刀腹後近尾有短鬛肉中多細刺煎炙或作鮓鱐 食皆美烹煮不如淮南子云鮆魚飲而不食鱣鮪食 而不飲又異物志云鰽魚初夏従海中泝流而上長 尺餘腹下如刀肉中細骨如毛云是鰽鳥所化故腹 内尚有鳥腎二枚其鳥白色如鷖羣飛至夏鳥藏魚 出變化無疑然今鱭魚亦 自生子未必盡鳥化也 肉氣味甘溫無毒 詵曰發疥不可多食 源曰助火動痰發疾 鮓主治貼痔瘻 時 珍 附方 新 一 瘻有數孔 用耕垈土燒赤以苦酒浸之合壁 土令熱以大鮆鮓展轉染土貼之 每日一次 千金方 鰣魚 食 療 釋名 寗源曰初夏時有 餘月則無故名 出産 時珍曰按孫愐云鰣出江東今江中皆有而江 東獨盛故應天府以充御貢每四月鱭魚出後 即出云従海中泝上人甚珍之 惟蜀人呼為瘟魚畏而不食 集解 時珍曰鰣形秀而扁㣲似魴而長白色如銀肉 中多細刺如毛其子甚細膩故何景明稱其銀 鱗細骨彭淵材恨其美而多刺也大者不過三尺腹 下有三角硬鱗如甲其肪亦在鱗甲中自甚惜之其 性浮㳺漁人以絲網沈水數寸取之一絲罣鱗即不 復動才出水即死最易餒敗故袁達禽蟲述云鰣魚 罥網而不動䕶其鱗也不宜烹煮惟以筍莧芹荻之 屬連鱗蒸食乃佳亦可糟藏之其鱗與他魚不同石 灰水浸過晒乾層層起 之以作女人花鈿甚良 肉氣味甘平無毒 詵曰發 疳痼 主治補虚勞 孟 詵 蒸下油以 瓶盛埋土中取塗湯火傷甚效 寗 源 嘉魚 宋開 寶 釋名鮇魚 音 味 拙魚 綱 目 丙穴魚 藏器曰左思蜀都賦云 嘉魚出於丙穴李善註 云魚以丙日出穴或云穴向丙耳魚豈能擇日出入 耶按抱朴子云燕避戊巳鶴知夜半魚豈不知丙日 乎時珍曰嘉美也杜甫詩云魚知丙穴由來美是矣 河陽呼為鮇魚言味美也蜀人呼為拙魚言性純也 丙穴之説不一按文選注云丙穴在漢中沔縣北有 二所常以三八月取之丙地名也水經云丙水出丙 穴穴口向丙故名嘉魚常以三月出穴十月入穴黄 鶴云蜀中丙穴甚多不獨漢中也嘉州雅州梁山大 邑順政諸縣皆有丙穴嘉魚 常以春末出游冬月入穴 集解 志曰嘉魚乃乳穴内小魚也常食乳水所以益 人時珍曰按任豫益州記云嘉魚蜀郡處處有 之狀如鯉而鱗細如鱒肉肥而美大者五六觔食乳 泉出丙穴二三月隨水出穴八九穴逆水入穴䕫州 志云嘉魚春社前出秋社後歸首有黒㸃長身細鱗 肉白如玉味頗鹹食鹽泉故也范成大虞衡志云嘉 魚狀如鰣而多脂味極美梧州人以為鮓餉逺劉恂 嶺表録云蒼梧戎縣江水日出嘉魚似鱒而肥美衆 魚莫及每炙食以芭蕉隔火 恐脂滴火中也又可為脡 肉氣味甘溫無毒 詵曰㣲有毒 而味多珍美 主治食之令人肥健 悅澤 開 寶 煑食治腎虚消渴勞痩虚損 藏 器 發明 志曰此魚食乳水功用同乳能久食之力强於 乳有似英雞詵曰常於崖石下孔中食乳石沫 故補 益也 鯧魚 拾 遺 釋名䱽魚 録 異 鯧鯸魚 拾 遺 昌䑕 藏器時珍曰昌美也以 味名或云魚游於水羣 魚隨之食其涎沫有類於娼故名閩人訛 為䱽魚廣人連骨煮食呼為狗瞌睡魚 集解 藏器曰鯧魚生南海狀如鯽身正圓無硬骨作 炙食至美時珍曰閩浙廣南海中四五月出之 嶺表録云形似鯿魚腦上突起連背身圓肉厚白如 鱖肉只有一脊骨治之以葱薑缶之以梗米其骨亦 軟而 可食 肉氣味甘平無毒主治令人肥健益氣力 藏 器 腹中子氣味有毒令人痢下 藏 器 鯽魚 别録 上品 釋名鮒魚 音附時珍按陸佃埤雅云鯽魚旅行以 相即也故謂之鯽以相附也故謂之鮒 集解 保昇曰鯽所在池澤有之形似小鯉色黒而體 促壯大而脊隆大者至三四觔時珍曰鯽喜偎 泥不食雜物故能補胃冬月肉厚子多其味尤美酈 道元水經註云蘄州廣齊青林湖鯽魚大二尺食之 肥美辟寒暑東方朔神異經云南方湖中多鯽魚長 數尺食之宜暑而辟風寒吕氏春秋云魚之美者有 洞庭之鮒觀此則鯽 為佳品自古尚矣 附録䲙魚 詵曰一種䲙魚與鯽頗同而味不同功亦 不及云䲙是櫛化鯽是稷米所化故腹尚 有米色寛大者是鯽狹小者是䲙也時珍曰孟氏言 鯽䲙皆櫛稷化成者殊為謬説惟鼢䑕化䲙䲙化鼢 䑕鎦績霏雪録中嘗書之時珍亦嘗見之此亦生生 化化之理鯽䲙多子不盡然爾䲙魚即爾雅所謂鱖 鯞郭璞所謂妾魚婢魚崔豹所謂青衣魚世俗所謂 鰟魮鯽也似鯽而小且薄黑而揚赤其形以三為率 一前二後若婢妾然故名鯽頌曰黔中 一種重唇石鯽魚味美亦 之類也 肉氣味甘溫無毒 鼎曰和蒜食少熱同沙餹食生疳 蟲同芥菜食成腫疾同猪肝雞肉 雉肉鹿肉猴肉食生癰 疽同麥門冬食害人 主治合五味煮食主虛羸 藏 器 溫中下氣 大 明 止下痢腸痔 保昇冬夏月熱痢 有益 月不宜 合蓴作 羮主胃弱不下食調中益五臟合茭首作羮主丹石 發熱 孟 詵 生𢷬塗惡核腫毒不散及瘑瘡同小豆𢷬塗 丹毒燒灰和醬汁塗諸瘡十年不瘥者以猪脂煎灰 服治腸癰 蘇 恭 合小豆煑汁服消化腫炙油塗婦人陰 疳諸瘡殺蟲止痛釀白礬燒研飲服治腸風血痢釀 硫黄煅研釀五倍子煅研酒服竝治下血釀茗葉煨 服治消渴釀胡蒜煨研飲服治膈氣釀緑礬煆研飲 服治反胃釀鹽花燒研摻齒疼釀當歸燒研揩牙烏 髭止血釀砒燒研治急疳瘡釀白鹽煨研搽骨疽釀 附子炙焦同油塗頭瘡白秃 時 珍 發明 震亨曰諸魚屬火獨鯽屬土有調 胃實腸之功若多食亦能動火 附方 舊五新 三十二 鶻突羮 治脾胃虚冷不下食以鯽魚半 觔切碎用沸䜴汁投之入胡椒 蒔蘿薑橘末空 心食之 心鏡 卒病水腫 用鯽魚三尾去腸留鱗以 商陸赤小豆等分填滿扎 定水三升煑糜去魚食豆飲汁二日 一作不過三次小便利愈 肘後方 消渴飲水 用鯽 魚一 枚去腸留鱗以茶葉填滿紙包煨熟 食之不過數枚即愈 吳氏心統 腸風下血 百一 方治 活鯽一大尾去腸留鱗入五倍子末填滿泥固煆存 性為末酒服一錢或飯丸日三服 又用硫黄一兩 如上法煆 服亦效 酒積下血 酒煮鯽魚常食最 效 便氏食療方 腸痔滴血 常 以 鯽魚作羮 食 外臺 腸風血痔 用活鯽魚翅側穿孔去腸留鱗 入白礬末二錢以儍包紙裹煨 存性研末每服二錢米飲 下每日二服 直指方 血痢禁口 方同 上 反胃吐食 用大鯽魚一尾去腸留鱗入緑礬末令滿泥 固煆存性研末每米飲服一錢日二 本事 膈氣吐 食 用大鯽魚去腸留鱗切大蒜片填滿紙包十日泥 封晒半乾炭火煨熟取肉和平胃散末一兩杵丸 梧子大蜜收每服三 十丸米飲下 經驗 小腸疝氣 每頓用鯽魚十箇同 茴香煮食久食自愈 生生 編 妊娠感寒 時行者用大鯽一頭燒灰酒服方寸 匕無汗腹中緩痛者以醋服取汗 産 乳 熱病目暗 因瘥後食五辛而致用鯽 魚作臛食之 集驗方 目生弩肉 鮮 鯽 魚取一片中央開竅貼于眶 上日三五度 聖濟總録 婦人血崩 鯽魚一箇長 五寸者去腸 入血竭乳香在内綿包燒存性研末 每服三錢熱酒調下 葉氏摘𤣥方 小兒齁喘 活鯽 魚七 箇以器盛令兒自便尿養之待紅煨熟食甚 效一女年十嵗用此永不發也 集簡方 小兒舌 腫 鮮鯽魚切片貼之 頻換 總㣲論 小兒丹毒 従髀起流下陰頭赤 腫出血用鯽魚肉切 五合赤小豆末二合𢷬匀 入水和傅之 千金方 小兒秃瘡 千金用鯽魚燒 灰醬汁和塗 一用鯽魚去腸入皂礬燒研搽錢危氏用大鯽去腸 入亂髮填滿燒研入雄黄末二 先以虀水洗拭生 油調 搽 小兒頭瘡 晝開出膿夜即復合用鯽魚長四寸 一枚去腸大附子一枚去皮研末填 入炙焦研傅搗蒜 封之效 聖恵 走馬牙疳 用鯽魚一箇去腸入砒 一分生地黄一兩紙包 燒存性入枯白礬麝 香少許為末摻之 牙疳出血 大鯽魚一尾去腸留 鱗入當歸末泥固燒 存性入煆過鹽和 匀日用 聖恵方 揩牙烏鬚 方同 上 刮骨取牙 用鯽魚 一箇去 腸入砒在内露于陰地待有霜刮下瓶收以針捜開 牙根㸃少許欬𠻳自落 又方用磠砂入鯽魚内煨 過瓶收待有霜 刮取如上法用 諸瘡腫毒 鯽魚一觔者去腸柏葉填 滿紙裹泥包煆存性入輕 粉二錢為末麻油 調搽 普濟方 浸淫毒瘡 凡卒得毒氣攻身或腫 痛或赤痒上下周匝煩 毒欲死此浸淫毒瘡也生鯽魚切 片和鹽𢷬貼頻易之 聖恵方 骻上便毒 鯽魚一 枚山藥 五錢同𢷬傅之即 消 醫林集要 骨疽膿出 黒色鯽魚一箇去腸入 白鹽令滿札定以水一 盞石器内煮至乾焦為末猪 油調搽少痛勿怪 危氏方 手足瘭疽 累累如赤豆 剥之汁岀大 鯽魚長三四寸者亂髮一雞子大 猪脂一升同煎膏塗之 千金方 臁脛生瘡 用中鯽 魚三尾 洗淨穿山甲二錢以長皂莢一挺劈開兩片夾住扎 之煨存性研末先以井水洗淨膿水用白竹葉刺孔 貼之候水出盡以麻油輕粉 調藥傅之日一次 直指方 小兒撮口 出白沫以艾 炙口之上下 四壯鯽魚燒研酒調少許灌之仍搯手足 兒一嵗半則以魚網洗水灌之 小兒方 婦人陰瘡 方見 主治 鱠主治久痢赤白腸澼痔疾大人小兒丹毒風眩 藏 器 治脚風及上氣 思 邈 溫脾胃去寒結氣 時 珍 鮓主治瘑瘡批片貼之或同桃葉𢷬傅殺其蟲 時 珍 附方 新 一 赤痢不止 鯽魚鮓二臠切秫米一把薤白 一虎口切合煮粥食之 聖恵 頭主治小兒頭瘡口瘡重舌目瞖 蘇 恭 燒研飲服療欬 𠻳 藏 器 燒研飲服治下痢酒服治脱肛及女人陰脱仍 以油調搽之醬汁和塗小兒面上黄水瘡 時 珍 子 忌猪 肝 主治調中益肝氣 張 鼎 骨主治䘌瘡燒灰傅數次即愈 張 鼎 膽主治取汁塗疳瘡陰蝕瘡殺蟲止痛㸃喉中治骨 鯁竹刺不出 時 珍 附方 舊一 新二 小兒腦疳 鼻痒毛髪作穂黄痩用鯽魚膽 滴鼻中三五日甚效 聖恵 消渴飲水 用浮石蛤蚧蟬蛻等分為末以鯽 魚膽七枚調服三錢神效 本事 滴耳治 聾 鯽魚膽一枚烏驢脂少許生麻油半兩和勻納 入樓葱管中七日取滴耳中日二次 聖恵方 腦主治耳聾以竹筒蒸過滴之 聖 恵 魴魚 音房 食療 釋名鯿魚 音編時珍曰魴方也鯿 扁也其狀方其身扁也 集解 時珍魴魚處處有之漢沔尤多小頭縮項穹脊 濶腹扁身細鱗其色青白腹内有肪味最腴美 其性宜活水故詩云豈其食魚必河之魴俚語云伊 洛鯉魴美如牛羊又有一種火燒鯿頭尾俱似魴而 脊骨更隆上有赤鬛連尾如蝙蝠之翼黑質 赤章色如烟薰故名其大有至二三十觔者 肉氣味甘溫無毒主治調胃氣利五臟和芥食之能 助肺氣去胃風消穀作鱠食之助脾氣令人能食作 羮臛食宜人功與鯽同疳痢人勿食 孟 詵 鱸魚 宋嘉 定 釋名四鰓魚 時珍曰黒色曰盧此魚白質 黒章故名淞人名四鰓魚 集解 時珍曰鱸出吳中淞江尤盛四五月方出長僅 數寸狀㣲似鱖而色白有黒㸃巨口細鱗有四 鰓楊誠齋詩頗盡其狀云鱸出鱸鄉蘆葉前垂虹亭 下不論錢買來玉尺如何短鑄出銀梭直是圓白質 黑章三四㸃細鱗巨口一雙鮮春風已有真風味想 得秋風更逈然南郡記云吳人獻淞江鱸鱠於隋煬 帝帝曰金虀玉 鱠東南佳味也 肉氣味甘平有小毒 宗奭曰雖有小毒不甚發病禹 錫曰多食發痃癖瘡腫不可同 乳酪食李廷飛云肝不可食剥人面 皮詵曰中鱸魚毒者蘆根汁解之 主治補五臟益 筋骨和腸胃治水氣多食宜人作鮓尤良曝乾甚香 美 嘉 定 益肝腎 宗 奭 安胎補中作鱠尤佳 孟 詵 鱖魚 居衛切 開寶 釋名罽魚 音 薊 石桂魚 開 寶 水豚 時珍曰鱖蹶也其體不 能屈曲如僵蹶也罽 也其紋斑如織 也大明曰其味如豚故名水豚又 名鱖豚志曰昔有仙人劉憑常食石桂魚桂鱖同音 當即 是此 集解 時珍曰鱖生江湖中扁形濶腹大口細鱗有黒 斑采斑色明者為雄稍晦者為雌皆有鬐鬛刺 人厚皮𦂳肉肉中無細刺有肚能嚼亦啖小魚夏月 居石穴冬月偎泥罧魚之沈下者也小者味佳至三 五觔者不美李廷飛延夀書云鱖鬐刺凡十二以應 十二月誤鯁害人惟橄欖核磨水可解葢魚畏橄欖 故 也 附録鰧魚 時珍曰按山海經云洛水多鰧魚狀如鱖 居于逵蒼文赤尾食之不癰可以治瘻郭 注云鰧音滕逵乃水中穴道交通者愚按鰧之形狀 居止功用俱與鱖同亦鱖之類也日華子謂鱖為水 豚者豈 此鰧與 肉氣味甘平無毒 日華曰 㣲毒 主治腹内惡血去腹内小 蟲益氣力令人肥健 開 寶 補虚勞益脾胃 孟 詵 治腸風瀉 血 日 華 發明 時珍曰按張杲醫説云越州邵氏女年十八病 勞瘵累年偶食鱖魚羮遂愈觀此正與補勞益 胃殺蟲之説相符則仙人劉慿隠 士張志和之嗜此魚非無謂也 尾主治小兒軟癤貼之良 時 珍 膽氣味苦寒無毒主治骨鯁不拘久近 時 珍 附方 舊 一 骨鯁竹木刺入咽喉 不拘大人小兒日久或 入臟腑痛刺黄瘦甚者 服之皆出臘月收鱖魚膽懸北簷下令乾每用一皂 子煎酒溫呷得吐則鯁隨涎出未吐再服以吐為度 酒隨量飲無不出者蠡 鯇鯽膽皆可 勝金方 鯊魚 綱 目 釋名鮀魚 爾 雅 吹沙 郭 璞 沙溝魚 俗 名 沙鰮 音問時珍曰此 非海中沙魚乃 南方溪澗中小魚也居沙溝中吹沙而 游咂沙而食鮀者肉多形圓陀陀然也 集解 時珍曰鯊魚大者長三四寸其頭尾一般大頭 狀似鱒體圓似鱓厚肉重唇細鱗黄白色有黒 斑㸃文背有鬐刺甚硬其尾不岐小 時即有子味頗美俗呼為阿浪魚 肉氣味甘平無毒主治暖中益氣 時 珍 杜父魚 拾 遺 釋名渡父魚 綱 目 黄䱂魚 音 么 舩矴魚 綱 目 伏念魚 臨海志 時珍曰 杜父當作渡父溪澗小魚渡父所食 也見人則以喙挿入泥中如舩矴也 集解 藏器曰杜父魚生溪澗中長二三寸狀如吹沙 而短其尾岐大頭闊口其色黄黒有斑脊背上 有鬐刺 螫人 氣味甘溫無毒主治小兒差頽用此魚擘開口咬之 七下即消 藏器大差頽 陰核 小也 石斑魚 綱 目 釋名石礬魚 延夀 書 高魚 集解 時珍曰石斑生南方溪澗水石處長數寸白鱗 黒斑浮游水面聞人聲則劃然深入臨海水土 記云長者尺餘其斑如虎文而性婬春月與蛇醫交 牝故其子有毒南方異物志云高魚似鱒有雌無雄 二三月與蜥蜴合於水上其胎毒人酉陽雜爼云石 斑與蛇交南方有土蜂土人殺此魚摽樹上引鳥食 之蜂窠 皆盡也 子及腸氣味有毒令人吐瀉 醫説云用魚尾 草汁少許解之 石鮅魚 拾 遺 集解 藏器曰生南方溪澗中長一寸背 裹腹下赤南人以作鮓云甚美 氣味甘平有小毒主治瘡疥癬 藏 器 黄鯝魚 音固 綱目 釋名黄骨魚 時珍曰魚腸肥曰鯝此魚腸腹多脂漁 人煉取黄油然燈甚鯹也南人訛為黄 姑北人訛 為黄骨魚 集解 時珍曰生江湖中小魚也狀似白魚而頭尾不 昻扁身細鱗白色闊不踰寸長不近尺可作鮓 葅煎炙 甚美 肉氣味甘溫無毒主治白煮汁飲止胃寒洩瀉 時 珍 油主治瘡癬有蟲然燈昏人目 時 珍 鰷魚 綱 目 釋名白鯈 音 條 䱗魚 音 餐 鮂魚 音囚鮂時珍曰鰷條也䱗 粲也 囚也條其狀也粲 其色也囚 其性也 集解 時珍曰鰷生江湖中小魚也長僅數寸形狹而 扁狀如栁葉鱗細而整潔白可愛性好羣游荀 子曰鯈浮陽之 魚也最宜鮓葅 氣味甘溫無毒主治煮食已憂暖胃止冷瀉 時 珍 鱠殘魚 食 鑑 釋名王餘魚 綱 目 銀魚 時珍曰按博物志云吳王闔閭 江行食魚鱠棄其殘餘於水化 為此魚故名或又作越王及僧 寶誌者益出傅會不足致辯 集解 時珍曰鱠殘出蘇松浙江大者長四五寸身圓 如筯潔白如銀無鱗若巳鱠之魚但目有兩黒 㸃爾彼人尤重小者曝乾以貨四方清明前有 子食之甚美清明後子出而瘦但可作鮓腊耳 氣味甘平無毒主治作羮食寛中健胃 寗 源 鱵魚 音針 綱目 釋名姜公魚 俗 名 銅哾魚 音税臨海志時珍曰此魚喙 有一鍼故有諸名俗云姜太 公釣鍼葢 亦傅㑹也 集解 時珍曰生江湖中大小形狀並同鱠殘但喙尖 有一細黒骨如鍼為異耳東山經云沢水北注 于湖中多箴魚狀如 鯈其喙如鍼即此 氣味甘平無毒主治食之無疫 時 珍 鱊魚 音聿 綱目 釋名春魚 俗 名 作腊名鵝毛脡 時珍曰爾雅云鱊鯞小 魚也名義未詳春以時 名也脡以 乾腊故名 集解 時珍曰按段公路北户録云廣之恩州出鵝毛 脡用鹽藏之其細如毛其味絶美郭義恭所謂 武陽小魚大如針一觔千頭蜀人以為醬者也又一 統志云廣東陽江縣出之即鱊魚兒也然今興國州 諸處亦有之彼人呼為春魚云春月自巖穴中隨水 流出狀似初化魚苗土人取收曝乾為脡以充苞苴 食以薑醋味同蝦末 或云即鱧魚苗也 氣味甘平無毒主治和中益氣令人喜悦 時 珍 金魚 綱 目 集解 時珍曰金魚有鯉鯽鰍䱗數種鰍䱗尤難得獨 金鯽耐久前古罕知惟博物志云出優婆塞江 腦中有金葢亦訛傳述異記載晉桓冲遊廬山見湖 中有赤鱗魚即此也自宋始有畜者今則處處人家 養玩矣春末生子於草上好自吞㗖亦易化生初出 黒色久乃變紅又或變白者名銀魚亦有紅白黒斑 相間無常者其肉味短而靭物類相感志云金魚食 橄欖渣肥皂水即死得白楊皮不生蝨又有丹魚不 審即此類否 今附於下 附録丹魚 按抱朴子云丹水出京兆上洛縣冢嶺山 八千汋水中出丹魚先夏至上夜伺之魚 浮水側必有赤光上照若 火割血塗足可以履冰 肉氣味甘鹹平無毒主治久痢 時 珍 附方 新 一 久痢禁口 病勢欲死用金絲鯉魚一尾重一 二觔者如常治淨用鹽醬葱必入 胡椒末三四錢煮熟置病人前噢之欲喫隨意連 湯食一飽病即除根屢治有效 揚拱醫方摘要 鱗之四 無鱗魚二十八 種 附録九種 鱧魚 本經 上品 釋名蠡魚 本 經 黑鱧 圖 經 𤣥鱧 埤 雅 烏鱧 綱 目 鮦魚 音同 本經 文魚 時珍曰鱧首有七星夜朝北斗有自然之禮故謂之 鱧又與蛇通氣色黒北方之魚也故有𤣥黒諸名俗 呼火柴頭魚即此也其小者名鮦魚蘇頌圖經引毛 詩諸註謂鱧即鯇魚者誤矣今直削去不煩辯正 集解 别録曰生九江池澤取無時𢎞景曰處處有之 言是公蠣蛇所化然亦有相生者性至難死猶 有蛇性也時珍曰形長體圓頭尾相等細鱗𤣥色有 斑㸃花文頗類蝮蛇有舌有齒有肚背腹有鬛連尾 尾無岐形狀可憎氣息鮏惡食品所卑南人有 珍之者北人尤絶之道家指為水厭齋籙所忌 肉氣味甘寒無毒有瘡者不可食令人瘢白 别録源 曰有小 毒無益不宜食之宗奭曰能 發痼疾療病亦取其一端耳 主治療五痔治濕痺面 目浮腫下大水 本經𢎞景曰合小豆 白煑療腫滿甚效 下大小便壅塞 氣作鱠與脚氣風氣人食良 孟 詵 主妊娠有水氣 蘇 頌 附方 舊三 新二 十種水氣垂死 鱧魚一觔重者煮汁和冬 𤓰葱白作羮食 心鏡 下一切氣 詵曰用大鱧一頭開肚入胡椒末半兩大 蒜片三顆縫合同小豆一升煮熟下蘿蔔 三五顆葱一握俱切碎煮熟空腹食之至飽 并飲汁至夜洩惡氣無限也五日更一作 腸痔下 血 鱧魚作鱠以蒜虀食 之忌冷毒物 外臺 一切風瘡 頑癬疥癩年久不 愈者不過二三服 必愈用黒火柴頭魚一箇即烏鱧也去腸肚以蒼耳 葉填滿外以蒼耳安鍋底置魚于上少少著水慢火 煨熟去皮骨淡食勿入鹽 醬功效甚大 醫林集要 浴兒免痘 除夕黄昏時用 大烏魚一尾小 者二三尾煮湯浴兒遍身七竅俱到不可嫌鯹以清 水洗去也若不信但留一手或一足不洗遇出痘時 則未洗處偏多也此乃異人所 傳不可輕易 揚拱醫方摘要 腸及肝主治冷敗瘡中生蟲 别 録 腸以五味炙香貼痔 瘻及蛀骭瘡引蟲盡為度 日 華 膽氣味甘平 日華曰諸魚膽苦惟此膽甘 可食為異也臘月收取陰乾 主治喉痺 將死者㸃入少許即差病深者水調灌之 靈苑 方 鰻鱺魚 别録 中品 釋名白鱓 綱 目 蛇魚 綱 目 乾者名風鰻 時珍曰鰻鱺舊注 音漫黎按許慎説 文鱺與鱧同趙辟公雜録亦云此魚有雄無雌以影 漫於鱧魚則其子皆附于鱧鬐而生故謂之鰻鱺與 許説合當以鱧音為 正曰蛇曰鱓象形也 集解 頌曰所在有之似鱓而腹大青黄色云是蛟蜃 之屬善攻江岸人酷畏之詵曰歙州溪潭中出 一種背有五色文者頭似腹蛇入藥最勝江河中難 得五色者時珍曰鰻鱺其狀如蛇背有肉鬛連尾無 鱗有舌腹白大者長數尺脂膏最多背有黄脉者名 金絲鰻鱺此魚善穿深穴非若蛟蜃之攻岸也或云 鮎亦産鰻或 云鰻與蛇通 正誤 𢎞景曰鰻鱺能縁樹食藤花恭曰鯢魚 能上樹鰻無足安能上樹耶謬説也 肉氣味甘平有毒 思邈曰大溫士良曰寒斑宗奭曰 動風呉瑞曰腹下有黒 者毒甚 與銀杏同食患軟風璣曰小者可食重四五觔及水 行昻頭者不可食嘗見舟人食之七口皆死時珍曰 按夷堅續志云四目者殺人背有白㸃 無鰓者不可食妊娠食之令胎有疾 主治五痔瘡 瘻殺諸蟲 詵曰痔瘻薰之蟲即死殺諸蟲 燒炙為末空腹食三五度即瘥 治惡瘡女 人陰瘡蟲痒治傳尸疰氣勞損暖腰膝起陽 日 華 療濕 脚氣腰腎間濕風痺常如水洗以五味煮食甚補益 患諸瘡瘻癧腸風人宜常食之 孟 詵 治小兒疳勞及蟲 心痛 時 珍 婦人帶下療一切風瘙如蟲行又壓諸草石 藥毒不能為害 張 鼎 發明 頌曰魚雖有毒以五味煮羮能補虚損及久病 勞瘵時珍曰鰻鱺所主諸病其功專在殺蟲去 風耳與蛇同類故主治近之稽神録云有人病瘵相 傳死者數人取病者置棺中棄於江以絶害流至金 山漁人引起開視乃一女子猶活取置漁舍每以鰻 鱺食之遂愈因為漁人之妻張鼎云燒烟熏蚊令化 為水熏氊及屋舍竹木斷蛀蟲置骨於衣箱斷諸 蠧觀此則别録所謂能殺諸蟲之説益可證矣 附方 舊 三 諸蟲心痛 多吐清水鰻鱺淡煮飽 食三五度即瘥 外臺 骨蒸勞痩 用鰻鱺二觔治淨酒二盞 煑熟入鹽醋食之 聖恵 腸風下蟲 同 上 膏主治諸瘻瘡 陶𢎞 景 耳中蟲痛 蘇 恭 曝乾㣲炙取油塗 白駁風即時色轉五七度便瘥 宗奭頭集驗方云白 駁生 面上浸淫漸 長似癬者刮令燥痛炙熟 脂搽之不過三度即瘥 骨及頭主治炙研入藥治疳痢腸風崩帶燒灰敷惡 瘡燒熏痔瘻殺諸蟲 時 珍 附方 舊 一 一切惡瘡 用蛇魚骨炙為末入諸色膏藥 中貼之外以紙䕶之 經驗 血主治瘡疹入眼生瞖以少許㸃之 時 珍 海鰻鱺 日 華 釋名慈鰻鱺 日 華 狗魚 日 華 集解 日華曰生東海中類 鰻鱺而大功用相同 氣味主治 同鰻 鱺 治皮膚惡瘡疥疳䘌痔瘻 日華按時 珍曰 李 九華云狗魚暖 而不補即此 鱓 善 魚 别録 上品 釋名黄䱇 音旦宗奭曰鱓腹黄故世稱黄鱓時珍曰 異苑作黄䱇云黄疸之名取乎此也藏器 言當作鱣魚誤矣 鱣字平聲黄魚也 集解 韓保昇曰鱓魚生水岸泥窟中似鰻鱺而細長 亦似蛇而無鱗有青黄二色時珍曰黄質黒章 體多涎沫大者長二三尺夏出冬蟄一種蛇變者名 蛇鱓有毒害人南人鬻鱓肆中以缸貯水畜數百頭 夜以燈照之其蛇化者必項下有白㸃通身浮水上 即棄之或以蒜瓣投於缸中則羣鱓跳擲不已亦物 性相制也藏器曰作臛當重煑之不可用桑柴亦蛇 類也𢎞景曰鱓是荇芩根所化又云死人髪所化今 其腹中自有子不 必盡是變化也 肉氣味甘大溫無毒 思邈曰黑者有毒𢎞景曰性熱 能補時行病後食之多復宗奭 曰動風氣多食令人霍亂曾見一郎官食此吐利幾 死也時珍曰按延夀書云多食發諸瘡亦損人夀大 者有毒殺人不可 合犬肉犬血食之 主治補中益血療瀋唇 别 録 補虚損 婦人産後惡露淋瀝血氣不調羸痩止血除腹中冷 氣腸鳴及濕痺氣 藏 器 善補氣婦人産後宜食 震 亨 補五 臟逐十二風邪患濕風惡氣人作臛空腹飽食暖卧 取汗出如膠従腰脚中出候汗乾暖五枝湯浴之避 風三五日一作甚妙 孟 詵 專貼一切冷漏痔瘻臁瘡引 蟲 時 珍 附方 新 二 臁瘡蛀爛 用黄鱓魚數條打死香油抹腹蟠 瘡上繫定頃則痛不可忍然後取 下㸔腹有針眼皆蟲也未盡更作 後以人脛骨灰油調搽之 竒效 肉痔出血 鱓魚煮 食其性 凉也療便 民食 血 尾上 取之 主治塗癬及瘻 藏 器 療口眼喎斜同麝香少許 左喎塗右右喎塗左正即洗去治耳痛滴數㸃入耳 治鼻衂滴數㸃入鼻治疹後生翳㸃少許入目治赤 疵同蒜汁墨汁頻塗之又塗赤遊風 時 珍 發明 時珍曰鱓善穿穴無足而竄與蛇同性故能走 經脉療十二風邪及口喎耳目諸竅之病風中 血脉則口眼喎斜用 血主之従其類也 頭 五月五 日收 氣味甘平無毒主治燒服止痢主消渴去 冷氣除痞癥食不消 别 録 同蛇頭地龍頭燒灰酒服治 小腸癰有效 集 成 百蟲入耳燒研綿裹塞之立出 時 珍 皮主治婦人乳核硬疼燒灰空心溫酒服 聖 恵 鰌魚 音酋 綱目 釋名泥鰍 俗 名 鰼魚 爾雅動時珍曰按陸佃云鰌性酋 健好 善優故名小者名鰌魚孫 炎云鰼者尋 習其泥也 集解 時珍曰海鰌生海中極大江鰌生江中長七八 寸泥鰌生湖池最小長三四寸沈於泥中狀㣲 似鱓而小鋭首肉身青黒色無鱗以涎自染滑疾難 握與他魚牝牡故莊子云鰌與魚游生沙中者㣲有 文采閩廣人劙去瘠骨作臛食 甚美相感志云燈心煮鰌甚妙 氣味甘平無毒 𢎞景曰不可合白 犬血食一云凉 主治暖中益氣醒 酒解消渴 時 珍 同米粉煮羮食調中收痔 吳 球 附方 新 五 消渴飲水 同泥鰌魚十頭陰乾去頭尾燒炭 乾荷葉等分為末每服二錢新汲 水調下日三名沃 焦散 普濟方 喉中物哽 用生鰍魚線縳其頭以 尾先入喉中牽拽出之 濟普 方 揩牙烏髭 泥鰍魚槐蕋狼把草各一兩雄燕子 一箇酸石榴皮半兩搗成團入瓦罐 内鹽泥固濟先文後武燒炭十觔取 研日用一月以來白者皆黒 普濟 陽事不起 泥鰍 煮食 之方集 簡 牛狗羸痩 取鰌魚一二枚従口鼻 送入立肥也 陳藏器 鱣魚 音邅 拾遺 校正 時珍曰食療黄魚 係重出今併為一 釋名黄魚 食 療 蠟魚 御 覽 玉版魚 時珍曰鱣肥而不善游 有邅如之象曰黄白蠟 言其脂色也玉版言其肉色也異物志名含光言光 脂肉夜有光也飲膳正要云遼人名阿八兒忽魚 集解 藏器曰鱣長二三丈純灰色體有三行甲逆上 龍門能化為龍也時珍曰鱣出江淮黄河遼海 深水處無鱗大魚也其狀似鱘其色灰白其背有骨 甲三行其鼻長有鬚其口近頷下其尾岐其出也以 三月逆水而生其居也在磯石湍流之間其食也張 口接物聴其自入食而不飲蟹魚多誤入之昔人所 謂鱣鮪岫居世俗所謂鱘鱑魚喫自來食是以其行 也在水底去地數寸漁人以小釣近于沈而取之一 釣着身動而䕶痛諸釣皆着船遊數日待其困憊方 敢掣取其小者近百觔其大者長二三丈至一二千 觔其氣甚鯹其脂與肉層層相間肉色白脂色黄如 蠟其脊骨及鼻并鬐與鰓皆脆軟可食其肚及子鹽 藏亦佳其鰾亦可作膠其肉骨煮炙及作鮓皆美翰 墨大全云江淮人以鱘鱑魚作鮓名片醬亦名玉版 鮓 也 肉氣味甘平有小毒 詵曰發氣動風發瘡疥和蕎麥 食令人失音寗源曰味極肥美 楚人尤重之多食生熱痰作鮓竒絶 亦不益人時珍曰服荆芥藥不可食 主治利五臟肥 美人多食難尅化 時 珍 肝氣味無毒主治惡血疥癬勿以鹽炙食 藏 器 鱘魚 拾 遺 釋名鱏魚 尋淫 二音 鮪魚 音 洧 王鮪 爾 雅 碧魚 時珍曰此魚延 長故従尋従覃 皆延長之義月令云季春天子薦鮪於寢廟故有王 鮪之稱郭璞云大者名王鮪小者名叔鮪更小者名 鮥子音洛李竒漢書注云周洛曰鮪蜀曰䱴䲛音亘 懵毛詩疏義云遼東登萊人名尉魚言樂浪尉仲明 溺海死化為此魚葢尉亦鮪字之訛 耳飲膳正要云今遼人名乞里麻魚 集解 藏器曰鱘生江中背如龍長一二丈時珍曰出 江淮黄河遼海深水處亦鱣屬也岫居長者丈 餘至春始出而浮陽見日則目眩其狀如鱣而背上 無甲其色青碧腹下色白其鼻長與身等口在頷下 食而不飲煩下有青斑紋如梅花狀尾岐如丙肉色 純白味亞於鱣鬐骨不脆羅願云鱘狀如鬵鼎上大 下小大頭哆口似銕兠鍪其鰾 亦可作膠如鱘鮧也亦能化龍 肉氣味甘平無毒 詵曰有毒味雖美而發諸藥毒動 風氣發一切瘡疥久食令人心痛 腰痛服丹石人忌之勿與乾筍同食發癱瘓風 小兒食之成咳𠻳及癥瘕作鮓雖珍亦不益人 主治 補虛益氣令人肥健 藏 器 煑汁飲治血淋 孟 詵 鼻肉 作脯名鹿頭亦 名鹿肉言美也 主治補虚下氣 藏 器 子 狀如 小豆 主治食之肥美殺腹内小蟲 藏 器 牛魚 拾 遺 集解 藏器曰生東海其頭似牛時珍曰按一統志云 牛魚出女直混同江大者長丈餘重三百觔無 鱗骨其肉脂相間食之味長又異物志云南海有牛 魚一名引魚重三四百觔狀如鱧無鱗骨背有斑文 腹下青色知海潮肉味頗長觀二 説則此亦鱏屬也鱏引聲亦相近 肉無毒主治六畜疫疾作乾脯為末以水和灌鼻即 出黄涕亦可置病牛處令氣相熏 藏 器 鮠魚 音桅 拾遺 釋名鮰魚 音 回 鱯魚 化獲 二音 魚 化上 聲 䲚魚 癩人時珍曰 北 呼鱯南 人呼鮠並與鮰音相近邇來通稱鮰魚而鱯鮠之名 不彰矣 又鱯音之轉也秦人謂其發癩呼為䲚魚 餘見 鮎魚 集解 時珍曰鮠生江淮間無鱗魚亦鱘屬也頭尾身 鬐俱似鱘狀惟鼻短爾口亦在頷下骨不柔脆 腹似鮎魚背有肉鬐郭璞云 鱯魚似鮎而大白色者是矣 正誤 藏器曰鮠生海中大如石首不腥作鱠如雪隋 朝吳都進鮠魚鱠取快日暴乾瓶盛臨時以布 裹水浸用與初鱠無異時珍曰藏器所説出杜寳拾 遺録其説云隋大業六年吳郡獻海鮸乾鱠其法五 六月取大鮸四五尺者鱗細而紫無細骨不腥取肉 切晒極乾以新瓶盛之泥封固用時以布裹水浸少 頃去水則皎白如新也珍按此乃海鮸即石首之大 者有鱗不腥若江河鮠魚則無鱗極腥矣陳氏葢因 鮸鮠二字相類不加攷 䆒遂致謬誤耳今正之 肉氣味甘平無毒 頌曰能動痼疾不可合野 猪野雞肉食令人生癩 主治開 胃下膀胱水 藏 器 鮧魚 音夷品别 録上 釋名鯷魚 音 題 魚 音 偃 鮎魚 時珍曰魚額平夷低偃其 涎粘滑鮧夷也 偃也鮎 粘也古曰 今曰鮎 北人曰 南人曰鮎 集解 𢎞景曰鯷即鮎也又有鱯似鯷而大鮠似鯷而 色黄人魚似鮎而有四足保昇曰口腹俱大者 名鱯背青口小者名鮎口小背黄腹白者名鮠時珍 曰二説俱欠詳覈鮎乃無鱗之魚大首 額大口大 腹鮠身體尾有齒有胃有鬚生流水者色青白生止 水者色青黄大者亦至三四十觔俱是大口大腹並 無口小者鱯即今之鮰魚似鮎而口在頷下尾有岐 南人方音轉為鮠也今釐正之凡食鮎鮠先割翅下 懸之則涎自流 盡不粘滑也 肉氣味甘溫無毒 詵曰無鱗有毒勿多食頌曰寒而 有毒非佳品也赤目赤鬚無腮者 並殺人不可合牛肝食令人患風噎涎不可合野猪 肉食令人吐瀉𢎞景曰不可合鹿肉食令人筋甲縮 時珍曰 反荆芥 主治百病 别 録 作臛補人 𢎞 景 療水腫利小便 蘇 恭 治口眼喎斜活鮎切尾尖朝吻貼之即正又五痔下 血肛痛同葱煮食之 時 珍 附方 新 一 身面白駮 鮎魚半觔一頭去腸以粳飯鹽椒 如常作鮓以荷葉作三包繫之更 以荷葉重包令臭爛先以布栻赤乃炙鮮包乘熱熨 令汗出以綿衣包之勿令見風以瘥為度 總録 涎主治三消渴疾和黄連末為丸烏梅湯每服五七 丸日三服效 蘇 頌 目主治刺傷中水作痛燒灰塗之 思 邈 肝主治骨鯁 時 珍 附方 新 一 骨鯁在喉 栗子肉上皮半兩研末乳香鮎魚 肝各一分同搗丸梧子大以綿裹 一丸吞下釣 出 總録 䱱魚 音啼 綱目 校正 時珍曰舊注見 魚今分出 釋名人魚 𢎞 景 孩兒魚 時珍曰䱱聲如孩兒故 有諸名作鯷鮧者並非 集解 𢎞景曰人魚荆州臨沮青溪多有之似鯷而有 四足聲如小兒其膏然之不消耗秦始皇 山 塚中所用人膏是也宗奭曰䱱魚形㣲似獺四足腹 重墜如囊身㣲紫色無鱗與鮎鮠相類甞剖視之中 有小蟹小魚小石數枚也時珍曰孩兒魚有二種生 江湖中形色皆如鮎鮠腹下翅形似足其顋頰軋軋 音如兒啼即䱱魚也一種生溪澗中形聲皆同但能 上樹乃鯢魚也北山經云决水多人魚狀如鯷四足 音如小兒食之無瘕疾又云休水北注於洛中多䱱 魚狀如蟄蜼而長距足白而對食之無蠱疾可以禦 兵按此二説前與陶合後與冦合葢一物也今漁人 網得以為不利即驚異而棄之葢不知其可食如此 也下徐鉉稽神録云謝仲玉者見婦人出沒水中腰 已 皆魚乃人魚也又徂異記云查道奉使高麗見 海沙中一婦人肘後有紅鬛問之曰人 魚也此二者乃名同物異非䱱鯢也 氣味甘有毒主治食之療瘕疾 𢎞 景 無蠱疾 時 珍 鯢魚 音倪 拾遺 釋名人魚 山海 經 魶魚 音 納 鰨魚 音 塔 大者名鰕 音霞時珍 曰鯢聲如 小兒故名即䱱魚之能上樹者俗云鮎魚上竿乃此 也與海中鯨同名異物蜀人名魶秦人名鰨爾雅云 大者曰鰕異物志云有魚之形以足行如鰕故名鰕 陳藏器以此為鱯魚欠攷矣又云一名王鮪誤矣王 鮪乃鱘 魚也 集解 藏器曰鯢生山溪中似鮎有四足長尾能上樹 大旱則含水上山以草葉覆身張口鳥來飲水 因吸食之聲如小兒啼時珍按郭璞云鯢魚似鮎四 足前脚似猴後脚似狗聲如兒啼大者長八九尺山 海經云決水有人魚狀如䱱食之已疫疾蜀志云雅 州西山峽谷出魶魚似鮎有足能緣木聲如嬰兒可 食酉陽雜爼云峽中人食鯢魚縳樹上鞭 至白汁出如構汁方可治食不爾有毒也 氣味甘有毒主治食之已疫疾 山海 經 黄顙魚 食 療 釋名黄鱨魚 古 名 黄頰魚 詩 註 䱀䰲 央 軋 黄䰲 時珍曰顙頰 以形鱨以味 䱀軋以聲也今人析而呼為 黄䱀黄軋陸璣作黄楊謬矣 集解 時珍曰黄顙無鱗魚也身尾俱似小鮎腹下黄 背上青黄腮下有二横骨兩鬚有胃羣游作聲 如軋軋性最難死陸璣云魚身無頭頰骨正黄魚之 有力能飛躍者陸佃云其膽春夏近上秋冬近下亦 一異 也 氣味甘平㣲毒 詵曰無鱗之魚不益人發 瘡疥時珍曰反荆芥害人 主治肉至 能醒酒 𢎞 景 袪風 吳 瑞 煑食消水腫利小便燒灰治瘰癧 久潰不收斂及諸惡瘡 時 珍 附方 新 三 水氣浮腫 用黄顙三尾緑豆一合大蒜三瓣 水煑爛去魚食豆以汁調啇陸末 一錢服其水化為清氣而消詩云一頭黄顙八鬚魚 緑豆同煎一合餘白煑作羮成頓服𬋩教水腫自消 除要 集 瘰癧潰壞 用黄䰲魚破開入箆麻子二十粒拈 定安厠坑中冬三日春後一日夏半 日取出洗淨黄泥固濟 煆存性研香油調傅 臁瘡浸淫 方同上 並普濟 涎 翅下 取之 主治消渴 吳 瑞 附方 新 一 生津丸 治消渴飲水無度以黄顙魚涎和青 蛤粉滑石末等分丸梧子大每粟未 湯下三 十丸 頰骨主治喉痺腫痛燒研茶服三錢 時珍普 並出 濟 河豚 宋開 寶 校正 併入食療鯸 鮧拾遺䲅魚 釋名鯸鮧 一作 鯸鮐 鰗鮧 日 華 䲅魚 一作 鮭 嗔魚 拾 遺 吹肚魚 俗 氣包魚 時珍曰豚言其味美也侯夷狀其形醜也鯢 謂其體圓也吹肚氣包象其嗔脹也北山經 名䰽魚 音沛 集解 志曰河豚江淮河海皆有之藏器曰腹白背有 赤道如印目能開闔觸物即嗔怒腹脹如氣毬 浮起故人以物撩而取之時珍曰今吳越最多狀如 蝌斗大者尺餘背色青白有黄縷又無鱗無腮無膽 腹下白而不光率以三頭相従為一部彼人春月甚 珍貴之尤重其腹腴呼為西施乳嚴有翼藝苑雌黄 云河豚水族之竒味世傳其殺人余守丹陽宣城見 土人户户食之但用菘菜蔞蒿荻芽三物煮之亦未 見死者南人言魚之無鱗無腮無膽有聲目能 者 皆有毒河豚備此數者故人畏之然有二種其色炎 黑有文㸃者名斑魚毒最甚或云三月後則為斑魚 不可食也又按雷公炮炙論云鮭魚挿樹立便乾枯 狗膽塗之復當榮盛陶覽云河豚魚雖小而獺及大 魚不敢啖之則不惟毒人又能毒物也王充論衡云 萬物含太陽火氣而生者皆有毒在魚 則鮭與 䱙故鮭肝死人 䱙螫人 氣味甘溫有毒 宗奭曰河豚有大毒而云無毒何也 味雖珍美修治失法食之殺人厚生 者宜逺之藏器曰海中者大毒江中者次之煮之不 可近鍋當以物縣之時珍曰煮忌煤炲落中與荆芥 菊花桔梗甘草附子烏頭相反宜荻笋蔞蒿秃菜畏 橄欖甘蔗蘆根糞汁按陶九成輟耕録凡食河豚一 日内不可服湯藥恐犯荆芥二物大相反亦惡烏頭 附子之屬余在江陰親見一儒者因此䘮命河豚子 必不可食曾以水浸之一夜大如芡實也世傳中其 毒者以至寶丹或橄欖及龍腦浸水皆可解復得一 方惟以槐花㣲炒與乾臙脂等分同擣粉水調灌之 大妙又案物類相感志言凡煑河豚用荆芥同煮五 七沸換水則無毒二説似相反得非河豚 之毒入于荆芥耶寧従陶説庶不致悔也 主治補虛去濕氣理腰脚去痔疾殺蟲 開 寶 伏硇砂 土 宿 本 草 肝及子氣味有大毒 藏器曰入口爛舌入腹爛腸無 藥可解惟橄欖木魚茗木蘆根 烏蓲草根煮汁可解時珍曰吳人言其血有毒脂令 舌麻子令腹脹眼令目花有油麻子脹眼睛花之語 而江陰人鹽其子糟其白埋過治 食此俚言所謂捨命喫河豚者耶 主治疥癬蟲瘡用 子同蜈蚣燒研香油調搽之 時 珍 海豚魚 釋名海豨 文 選 生江中者名江豚 拾 遺 江猪 綱 目 水猪 異物 志 鱀魚 音 志 饞魚 音 讒 䱐䰽 音敷沛名時珍曰海豚江豚皆 因形命 郭璞賦海豨江豚是 也魏武食制謂之䱐沛南方異物志 謂之水猪又名饞魚謂其多涎也 集解 藏器曰海豚生海中候風潮出沒形如豚鼻在 腦上作聲噴水直上百數為羣其子如蠡魚子 數萬隨母而行人取子繫水中其母自來就而取之 江豚生江中狀如海豚而小出沒水上舟人候之占 風其中有曲脂㸃燈照樗蒱即明照讀書工作即暗 俗言懶婦所化也時珍曰其狀大如數百觔猪形色 青黒如鮎魚有兩乳有雌雄類人數枚同行一浮一 沒謂之拜風其骨硬其肉肥不中食其膏最多和石 灰艌 船良 肉氣味鹹腥味如水牛肉無毒主治飛尸蠱毒瘴瘧 作脯食之 藏 器 肪主治摩惡瘡疥癬痔瘻犬馬瘑疥殺蟲 藏 器 比目魚 食 療 釋名鰈 音 蝶 鞋底魚 時珍曰比並也魚各一目相並而 行也爾雅所謂東方有比目魚不 比不行其名曰鰈是也段氏北户録謂之鰜音兼吳 都賦謂之魪音介上林賦謂之魼音墟鰈猶屧也鰜 兼也魪相介也魼相胠也俗名鞋底魚臨海志名婢 蓰魚臨海風土記名奴屩魚南越志名版魚南方異 物志名箬葉 魚皆因形也 集解 時珍曰按郭璞云所在水中有之狀如牛脾及 女人鞋底細鱗紫白色兩片相合乃得行其合 處半邊平而無鱗口近腹下 劉淵林以為王餘魚葢不然 氣味甘平無毒主治補虛益氣力多食動氣 孟 詵 鮹魚 音梢 拾遺 集解 藏器曰出江湖形似馬鞭 尾有兩岐如鞭鞘故名 氣味甘平無毒主治五痔下血瘀血在腹 藏 器 鮫魚 唐本 草 釋名沙魚 拾 遺 䱜魚 鵲錯 二音 鰒魚 音 剥 溜魚 時珍曰鮫波有 沙其文交錯鵲 駮故有諸名古曰鮫今曰沙其實一也或曰本名 訛為鮫段成式曰其力健强稱為河伯健兒藏器曰 鮫與石決明同 名而異類也 集解 恭曰鮫出南海形似鼈無脚有尾保昇曰圓廣 尺餘尾亦長尺許背皮粗錯頌曰有二種皆不 類鼈南人通謂之沙魚大而長喙如鋸者曰胡沙性 善而肉美小而皮粗者曰白沙肉彊而有小毒彼人 皆鹽作修脯其皮刮治去沙剪作鱠為食品美味食 益人其皮可飾刀靶宗奭曰鮫魚沙魚形稍異而皮 一等時珍曰古曰鮫今曰沙是一類而有數種也東 南近海諸郡皆有之形並似魚青目赤頰背上有鬛 腹下有翅味並肥美南人珍之大者尾長數尺能傷 人皮皆有沙如真珠斑其背有珠文如鹿而堅彊者 曰鹿沙亦曰白沙云能變鹿也背有斑文如虎而堅 彊者曰虎沙亦曰胡沙云虎魚所化也鼻前有骨如 斧斤能擊物壞舟者曰鋸沙又曰挺額魚亦曰鱕䱜 謂鼻骨如鐇斧也音蕃沈懷逺南越志云環雷魚䱜 魚也長丈許腹有兩洞腹貯水養子一腹容二子子 朝従口中出暮還入腹鱗皮有珠可飾刀劒治骨角 藏器曰其魚狀貌非一皆皮上有沙堪揩木如 木賊也小者子隨母行驚即従口入母腹中 肉氣味甘平無毒主治作鱠補五臟功亞于鯽亦可 作鱐鮓 詵 甚益人 頌 皮氣味甘鹹平無毒主治心氣鬼疰蠱毒吐血 别 録 蠱 氣蠱疰 恭 燒灰水服主食魚中毒 藏 器 燒研水服解鯸 鮧魚毒治食魚鱠成積不消 時 珍 附方 舊一 新一 治疰鮫魚皮散 頌曰胡洽治五尸鬼疰百 毒惡氣鮫魚皮炙硃砂雄 黄金牙蜀椒細辛鬼臼乾薑莽草天雄麝香雞舌香 各一兩貝母半兩蜈蚣蜥蜴各炙二枚為末毎服半 錢温酒服日二亦可佩之時珍曰千金鮫魚皮散治 鬼疰用鮫魚皮炙龍角鹿角犀角麝香蜈蚣雄黄硃 砂乾薑蜀椒蘘荷根等分為末 酒服方寸匕日三服亦可佩 膽 臘月 收之 主治喉痺和白礬灰為丸綿裹納喉中吐去 惡涎即愈 詵 烏賊魚 本經 中品 釋名烏鰂 素 問 墨魚 綱 目 纜魚 日 華 乾者名鮝 日 華 骨名海螵 蛸 頌曰陶隠居言此是 鳥所化今其口腹具存猶 頗相似腹中有墨可用故名烏鰂能吸波噀墨令 水溷黑自衛以防人害又南越志云其性嗜烏毎自 浮水上飛鳥見之以為死而啄之乃卷取入水而食 之因名烏賊言為烏之賊害也時珍曰案羅源爾雅 翼云九月寒烏入水化為此魚有文墨可為法則故 名烏鰂鰂者則也骨名螵蛸象形也大明曰魚有兩 須遇風波即以鬚下矴或粘石如纜故名纜魚瑞曰 鹽乾者名明鮝 淡乾者名脯鮝 集解 别録曰烏賊魚生東海池澤取無時頌曰近海 州郡皆有之形若革囊口在腹下八足聚生于 口旁其背上只有一骨厚三四分狀如小舟形輕虚 而白又有兩鬚如帶甚長腹中血及膽正如墨可以 書字但逾年則迹滅惟存空紙爾世言烏賊懷墨而 知禮故俗謂是海若白事小吏也時珍曰烏鰂無鱗 有鬚黒皮白肉大者如蒲扇 熟以薑醋食之脆美 背骨名海螵蛸形似樗蒲子而長兩頭尖色白脆如 通草重重有紋以指甲可刮為末人亦鏤之為鈿飾 又相感志云烏鰂過小滿則形小也藏器曰海人云 是秦王東游棄算袋於海化為此魚故形猶似之墨 尚在腹也禹錫曰陶𢎞景及蜀本圖經皆言是 鳥 所化 乃水鳥似鶂短項腹翅紫白 背上緑色唐蘇恭乃言無 鳥誤矣 附録柔魚 頌曰一種柔魚與烏賊相 似但無骨爾越人重之 肉氣味酸平無毒 瑞曰味珍 美動風氣 主治益氣强志 别 録 益人 通月經 大 明 骨一名海螵蛸修治 𢎞景曰炙黄用斆曰凡使勿用 沙魚骨其形真似但以上文順 者是真横者是假以血滷作水浸并煮一伏時漉出 掘一坑燒紅入魚骨在内經宿取出入藥其效加倍 也 氣味鹹㣲溫無毒 普曰冷權曰有小毒之才曰惡白 及白斂附子能淡鹽伏硇縮銀 主治女子赤白漏下經汁血閉陰蝕腫痛寒熱癥瘕 無子 本 經 驚氣入腹腹痛環臍丈夫陰中腫痛令人有 子又止瘡多膿汁不燥 别 録 療血崩殺蟲 日 華 炙研飲服 治婦人血瘕大人小兒下痢殺小蟲 藏器又曰投骨 于井水蟲皆死 治眼中熱淚及一切浮翳研末和蜜㸃之久服益精 孟詵恭曰亦 治牛馬障翳 主女子血枯病傷肝唾血下血治瘧消 癭研末傅小兒疳瘡痘瘡臭爛丈夫陰瘡湯火傷跌 傷出血燒存性酒服治婦人水戸嫁痛同雞子黄塗 小兒重舌鵝口同蒲黄末傅舌腫血出如泉同槐花 末吹鼻止衂血同銀硃吹鼻治喉痺同白礬末吹鼻 治蝎螫疼痛同麝香吹耳治聤耳有膿及耳聾 時 珍 發明 時珍曰烏鰂骨厥陰血分藥也其味鹹而走血 也故血枯血瘕經閉崩帶下痢疳疾厥陰本病 也寒熱瘧疾聾癭少腹痛陰痛厥陰經病也目翳流 淚厥陰竅病也厥陰屬肝肝主血故諸血病皆治之 按素問云有病胸脇支滿者妨於食病至則先聞腥 臊臭出清液先唾血四肢清目眩時時前後血病名 曰血枯得之年少時有所大脱血或醉入房中氣竭 肝傷故月事衰少不來治之以四烏鰂骨一蘆茹為 末丸以雀卵大如小豆毎服五丸飲以鮑魚汁所以 利腸中及傷肝也觀此則其入厥陰血分無疑矣 正誤 鼎曰久服絶嗣無子時珍曰按本經云主癥瘕 無子别録云令人有子孟詵亦云久服益精而 張鼎此説獨相背戾必誤矣若云血病無多食鹹烏 鰂亦主血閉故有此説然經閉有有餘不足二證有 餘者血滯不足者肝傷烏鰂所主者肝傷血閉不足 之病正與素問相合豈有令人絶嗣之理當以本經 别録為正恐人 承誤故辨正之 附方 舊三新 二十 女子血枯 見 上 赤白目翳 聖恵治傷寒熱 毒攻眼生赤白 翳用烏鰂魚骨一兩去皮為末入龍腦少許㸃之日 三 治諸目翳用烏鰂骨五靈脂等分為細末熟猪 肝切片蘸 食日二 赤瞖攀睛 照水丹治眼瞖惟厚者尤效及 赤瞖攀睛貫瞳人用海螵蛸一 錢辰砂半錢乳細水飛澄取以黄臘少許化和成劑 收之臨卧時火上旋丸黍末大揉入眥中睡至天明 溫水洗下未退更用 一次即效 海上方 雀目夜眼 烏賊骨半觔為末化 黄臘三兩和揑作錢 大餅子毎服一餅以猪肝二兩竹刀批開摻藥札 定米泔水半碗煮熟食之以汁送下 楊氏家藏 血 風赤眼 女人多之用烏賊魚骨二錢銅緑一錢 為末毎用一錢熱湯泡洗 楊氏家藏 疳眼 流淚 烏賊魚骨牡蠣等分為末糊丸皂子大毎 用一丸同猪肝一具米泔煮熟食 經驗 底耳 出膿 海螵蛸半錢麝香一字為末以 綿杖繳淨吹入耳中 澹寮方 鼻瘡疳慝 烏賊 魚骨 臼及各一錢輕粉二字為 末搽之 錢乙小兒方 小兒臍瘡 出血及膿海螵 蛸臙脂為末油 調搽之 聖恵方 頭上生瘡 海螵蛸白膠香各二錢輕粉五分 為末先以油潤淨乃搽末二三次 即愈簡衛 生易 方 癧瘍白駮 先以布拭赤用烏賊骨磨 三年酢塗之 外臺秘要 疔瘡 惡腫 先刺出血以海螵蛸末摻 之其疔即出 普濟方 蝎螫痛楚 烏賊骨一 錢白礬二 分為末㗜鼻在左壁者㗜左鼻 在右壁者㗜右鼻 衛生寶鑑 炙瘡不瘥 烏賊骨白 礬等分為 末日日塗 之 千金 小兒痰齁 多年海螵蛸末米飲服 一錢 葉氏摘𤣥方 小便血 淋 海螵蛸末一錢生地黄汁調服錢又方海螵蛸生 地黄赤茯苓等分為末毎服一 柏葉車前湯下 驗經 方 大腸下血 不拘火人小兒臟毒腸風及内痔下 血日久多食易饑先用海螵蛸炙黄 去皮研末毎服一錢木賊湯下三 日後服猪臟黄連丸 直指方 卒然吐血 烏賊骨 末米飲 服二錢 聖恵 骨硬在喉 烏賊魚骨陳橘紅焙等分為末寒 食麵和餳丸芡子大每用一丸含 化嚥汁録 聖濟總 舌腫出血 如泉烏賊骨蒲黄各等分炒為 細末每用塗之 簡便單方 跌破出血 烏賊魚骨末傅 之 直指方 陰囊濕痒 烏賊骨蒲黄撲 之 醫宗三法 血主治耳聾 甄 權 腹中墨主治血刺心痛醋磨服之 藏器炒研 醋服亦可 章魚 綱 目 釋名章舉 韓 文 魚 音佶臨 海志 集解 頌曰章魚石距二物似烏賊而差大更珍好食 品所重不入藥用時珍曰章魚生南海形如烏 賊而大八足身上有肉閩粤人多採鮮者薑醋食之 味如水母韓退之所謂章舉馬甲柱鬬以怪自呈者 也石距亦其類身小而 足長入鹽燒食極美 氣味甘鹹寒無毒 時珍曰按李九華 云章魚冷而不泄 主治養血益氣 時 珍 海鷂魚 拾 遺 釋名邵陽魚 食鑑作 少陽 荷魚 韻作 魺 鱝魚 音 忿 鯆魮魚 音鋪 毗 蕃蹹魚 畨 沓 石蠣 時珍曰海鷂象形少陽荷 並言形色也餘義莫詳 集解 藏器曰生東海形似鷂有肉翅能飛上石頭齒 如石版尾有大毒逢物以尾撥而食之其尾刺 人甚者至死候人尿處釘之令人陰腫痛拔去乃愈 海人被刺毒者以魚麅竹及海獺皮解之又有䑕尾 魚地青魚並生南海總有肉翅刺在尾中食肉去刺 時珍曰海中頗多江湖亦時有之狀如盤及荷葉大 者圍七八尺無足無鱗背青腹白口在腹下目在額 上尾長有節螫人甚毒皮色肉味俱同鮎魚肉内皆 骨節節聯比脆軟可食吳人腊之魏武食制云蕃蹹 魚大者如箕尾長數尺是以嶺表録異云雞子魚嘴 形如鷂肉翅無鱗色類鮎魚尾尖而長有 風濤即乘風飛於海上此亦海鷂之類也 肉氣味甘鹹平無毒 時珍曰 有小毒 主治不益人 𢎞 景 男子白 濁膏淋玉莖澀痛 寗 源 齒無毒主治瘴瘧燒黑研末酒服二錢七 藏 器 尾有毒主治齒痛 陶𢎞 景 文鰩魚 拾 遺 釋名飛魚 集解 藏器曰生海南大者長尺許有翅與尾齊羣飛 海上海人候之當有大風吳都賦云文鷂夜飛 而觸網是矣時珍曰按西山經云觀水西注于流沙 多文鰩魚狀如鯉鳥翼魚身蒼文白首赤喙常以夜 飛従西海游于東海其音如鸞雞其味甘食之已狂 見則大穰林邑記云飛魚身圓大者丈餘翅如胡蟬 出入羣飛游翔翳薈沈則泳于海底又一統志云 陜西鄠縣澇水出飛魚狀如鮒食之已痔疾也 肉氣味甘酸無毒主治婦人難産燒黑研末酒服一 錢臨月帶之令人易産 藏 器 已狂已痔 時 珍 魚虎 拾 遺 釋名土奴魚 臨海 記 集解 藏器曰生南海頭如虎背皮如猬有刺着人如 蛇咬亦有變為虎者時珍曰按倦游録云海中 泡魚大如斗身有刺如猬能化為豪猪 此即魚虎也述異記云老則變為鮫魚 氣味有毒 魚師 綱 目 集解 時珍曰陳藏器諸魚注云魚師大者有毒殺人 今無識者但唐韻云鰤老魚也山海經云歴㶁 之水有師魚食之 殺人其即此與 海䖳 拾 遺 釋名水母 拾 遺 樗蒲魚 拾 遺 石鏡 時珍曰䖳作宅二音南 人訛為海折或作蜡鮓 者並非劉恂云閩人曰䖳廣 人曰水母異苑名石鏡也 集解 藏器曰䖳生東海狀如血䘓大者如牀小者如 斗無眼目腹胃以蝦為目蝦動䖳沈故曰水母 目蝦亦猶蛩蛩之與駏驉也煤出以薑醋進之海人 以為常味時珍曰水母形渾然凝結其色紅紫無口 眼腹下有物如懸絮羣蝦附之咂其涎洙浮汎如飛 為潮所擁則蝦去而䖳不得歸人因割取之浸以石 灰礬水去其血汁其色遂白其最厚者謂之䖳 頭味更勝生熟皆可食茄柴灰和鹽水淹之良 氣味鹹溫無毒主治婦人勞損積血帶下小兒風疾 丹毒湯火傷 藏 器 療河魚之疾 時珍出 異苑 鰕 别録 下品 釋名 時珍曰鰕音霞俗作蝦 入湯則紅色如霞也 集解 時珍曰江湖出者大而色白溪池出者小而色 青皆磔鬚鉞鼻背有斷節尾有硬鱗多足而好 躍其腸屬腦其子在腹外凡有數種米鰕糠鰕以精 粗名也青鰕白鰕以色名也梅鰕以梅雨時有也泥 鰕海鰕以出産名也嶺南有天鰕其蟲大如蟻秋社 後羣墮水中化為鰕人以作鮓食凡鰕之大者蒸曝 去殻謂之鰕米食 以薑醋饌品所珍 氣味甘溫有小毒 詵曰生水田及溝渠者有毒鮓内 者尤有毒藏器曰以熱飯盛宻器 中作鮓食毒人至死𢎞景曰無鬚及腹下通黒并煮 之色白者並不可食小兒及雞狗食之脚屈弱鼎曰 動風發瘡疥冷積源曰 動風熱有病人勿食 主治五野雞病小兒赤白遊 腫搗碎傅之 孟 詵 作羮治鼈瘕托痘瘡下乳汁法制壯 陽道煮汁吐風痰搗膏傅蟲疽 時 珍 附方 新 五 鼈瘕疼痛 類編云陳拱病鼈瘕隠隠見皮内 痛不可忍外醫洪氏曰可以鮮鮓 作羮食之久久痛止明年又 作再如前治而愈遂絶根本 補腎興陽 用鰕米一觔 蛤蚧二枚茴 香蜀椒各四兩並以青鹽化酒炙炒以木香粗末一 兩和匀乘熱收新缾中宻封毎服一匙空心鹽酒嚼 下甚 妙 宣吐風痰 用連殻鰕半觔入葱薑醬煮汁先喫 鰕後喫汁𦂳束肚腹以翎探引取吐 臁瘡生蟲 用小鰕三十尾去頭足殻同糯米飯研爛 隔紗貼瘡上别以紗罩之一夜解下掛㸔 皆是小赤蟲即以葱椒湯洗淨用舊茶籠内白竹葉 隨大小剪貼一日二換待汁出盡逐日煎苦揀根湯 洗之以好膏貼之將生肉勿 換膏藥忌發物 直指方 血風臁瘡 生鰕黄丹擣 和貼之日一 換方集 簡 海鰕 拾 遺 釋名紅鰕 藏 器 鰝 浩雅 爾 集解 藏器曰海中紅鰕長一尺鬚可為簪崔豹古今 注云遼海間有飛蟲如蜻蛉名繙紺七月羣飛 闇天夷人食之云鰕所化也時珍曰按段公路北户 録云海中大紅鰕長二尺餘頭可作盃鬚可作簪杖 其肉可為鱠甚美又劉恂嶺表録云海鰕皮殻嫩紅 色前足有鉗者色如朱最大者長七八尺至一丈也 閩中有五色鰕亦長尺餘彼人 兩兩乾之謂之對鰕以充上饌 氣味甘平有小毒 時珍曰同猪肉 食令人多唾 鮓主治飛尸蚘蟲口中甘 齲齒頭瘡去疥癬風瘙 身痒治山蚊子入人肉初食瘡發則愈 藏 器 海馬 拾 遺 釋名水馬 𢎞景曰是魚鰕類 也狀如馬形故名 集解 藏器曰海馬出南海形如馬長五六寸鰕類也 南州異物志云大小如守宫其色黄褐婦人難 産割裂而出者手持此蟲即如羊之易産也宗奭曰 其首如馬其身如鰕其背傴僂有竹節紋長二三寸 頌曰異魚圖云漁人布網罟此魚多罣網上收取曝 乾以雌雄為對時珍曰按聖濟總録云海馬雌者黄 色雄者青色又徐表南方異物志云海馬有魚狀如 馬頭其喙垂下或黄或黒海人捕得不以啖食曝乾 熇之以備産患即此也又抱朴子云水馬合赤斑蜘 蛛同馮夷水仙丸服之可居水中今水仙丸無所攷 矣 氣味甘溫平無毒主治婦人難産帶之於身甚騐臨 時燒末飲服并手握之即易産 藏 器 主難産及血氣痛 蘇 頌 暖水臟壯陽道消瘕塊治疔瘡腫毒 時 珍 發明 時珍曰海馬雌雄成對其性溫暖有交感之義 故難産及陽虚房中方術多用之如蛤蚧郎君 子之功也鰕亦 壯陽性應同之 附方 新 二 海馬湯 治逺年虚實積聚癥塊用海馬雌雄 各一枚木香一兩大黄炒白牽牛炒 各二兩巴豆四十九粒青皮二兩童子小便浸軟包 巴豆紥定入小便内再浸七日取出麩炒黄色去豆 不用取皮同衆藥為末毎服二錢水 一盞煎三五沸臨卧溫服 聖濟録 海馬拔毒散 治 疔 瘡發背惡瘡有竒效用海馬炙黄一對穿山甲黄土 炒硃砂水銀各一錢雄黄三錢龍腦麝香各少許為 末入水銀研不見星毎以少許㸃之 一日一㸃毒自出也 秘傳外科 鮑魚 别録 上品 釋名薧魚 禮記 音考 蕭折魚 魏武 食制 乾魚 時珍曰鮑即今之 乾魚也魚之可包 者故字従包禮記謂之薧魏武食制謂之蕭折皆以 蕭蒿承曝而成故也其淡壓為腊者曰淡魚曰鱐魚 音捜以物穿風乾者曰法魚曰魥魚音怯其以鹽漬 成者曰醃魚曰鹹魚曰䱒魚音葉曰 魚音蹇今俗 通呼曰乾魚舊注混淆 不明今並削正于下 集解 别録曰鮑魚辛臭勿令中鹹𢎞景曰俗人以鹽 䱒成名䱒魚䱒字似鮑也今鮑乃鱅魚淡乾者 都無臭氣不知入藥者正何種魚也方家亦少用之 恭曰李當之言以繩穿貫而胸中濕者良葢以魚去 腸繩穿淡暴使乾則味辛不鹹魚肥則中濕而彌臭 似尸氣無鹽故也若 魚則沔州復州作之以鹽䱒 成味鹹不辛臭亦與鮑不同濕亦非獨胸中以有鹽 故也二者雜魚皆可為之頌曰今漢沔所作淡乾魚 味辛而臭者是也或言海中自有一種鮑魚形似小 鱅氣最臭秦始皇車中亂臭者是此然無的據時珍 曰别録既云勿令中鹹即是淡魚無疑矣諸注反自 多事按周禮注云鮑魚以魚置 室中用糗乾之而 成 室土室也張耒明道志云漢陽武昌多魚土人 剖之不用鹽暴乾作淡魚載至江西賣之饒信人飲 食祭享無此則非盛禮雖臭腐可惡而更以為竒據 此則鮑即淡魚益可證矣但古今治法不同耳又蘇 氏所謂海中一種鮑魚豈顧野王所載海中鮇魚似 鮑者耶不然即今之白鮝也鮝亦乾魚之總稱也又 今淮人以鯽作淡法魚頗佳入藥亦當以石首鯽魚 者為勝若漢沔所造者魚性不一恐非所宜其鹹魚 近時亦有用 者因附之 正誤 保昇曰鮧魚口小背黄者名鮑魚時珍按鮧 魚注所引是鮠魚非鮑魚也葢鮠鮑字誤耳 肉氣味辛臭溫無毒 時珍曰李九華云妊 婦食之令子多疾 主治墜墮 骽 與腿 同 蹷 厥 踠折瘀血血痺在四肢不散者女子崩 中血不止 别 録 煑汁治女子血枯病傷肝利腸同麻仁 葱䜴煑羮通乳汁 時 珍 附方 舊 一 妊娠感寒腹痛 乾魚一枚燒灰酒服方寸 匕取汗瘥 子母秘録 頭主治煑汁治眯目燒灰療疔腫瘟氣 時 珍 附方 新 三 雜物眯目 鮑魚頭二枚地膚子半合水煮 爛取汁注目中即出 聖恵方 魚 臍疔瘡 似新火針瘡四邊赤中夾黑可刺之若不大 痛即殺人也用臘月魚頭灰髪灰等分以雞 溏屎和塗之 千金方 預辟瘟疫 鮑魚頭燒灰方寸匕合小豆 末七枚米飲服之令溫疫氣 不相染也 肘後方 䱒魚氣味鹹溫無毒主治小兒頭瘡出膿水以麻油 煎熟取油頻塗 時 珍 穿鮑繩主治眯目去刺煮汁洗之大良 蘇 恭 鱁鮧 拾 遺 釋名鰾 匹少 切 作膠名鰾膠 藏器曰鱁鮧音逐題乃魚 白也時珍曰鱁鮧音逐夷 其音題者鮎魚也按賈思勰齊民要術云漢武逐夷 至海上見漁人造魚腸于坑中取而食之遂命此名 言因逐夷而得是矣沈括筆談云鱁鮧烏賊魚腸也 孫愐唐韻云鹽藏魚腸也南史云齊明帝嗜鱁鮧以 蜜漬之一食數升觀此則鰾與腸皆得稱鱁鮧矣今 人以鰾煮凍作膏切片以薑醋食之呼為魚膏者是 也故宋齊丘化書云鱁鮧與足垢無殊鰾即諸魚之 白脬其中空如泡故曰鰾可治為膠亦名縼膠諸鰾 皆可為膠而海漁多以石首鰾作之名江鰾謂江魚 之鰾也粘物甚固此乃工匠日用之物而記籍多畧 之 鰾氣味甘平無毒主治竹木入肉經久不出者取白 傅瘡上四邊肉爛即出 藏 器 止折傷血出不止 時 珍 燒灰 傅陰瘡瘻瘡月蝕瘡 李 珣 附方 新 一 折傷出血 但不透膜者以海味中鹹白鰾大 片色白有紅絲者成片鋪在傷處 以帛縛之即 止 普濟方 鰾膠氣味甘鹹平無毒主治燒存性治婦人難産産 後風搐破傷風痙止嘔血散瘀血消腫毒伏硇砂 時 珍 附方 新 十 産難 魚膠五寸燒存性為 末溫酒服 皆效方 産後搐搦 强直者 不可便 作風中乃風入子臟與破傷風同用鰾膠一兩以 螺粉炒焦去粉為末分三服煎蟬蛻湯下 産寶 産 後血運 鰾膠燒存性酒和童子小便 調服三五錢良 事林廣記 經血逆行 魚膠 切炒 新綿燒灰毎服二錢米飲 調下即愈 多能鄙事 破傷風搐 口噤强直者危 氏香膠散用魚 膠燒存性一兩麝香少許為末毎服二錢蘇木並酒 調下仍煑一錢封瘡口 保命集治破傷風有表證 未解者用江鰾半兩炒焦蜈蚣一對炙研為末 以防風羌活獨活川芎等分煎湯調服一錢 嘔血 不止 鰾膠長八寸廣二寸炙黄刮二錢以 甘蔗節三十五箇取汁調下 經驗 便毒腫痛 已大而軟者直指方用魚鰾膠熱湯或醋煮軟乘熱 研爛貼之 戴氏治露 即羊核用石首膠一兩燒 存性研末酒服外以 石菖蒲生研 之妙 八般頭風 魚鰾燒存性為末臨 卧以葱酒腹二錢 赤白崩中 魚 膠三尺焙黄研末 同雞子煎餅好酒食之 魚鱠 音檜 拾遺 釋名魚生 時珍曰劊切而成故謂之鱠凡諸魚之鮮 活者薄切洗淨血鮏沃以蒜虀薑醋五味 食 之 氣味甘溫無毒 藏器曰近夜勿食不消成積勿飲冷 水生蟲時行病後食之胃弱勿同乳 酪食令人霍亂不可同𤓰食時珍曰按食治云凡殺 物命既虧仁噯且肉未停冷動性猶存旋烹不熟食 猶害人况魚鱠肉生損人尤甚為癥瘕為痼疾為竒 病不可不知昔有食魚生而生病者用藥下出已變 蟲形繪縷尚存有食鼈肉而成積者用 藥下出已成動物而能行皆可驗也 主治溫補去 冷氣濕痺除胱膀水腹内伏梁氣塊冷痃結癖疝氣 喉中氣結心下酸水開胃口利大小腸補腰脚起陽 道 藏 器 宜脚氣風氣人治上氣喘咳 思 邈 鯽鱠主久痢腸 澼痔疾大人小兒丹毒風眩 孟 詵 發明 汪穎曰魚鱠辛辣有刼病之功予在蒼梧見一 婦人病吞酸諸藥不效偶食魚鱠其病遂愈葢 此意 也 魚鮓 拾 遺 釋名 時珍曰按劉熈釋名云鮓醖也以鹽糝醖釀而 成也諸魚皆可為之大者曰鮓小者曰 一云 南人曰 北人曰鮓 氣味甘鹹平無毒 藏器曰凡鮓皆發瘡疥鮓内有髪 害人瑞曰鮓不熟者損人脾胃反 致疾也時珍曰諸鮓皆不可合生胡荽葵菜豆藿麥 醬蜂蜜食令人消渴及霍亂凡諸無鱗魚鮓食之尤 不益 人 主治癬瘡和柳葉搗碎炙熱傅之取酸臭者連 糝和屋上塵傅蟲瘡及馬瘑瘡 藏 器 治聤耳痔瘻諸瘡 有蟲療白駮代指病主下痢膿血 時 珍 附方 新 二 白駮風 以荷葉裹鮓令臭拭熱頻頻 擦之取效乃止 千金方 代指痛 先刺去血炙 鮓皮裹之 魚脂 拾 遺 釋名魚油 時珍曰脂㫖也 其味甘㫖也 氣味甘溫有小毒 時珍曰魚脂 㸃燈盲人目 主治癥疾用和石灰 泥船魚脂鯹臭者二觔安銅器内燃火炷令暖隔紙 熨癥上晝夜勿息火又塗牛狗疥立愈 藏器時珍曰 南畨用魚油 和石灰艌船 亦用江豚油 魚魫 枕目 綱 釋名 時珍曰諸魚腦骨曰魫曰丁魚尾曰魩音抹曰 丙魚腸曰 曰乙魚骨曰鯁曰刺魚脬曰鰾曰 白魚翅曰鰭曰鬛 魚子曰䱊曰䲑 主治能消毒 藏 器 解蠱毒作器盛飲 食遇蠱輙裂破也 時珍書 延夀 魚鱗 綱 目 釋名 時珍曰鱗者𥻘也魚産于水故鱗似𥻘鳥産于 林故羽似葉獸産于山故毛似草魚行上水鳥 飛上風恐 亂鱗羽也 主治食魚中毒煩亂或成癥積燒灰水服 二錢 時 珍 諸魚鱗燒灰主魚骨鯁 别 録 魚子 綱 目 釋名䱊 音 米 䲑 音 蟻 集解 孟詵曰凡魚生子皆粘在草上及土中冬月寒 水過後亦不腐壞到五月三伏日雨中便化為 魚時珍曰凡魚皆冬月孕子至春末夏初則於湍水 草際生子有牡魚隨之洒白葢其子數日即化出謂 之魚苗最易長大孟 氏之説葢出謬傳也 氣味 缺 主治目中障翳 時 珍 發明 時珍曰魚子古方未見用惟聖濟總録治目决 明散中用之亦不言是何魚之子大抵當取青 魚鯉鯽 之屬爾 附方 新 一 决明散 治一切逺年障翳弩肉赤腫疼痛用 魚子活水中生下者半兩以硫黄水 溫溫洗淨石决明草决明青箱子穀精草枸杞子黄 連炙甘草枳實麩炒牡蠣粉蛇蜕燒灰白芷龍骨黄 蘖各一兩白附子炮白蒺藜炒黄芩炒羌活各半兩 虎睛一隻切作七片文武火炙乾毎一料用一片右 通為末每服三錢五更時茶服午夜再服赤白翳膜 七日減去弩肉赤腫痛不可忍者三五日見效忌猪 魚酒麵辛辣色欲凡過惱怒酒色風熱即疼者是 活眼尚可醫治如不疼是死眼不必醫也 總録 本草綱目卷四十四
欽定四庫全書 本草綱目卷四十五目録 介部 李時珍曰介蟲三百六十而龜為之長周官鱉人取互 物以時籍春獻鱉蜃秋獻龜魚祭祀供蠯蠃蚳以授醢 人則介物亦供饌所不廢况可充藥品乎唐宋本草混 入蟲魚今析為介部四十六種分二類曰龜鱉曰蚌蛤 神農本草經八種 梁陶𢎞 景註 名醫别録五種 梁陶𢎞 景註 唐本草二種 唐蘓 恭 本草拾遺一十種 唐陳 藏器 海藥本草二種 唐李 珣 蜀本草一種 蜀韓 保昇 開寳本草二種 宋馬 志 嘉祐本草八種 宋掌 禹錫 圖經本草一種 宋蘓 頌 本草綱目六種 明李 時珍 本草蒙筌一種 明陳 嘉謨 附註 魏吳普本草對 齊徐之才藥 李當之藥録 唐甄權藥性 宋雷斆炮炙論 孫思邈千金 唐孟詵張鼎食療 南唐陳士良食性 楊損之刪繁義 宋寇宗奭衍 蕭炳四聲 大明日華 金張元素珍珠囊 朱震亨補遺 元李呆法象 吳瑞日用 王好古湯液 明汪穎食物 明寗源食鑑 明汪機會編 介之一 龜魚類十七種 附二 種 水龜 本經 秦龜 别録 蠵龜 綱目附 龜 瑇瑁 開寶附散 八兒 緑毛龜 蒙筌 瘧龜 拾遺 鶚龜 拾遺 旋龜 攝龜 蜀本 賁龜 綱目 鼈 本經 納鼈 圖經 能鼈 綱目 朱鼈 拾遺 珠鼈 綱目 黿 拾遺 蟹 本經 鱟 嘉祐 右附方舊一十九新四十六 本草綱目卷四十五目録
欽定四庫全書 本草綱目卷四十五 明 李時珍 撰 介之一 龜鱉類一十七 種 附二種 水龜 本經 上品 釋名𤣥衣督郵 時珍曰説文云龜頭與蛇同爾雅龜 有十種郭璞隨文傅會殊欠分明盖 山澤水火四種乃因帝龜所生之地而名也甚大至 一尺已以上者在水曰寶龜亦曰蔡龜在山曰靈龜 皆國之守寳而未能變化者也年至百千則具五色 而或大或小變化無常在水曰神龜在山曰筮龜皆 龜之聖者也火龜則生炎地如火䑕也攝龜則呷蛇 龜也文龜則蟕蠵瑇瑁也後世不分山澤水火之異 通以小者為神龜年久者為靈龜誤矣神龜難得今 人取水中常龜入藥古今總標水龜而諸龜可該矣 集解 時珍曰甲蟲三百六十而神龜為之長龜形象 離其神在坎上隆而文以法天下平而理以法 地背隂向陽蛇頭龍頸外骨内肉腸屬於首能運任 脉廣肩大腰卵生思抱其息以耳雌雄尾交亦與蛇 匹或云大腰無雄者謬也今人視其底甲以辨雌雄 龜以春夏出蟄脱甲秋冬藏穴導引故靈而多壽南 越志云神龜大如拳而色如金上下兩邊如鋸齒爪 至利能縁樹食蟬抱朴子云千歲靈龜五色具焉如 玉如石變化莫測或大或小或遊於蓮葉之上或伏 於茋叢之下張世南質龜論云龜老則神年至八百 反大如錢夏則㳺於香荷冬則藏於藕節其息有黒 氣如煤煙在荷心状甚分明人見此氣勿輙驚動但 潜含油管噀之即不能遁形矣或云龜聞鉄聲則伏 被蚊噆則死香油抹眼則入水不沉老桑煮之則易 爛皆物理制 伏之妙也 龜甲釋名神屋 本 經 敗龜版 日 華 敗将 日 華 漏天機 圖經時 珍曰並 隐名 也 集解 别録曰龜甲生南海池澤及海水中采無時勿 令中濕濕即有毒陶𢎞景曰此用水中神龜長 一尺二寸者為善厴可供卜殻可入藥亦入仙方當 以生龜炙取韓保昇曰湖州江州交州者骨白而厚 其色分明供卜入藥最良大明曰卜龜小而腹下曽 鑚十遍者名敗龜版入藥良蘇頌曰今江湖間皆有 之入藥湏用神龜神龜版當心前一處四方透明如 琥珀色者最佳其頭方脚短殻圓版白者陽龜也頭 尖脚長殻長版黄者隂龜也隂人用阦阦人用阥今 醫家亦不知如此分别時珍曰古者取龜用秋攻龜 用春今之采龜者聚至百十生鋸取甲而食其肉彼 有龜王龜相龜将等名皆視其腹背左右之文以别 之龜之直中文名曰千里其首之横文第一級左右 有斜理皆接乎千里者即龜王也他龜即無此矣言 占事帝王用王文用相武用将各依等級其説與逸 禮所載天子一尺二寸諸侯八寸大夫六寸士庻四 寸之説相合亦甚有理若夫神龜寶龜世所難得則 入藥亦當依此用之可也日華用卜龜小甲盖取便 耳又按經云龜甲勿令中濕一名神屋陶言厴可供 卜殻可入藥則古者上下甲皆用之至日華始用龜 版而後人 遂主之矣 正誤 吴球曰先賢用敗龜版補隂借其氣也今人用 鑚過及煮過者性氣不存矣惟靈山諸谷因風 墜自敗者最佳田池自敗者次之人打壊者又次之 時珍曰按陶氏用生龜炙取日華用灼多者皆以其 有生性神靈也日敗者謂鑚灼陳久如敗也吴氏不 達此理而反用自死枯敗之版復謂灼者失性謬矣 縱有風墜自死者亦山龜耳淺學 立異誤世鄙人據以為談故正之 修治 以龜甲鋸去 四邊石上磨 浄灰火炮過塗酥炙黄用亦有 酒炙醋炙猪脂炙燒灰用者 氣味甘平有毒 甄權曰無毒時珍曰按經云中濕者 有毒則不中濕者無毒矣之才曰惡 沙參蜚蠊畏 狗胋瘦銀 主治甲治漏下赤白破癥瘕痎瘧五痔隂蝕濕痺四 肢重弱小兒𩕄不合久服輕身不飢 本 經 驚恚氣心腹 痛不可久立骨中寒熱傷寒勞復或肌體寒熱欲死 以作湯良久服益氣資智使人能食燒灰治小兒頭 瘡難燥女子隂瘡 别 録 殻主久𠻳斷瘧 𢎞 景 殻炙末酒服 主風脚弱 蕭 炳 版治血麻痺 日 華 燒灰治脱肛 甄 權 下甲補 隂主隂血不足去瘀血止血痢續筋骨治勞倦四肢 無力 震 亨 治腰脚酸痛補心腎益大膓止久痢久洩主 難産消癰腫燒灰傅臁瘡 時 珍 發明 震亨曰敗龜版屬金水大有補隂之功而本草 不言惜哉蓋龜乃隂中至隂之物禀北方之氣 而生故能補隂治血治勞也時珍曰龜鹿皆靈而有 壽龜首常藏向腹能通任脉故取其甲以補心補腎 補血皆以養隂也鹿鼻常反向尾能通督脉故取其 角以補命補精補氣皆以養陽也乃物理之𤣥微神 工之能事觀龜甲所主諸病皆屬 隂虚血弱自可心解矣又見龜甲 附方 舊二新 十二 補隂丸 丹溪方用龜下甲酒炙熟地黄 九蒸九晒各六兩黄栢䀋水浸 炒知母酒炒各四兩石器為末以猪脊髓和丸梧子 大每服百丸空心温酒下一方去地黄加五味子炒 一 兩 瘧疾不止 龜版燒存性研末酒服 方寸匕 海上名方 抑結不散 用龜 下甲 酒炙五兩側栢葉炒一兩半香附童便浸炒一 兩為末米糊丸梧子大毎空心温酒服一百丸 胎産 下痢 用龜甲一枚醋炙為末水 飲服一錢日一 經騐方 難産催生 秘録用龜 甲燒末酒 服方寸匕開摘𤣥治産三五日不下垂死及矮小女 子交骨不 者用乾龜殻一個酥炙婦人頭髪一握 燒灰川芎當歸各一兩毎服秤七錢水煎 服如人行五里許再一服生胞死胎俱下 腫毒初起 敗龜甲一枚燒研 酒服四錢 小品 婦人乳毒 同上 方 小兒頭瘡 龜甲燒 灰敷之 恵聖 方 月蝕耳瘡 同 上 口吻生瘡 同 上 臁瘡朽臭 生龜一枚 取殻醋炙 黄更煆存性出火氣入輕粉麝 香葱湯洗浄搽敷之 急救方 人咬傷瘡 龜版骨鱉 肚骨各一 片燒研油調搽 之 葉氏摘𤣥 豬咬成瘡 龜版燒研香油調 搽之 葉氏摘𤣥 肉氣味甘酸温無毒 𢎞景曰作羮臛大補而多神靈 不可輕殺書家所載甚多此不 具説思邈曰六甲日十二月俱不可食 損人神不可合猪肉菰米𤓰莧食害人 主治釀酒治大風緩急四肢拘攣或久癱緩不收皆 瘥 蘇 恭 煮食除濕痺風痺身腫踒折 孟 詵 治筋骨疼痛及 一二十年寒𠻳止㵼血血痢 時 珍 發明 時珍曰按周處風土記云江南五月五日煮肥 龜入鹽䜴蒜蓼食之名曰葅龜取隂内陽外之 義 也 附方 舊一 新六 熱氣濕痺 腹内激熱用龜肉同五味煮 食之微泄為效 普濟方 筋 骨疼痛 用烏龜一個分作四脚毎用一脚入天花粉 枸杞子各一錢二分雄黄五分麝香五分槐 花三錢水一椀 煎服纂要竒方 十年欬𠻳 或二十年醫不效者生龜 三枚治如食法去腸以水 五升煮取三升浸麴釀秫米四升如常飲之令盡永 不發 又方用生龜一枚着炊巾令人溺之浸至三 日燒研以醇酒一升和末如乾飯頓 服湏臾大吐𠻳囊出則愈小兒減半 痢及㵼血 烏龜 肉以 沙糖水拌椒和炙煮食 之多度即愈 普濟方 勞瘵失血 田龜煮取肉和葱 椒醤油煮食補隂 降火治虚勞失血咯血欬𠻳寒 熱累用經騐 吴球便民食療 年久痔漏 田龜二三 個煮取肉 入茴香葱醤常常食累騐此疾 大忌糟醋等熱物 便民食療 血氣味鹹寒無毒主治塗脱肛 甄 權 治打撲傷損和酒 飲之仍擣生龜肉塗之 時 珍 膽汁氣味苦寒無毒主治痘後目腫經月不開取㸃 之良 時 珍 溺采取 頌曰按孫光憲北夢𤨏言云龜性妬而與蛇 交惟取龜置瓦盆中以鑑照之龜見其影則 滛發失尿急以物收取之又法以紙炷火以㸃其尻 亦致失尿但差緩耳時珍曰今人惟以猪鬃或松葉 刺其鼻即尿出 似更簡㨗也 主治滴耳治聾 藏 器 㸃舌下治大人中風舌瘖小兒驚 風不語摩胸背治龜胸龜背 時 珍 發明 時珍曰龜尿走竅透骨故能治瘖聾及龜背染 鬚髪也按岣嶁神書言龜尿磨瓷器能令軟磨 墨書石能入數 分即此可推矣 附方 舊一 新二 小兒龜背 以龜尿摩其胸背久 久即差 孫真人 中風不語 烏龜尿㸃少許於 舌下神妙 壽域 鬚髪早白 以龜尿調水蛭細末日 日撚之自黒末忌粗 談野 翁方 秦龜 别録 上品 釋名山龜 宋奭曰龜則四方皆有但秦地山中多 老龜極大而壽故取為用以地别名 集解 别錄曰秦龜生山之隂土中二月八月采保昇 曰今江南嶺南處處有之冬月藏土中春夏秋 即出㳺溪谷古人獨取秦地者耳𢎞景曰此即山中 龜不入水者其形大小無定方藥希用恭曰秦龜即 蟕蠵更無别也士良曰秦人呼蟕蠵為山龜是矣藏 器曰蟕蠵生海水中秦龜生山隂是深山中大龜如 碑下趺者食草根竹萌冬蟄春出卜人亦取以占山 澤掲甲亦可餙器物頌曰蟕蠵生嶺南别是一種山 龜非秦龜也龜類甚多罕能遍識盖近世貨幣不用 知卜者稀故尔弗貴也時珍曰山中常龜鹿喜食之 其大而可卜者曰靈龜年至百嵗能變化者曰筮龜 或伏於茋草之下或㳺於卷耳芩葉之上抱朴子所 謂山中已日稱時君者為龜即此也其蟕蠵或以為 山龜或云生海水中其説不定按山海經蠵龜生深 澤中應劭注漢書云靈蠵大龜也雌曰蟕蠵雄曰玳 瑁觀此則秦龜是山龜蟕蠵是澤龜與爾雅山龜澤 龜水龜相合盖一種二類故 其占卜入藥餙器功用尤同 甲修治 李珣曰經卜者更妙 以酥或酒炙黄用 氣味苦温無毒主治除 濕痺氣身重四肢關節不可動揺 别 録 頑風冷痺關節 氣壅婦人赤白帶下破積癥 孟 詵 補心 宗 奭 治鼠瘻 時 珍 發明 宗奭曰大龜靈於物故方家用以 補心然甚有騐時珍曰見龜甲 附方 新 一 鼠瘻 劉涓子用山龜殻炙狸骨炙甘草炙雄 黄桂心乾薑等分為末飲服方寸匕仍 以艾炙瘡上用蜜 和少許入瘡中良 頭主治隂乾炙研服令人長逺入山不迷 孟詵𢎞景 曰前臑骨 佩之亦 然耳 蠵龜 綱目 釋名蟕蠵 音兹 夷 靈蠵 漢 書 靈龜 郭璞 注 鼊 音拘璧一 作蚼 負 音戱備雜爼 作係臂者非 皮名龜筒 時珍曰蟕蠵鳴聲如兹夷 故名 鼊者南人呼龜皮 之音也負 者有力貌今碑趺象之或 云大者為蟕蠵 負小者為 鼊甚通 集解 𢎞景曰蟕蠵生廣州恭曰即秦龜也藏器曰蟕 蠵生海邊甲有文堪為物餙非山龜也保昇曰 蘇恭之説非通論也按郭璞爾雅注云蟕蠵出涪陵 郡大龜也其縁甲文似瑇瑁能鳴甲亦可卜俗呼靈 龜是矣頌曰蟕蠵别是一種山龜之大者非秦龜也 嶺表録云潮循間甚多人立背上可負而行鄉人取 殻以生得全者為貴初用木換出其肉龜被楚毒鳴 吼似牛聲振山谷古人謂生龜脱筒指此工人以其 甲通明黄色者煮拍䧟瑇瑁為器謂之龜筒入藥亦 以生脱為主日華曰蟕蠵即 鼊也皮可寳裝餙物 時珍曰蟕蠵諸説不一按山海經云蟕龜生深澤中 注云大龜也甲有文采似瑇瑁而薄應劭注漢書云 靈蠵大龜也雄曰瑇瑁雌曰蟕蠵據此二説皆出古 典質以衆論則蟕蠵即 鼊之大者當以藏器日華 為凖也至於海邊山居水食瑇瑁之屬非若山龜不 能入水也故功用専於解毒與瑇瑁相同自可意會 劉欣期交州記云蚼 似瑇瑁大如笠四足縵胡無 指爪其甲有黒珠文采斑似錦文但薄而色淺不任 作器惟堪貼餙今人謂之鼊皮臨海水土記云其形 如龜鱉身其甲黄㸃有光廣七八寸長二三尺彼人 以亂瑇瑁肉味如黿可食卵大如鴨卵正圓生食美 於鳥卵酉陽雜爼云係臂状如龜生南海捕者必先 祭後 取之 附録 音迷 麻 鼂 音朝時珍曰按臨海水土記云 状似 鼊而甲薄形大如龜味 極美一枚有膏三斛又有鼂亦如 鼊腹如羊胃可啖並生海邊沙中 肉氣味甘平無毒主治去風熱利腸胃 時 珍 血氣味鹹平㣲毒主治療俚人毒箭傷 𢎞 景 中刀箭悶 絶者刺飲便安 日華蛇藏器曰南人用燋 銅及 汁毒亦多養此用 龜筒釋名鼊皮氣味甘鹹平無毒主治血疾及中刀 箭毒煎汁飲 大 明 解藥毒蠱毒 時 珍 瑇瑁 宋開 寳 釋名玳瑁 音代麻又音毒目 時珍曰其 功解毒毒物之所 嫉者故名 集解 藏器曰瑇瑁生嶺南海畔山水間大如扇似龜 甲中有文士良曰其身似龜首嘴如鸚鵡頌曰 今廣南皆有龜類也大者如盤其腹背甲皆有紅㸃 斑文入藥須用生者乃靈凢遇飲食有毒則必自揺 動死者則不能神矣今人多用雜龜筒作器皿皆殺 取之又經煮拍故生者殊難得時珍曰按范成大虞 衡志云玳瑁生海洋深處状如龜黿而殻稍長背有 甲十二片黒白斑文相錯而成其帬邊缺如鋸齒無 足而有四鬛前長後短皆有鱗斑文如甲海人養以 䀋水飼以小魚又顧玠海槎録云大者難得小者時 時有之但老者甲厚而色明小者甲薄而色暗世言 鞭血成斑謬矣取時必倒懸其身用滚醋潑之則甲 逐片應手落下南方異物志云大者如籧篨背上有 鱗大如扇取下乃見其文煮柔作器治以鮫魚皮瑩 以枯木葉即光輝矣陸佃云瑇 瑁不再交望卵影抱謂之護卵 附錄撒八兒 時珍曰按劉郁西域記云出西海中乃 玳瑁遺精蛟魚吞食吐出年深結成者 其價如金偽作者乃犀牛糞也竊謂此物貴重如此 必有功用亦不知果是玳瑁遺精否亦無所詢證姑 附於此以 俟博識 甲氣味甘寒無毒 宗奭曰入藥用生者性味全也既 經湯火即不堪用與生熟犀義同 主治解嶺南百藥毒 藏 器 破癥結消癰毒止驚癎 日 華 療 心風解煩熱行氣血利大小腸功與肉同 士 良 磨汁服 解蠱毒生佩之辟蠱毒 蘇 頌 解痘毒鎮心神急驚客忤 傷熱結狂言 時 珍 發明 時珍曰玳瑁解毒清熱之功同於犀角古方 不用至宋時至寳丹始用之也又見鼈甲 附方 舊一 新二 解蠱毒 生玳瑁磨濃汁水服一 盞即消 楊氏産乳 預解痘毒 遇行時服此未發内消已發稀少用生玳瑁生犀角 各磨汁一合和勻温服半合日三服最良 靈苑方 痘瘡黒䧟 乃心熱血凝也用生玳瑁生犀角同磨汁 一合入猪心血少許紫草湯五匙和勻温 服痘聞人 䂓 疹論 迎風目淚 乃心腎虚熱也用生玳瑁羚羊 角各一兩石燕子一雙為末毎 服一錢薄荷湯下 日一服 鴻飛集 肉氣味甘平無毒主治諸風毒逐邪熱去風傷風熱 行氣血鎮心神利大小腸通婦人經脉 士 良 血主治解諸藥毒刺血飲之 開 寳 綠毛龜 䝉 筌 釋名緑衣使者 綱目 集解 時珍曰緑毛龜出南海之内鄉及唐縣今惟蘄 州以充方物養鬻者取自溪澗畜水缸中飼以 魚鰕冬則除水乆乆生毛長四五寸毛中有金線脊 骨有三稜底中如象牙色其大如五銖錢者為真他 龜久養亦生毛但大而無金線底色黄黑為異尔南 齊書載永明中有獻青毛神龜者即此也又録異記 云唐𤣥宗時方士獻徑寸小龜金色可愛 云置椀中能辟蛇虺之毒此亦龜之異也 修治 時珍曰此龜古方無用者近世滋補方徃徃用 之大抵與龜甲同功劉氏先天丸用之其法小 龜九枚以活鯉二尾安釡中入水覆以米篩安龜在 篩上蒸熟取肉晒乾其甲仍以酥炙黄入藥用又有 連甲肉頭 頸俱用者 氣味甘酸平無毒 主治通任脉助陽道補隂血益精氣治痿弱 時 珍 縛置 額端能禁邪瘧收藏書笥可辟蠧蟲 嘉 謨 瘧龜 拾 遺 集解 藏器曰生蒿山 石下偏頭大嘴 氣味無毒 主治老瘧發作無時名㾬瘧俚人呼為妖瘧用此燒 灰頓服二錢當㣲利用頭彌佳或發時煮湯坐於中 或懸於病人卧處 藏 器 鶚龜 拾 遺 集解 藏器曰生南海状如龜長二三尺兩 目在側如鶚亦呼水龜非前水龜也 附録旋龜 時珍曰按山海經云杻陽之山怪水出焉 中多旋龜鳥首虺尾聲如破木佩之已聾 亦此 類也 氣味無毒 主治婦人難産臨月佩之臨時燒末酒服 藏 器 攝龜 蜀本 草 釋名呷蛇龜 日華作 夾蛇 陵龜 郭 璞 鴦龜 陶𢎞 景 蠳龜 抱朴子 恭曰 鴦龜腹折見蛇則呷而食之故楚人呼呷蛇龜江東 呼陵龜居丘陵也時珍曰既以呷蛇得名則攝亦蛇 音之轉而蠳亦 鴦音之轉也 集解 𢎞景曰鴦小龜也處處有之狹小而長尾用卜 吉凶正與龜相反保昇曰攝龜腹小中心横折 能自開闔 好食蛇也 肉氣味甘寒有毒 詵曰此物噉蛇肉不 可食殻亦不堪用 主治生研塗撲損筋脉傷 士 良 生搗罯蛇傷以其食蛇 也 陶𢎞 景 尾主治佩之辟蛇蛇咬則刮末傅之便愈 抱朴 子 甲主治人咬瘡潰爛燒灰傅之 時珍𤣥 出摘 賁龜 音奔 綱目 釋名三足龜 爾 雅 集解 時珍曰按山海經云狂水西注伊水中多三足 龜食之無大疾可以已腫唐書云江州獻六眼 龜 大明會典云暹羅國獻六足龜宋史云 趙霆獻兩頭龜此又前人所未知者也 肉氣味 主治食之辟時疾消腫 山海 經 鼈 本經 中品 釋名團魚 俗 名 神守 時珍曰鼈行蹩躄故謂之鼈淮南 子云鼈無耳而守神神守之名以 此陸佃云魚滿三千六百則蛟龍引 之而飛納鼈守之則免故鼈名守神 河伯從事 古今 注 集解 時珍曰鼈甲蟲也水居陸生穹脊連脇與龜同 類四緣有肉裙故曰龜甲裹肉鼈肉裹甲無耳 以目為聽純雌無雄以蛇及黿為匹故萬畢術云燒 黿脂可以致鼈也夏日孚乳其抱以影埤雅云卵生 思抱其状隨日影而轉在水中上必有浮沫名鼈津 人以此取之今有呼鼈者作聲撫掌望津而取百十 不失管子云涸水之精名曰蟡以名呼之可取魚鼈 正此類也類從云鼉一鳴而鼈伏性相制也又畏蚊 生鼈遇蚊叮則死七鼈得蚊煮而爛而熏蚊者復用 鼈甲物相報復如此異哉淮南子云膏之殺鼈類之 不可 推也 鼈甲修治 别録曰鼈甲生丹陽池澤采無時頌曰今 處處有之以岳州沅江所出甲有九肋者 為勝入藥以醋炙黄用𢎞景曰采得生取甲剔去肉 者為好凡有連厭及乾巖者便真若肋骨出者是煮 熟不可用斆曰凡使要緑色九肋多裙重七兩者為 上用六一泥固瓶子底待乾安甲於中以物搘起若 治癥塊定心藥用頭醋入瓶内大火煎盡三升乃去 裙肋骨炙乾入用若治勞去熱藥不用醋用童子小 便煎盡一斗二升乃去裙留骨石臼搗粉以雞䏶皮 裹之取東流水三升盆盛閣於盆上一宿取用力有 萬倍也時珍曰按衛生寳鑑云凡鼈甲以煆竈灰一 斗酒五升浸一夜煮令爛如膠漆用更佳桑柴灰尤 妙 氣味鹹平無毒 之才曰惡 礬石理石 主治心腹癥瘕堅積寒熱去痞疾息肉隂蝕痔核惡 肉 本 經 療温瘧血瘕腰痛小兒脇下堅 别 録 宿食癥塊痃 癖冷瘕勞瘦除骨熱骨節間勞熱結實壅塞下氣婦 人漏下五色下瘀血 甄 權 去血氣破癥結惡血墮胎消 瘡腫腸癰并撲損瘀血 日 華 補隂補氣 震 亨 除老瘧瘧母 隂毒腹痛勞復食復斑痘煩喘小兒驚癎婦人經脉 不通難産産後隂脫丈夫隂瘡石淋斂潰癰 時 珍 發明 宗奭曰經中不言治勞惟藥性論言治勞瘦骨 熱故虚勞多用之然甚有據但不可過劑耳時 珍曰鼈甲乃厥隂肝經血分之藥肝主血也試常思 之龜鼈之属功各有所主鼈色青入肝故所主者瘧 勞寒熱痃瘕驚癎經水癰腫隂瘡皆厥隂血分之病 也瑇瑁色赤入心故所主者心風驚熱傷寒狂亂痘 毒腫毒皆少隂血分之病也秦龜色黄入脾故所主 者頑風濕痺身重蠱毒皆太隂血分之病也水龜色 黒入腎故所主者隂虛精弱腰脚痠痿隂瘧洩痢皆 少隂血分之病也介蟲隂類故並主隂經血分之病 從其 類也 附方 舊十三 新六 老瘧勞瘧 用鼈甲醋炙研末酒服方寸 匕隔夜一服清早一服臨時 一服無不㫁者入雄 黄少許更佳 肘后 奔豚氣痛 上冲心腹鼈甲醋炙 三兩京三稜煨二兩 桃仁去皮尖四兩湯浸研汁三升煎二升入末煎良 久下醋一升煎如餳以缾收之毎空心酒服半匙 聖濟 録 血瘕癥癖 甄權曰用鼈甲琥珀大黄等分作散 酒服二錢少時惡血即下若婦人小 腸中血下盡 即休服也 痃癖癥積 甄權曰用鼈甲醋炙黄研末 牛乳一合毎調一匙朝朝服 之 婦人漏下 甄權曰鼈甲醋炙研末清酒服方寸匕 日二 又用乾薑鼈甲訶黎勒皮等分 為末糊丸空心 下三十丸日再 婦人難産 鼈甲燒存性研末酒 服方寸匕立出梅師 勞復 食復 篤病初起受勞傷食致復欲死者 鼈甲燒研水服方寸匕 肘后方 小兒癎疾 用 鼈 甲炙研乳服一錢日二 亦可蜜丸服 子母録 卒得腰痛 不可俛仰用鼈甲 炙研末酒服方寸 匕日二 肘后方 沙石淋痛 用九肋鼈甲醋炙研末酒服方 寸匕日三服石出瘥 肘后方 隂虚夢泄 九肋鼈甲燒研毎用一字以酒半盞童尿 半盞葱白七寸同煎去葱日脯時服之出 臭汗為度 醫壘元戎 吐血不止 鼈甲蛤粉各一兩同炒色黄 熟地黄一兩半晒乾為末毎 服二錢食后茶 下 聖濟録 癍痘煩喘 小便不利者用鼈甲二兩 燈心一把水一升半煎六 合分二服凡患大小便有血者中壊也黒 厭無膿者十死不治 龎安時傷寒論 癰疽不歛 不拘發背一切瘡用鼈甲燒存 性研掺甚妙 李樓怪症竒方 腸癰肉痛 鼈甲燒存 性研水服 一錢日三 傳信方 隂頭生瘡 人不能治者鼈甲一枚燒 研雞子白和傅 千金方 瀋唇 緊裂 用鼈甲及頭燒 研傅之 類要 人咬指爛 久欲脱者鼈甲燒灰 傅之 葉氏摘𤣥方 肉氣味甘平無毒 頌曰久食性冷損人藏器曰禮記 食鼈去醜為頸下有軟骨如龜形 者也食之令人患水病凡鼈之三足者赤足者獨目 者頭足不縮者其目四䧟者腹下有王字卜字文者 腹有蛇文者是蛇化也在山上者名旱鼈並有毒殺 人不可食𢎞景曰不可合雞子食莧菜食昔有人剉 鼈以赤莧同包置濕地經旬皆成生鼈又有裹鼈甲 屑經五月皆成鼈者思邈曰不可合猪兎鴨肉食損 人不可合芥子食生惡瘡妊婦食之令子短項時珍 曰案三元參贊書言鼈性冷發水病有冷勞氣癥瘕 人不宜食之生生編言鼈性熱戴原禮言鼈之陽聚 于上甲久食令人生發背似與性冷之説相反盖鼈 性本不熱食之者和以椒薑熱物太多失其本性耳 鼈性畏葱及桑灰凡食鼈者宜取沙河小鼈斬頭去 血以桑灰湯煮熟去骨甲換水再煮入葱醤作羮膳 食乃良其膽味辣破入湯中可代椒而辟腥氣李九 華云鼈肉主聚鼈甲主散食鼈剉甲少許入之庻幾 稍平又言薄荷煮鼈能害人此皆人之所不知者也 主治傷中益氣補不足 别 録 熱氣濕痺腹中激熱五味 煮食當㣲泄 藏 器 婦人漏下五色羸瘦宜常食之 孟 詵 婦 人帶下血瘕腰痛 日 華 去血熱補虚久食性冷 蘓 頌 補隂 震 享 作臛食治久痢長髭鬚作丸服治虚勞痃癖脚氣 時 珍 附方 新 三 痃癖氣塊 用大鼈一枚以蠶沙一斗桑柴灰 一斗淋汁五度同煮如泥去骨再 煮成膏擣丸梧子大毎 服十丸日三 聖恵方 寒濕脚氣 疼不可忍用團魚 二個水二斗煮一 斗去魚取汁加蒼耳蒼术尋風藤各半斤煎至七 升去渣以盆盛熏蒸待温浸洗神效 乾坤生意 骨 蒸欬𠻳 潮熱團魚丸用團魚一個柴胡前胡貝母知 母杏仁各五錢同煮待熟去骨甲裙再煮食 肉飲汁将藥焙研為末仍以骨甲裙煮汁和丸梧子 大每空心黄茋湯下三十丸日二服服盡仍治参茋 藥調之 竒效方 脂主治除日㧞白髮取脂塗孔中即不生欲再生者 白犬乳汁塗之 藏 器 頭 隂 乾 主治燒灰療小兒諸疾婦人産後隂脱下墜尸 疰心腹痛 恭 傳歴年脱肛不愈 日 華 附方 舊一 新二 小兒尸疰 勞瘦或時寒熱用鼈頭一枚燒 灰新汲水服半錢日一服 聖 惠 方 産後隂脱 千金用鼈頭五枚燒研井華水服方 寸匕日三 録騐加葛根二兩酒服 大 腸脱肛 久積虚冷以鼈頭炙研米飲服方寸 匕日二服仍以末塗腸頭上 千金 頭血主治塗脫肛 出甄 權 風中血脉口眼喎僻小兒疳 勞潮熱 時 珍 發明 時珍曰按千金方云目瞤唇動口喎皆風入血 脉急以小續命湯服之外用鼈血或鷄冠血調 伏龍肝散塗之乾則再上甚妙盖鼈血 之性急縮走血故治口喎脱肛之病 附方 新 二 中風口喎 鼈血調烏頭末塗之待 正則即掲去 肘后方 小兒疳勞 治潮熱徃来五心煩燥盜汗欬𠻳用鼈血丸主之以 黄連胡黄連各稱二兩以鼈血一盞吴茱萸一兩同 入内浸過一夜炒乾去茱血研末入柴胡川芎蕪荑 各一兩人參半兩使君子仁二十個為末煮粟米粉 糊和為丸如黍米大毎用熟水 量大小日服三 全㓜心鑑 卵主治鹽藏煨食止小兒下痢 時 珍 爪主治五月五日收藏衣領中令人不忘 肘 后 納鼈 宋圖 經 集解 頌曰鼈之無裙而頭足 不縮者名曰納亦作魶 肉氣味有毒 頌曰食之令人昏塞以黄 茋吴藍煎湯服之即解 甲氣味有小毒 主治𫝊尸勞及女子經閉 蘇 頌 能 奴来 切 鼈 綱 目 釋名三足鼈 集解 時珍曰爾雅云鼈三足為能郭璞云今吴興陽 羨縣君山池中出之或以鯀化黄能即此者非 也 肉氣味大寒有毒 頌曰食之殺人時珍曰安姚福庚 巳編云太倉民家得三足鼈命婦 烹食畢入卧少頃形化為血水止存髪耳隣人疑其 婦謀害訟之官時知縣黄廷宣鞠問不决乃别取三 足鼈令婦如前烹治取死囚食之入獄亦化如前人 遂辨其獄竊謂能之有毒不應如此然理外之事亦 未可以臆㫁也而山海經云從水多三足鼈食之無 蠱近亦有人誤食而無恙者何哉盖有毒害人亦未 必至於骨 肉頓化也 主治折傷主痛化血生擣塗之道家辟諸厭穢死氣 或畫像止之 蘇 恭 朱鼈 拾 遺 集解 藏器曰生南海大如錢腹赤如血云在水中着 水馬脚皆令仆倒也時珍曰按淮南子云朱鼈 浮波必 有大雨 主治丈夫佩之刀劒不能傷女人佩之有媚色 藏 器 珠鼈 綱 目 集解 時珍曰按山海經云葛山澧水有珠鼈状如肺 而有目六足有珠一統志云生髙州海中状如 肺四目六足而吐珠吕氏春秋云澧水魚之美者名 曰珠鼈六足有珠淮南子云蛤蟹珠鼈與月盛衰埤 雅云鼈珠在足蚌 珠在腹皆指此也 氣味甘酸無毒主治食之辟疫癘 時 珍 黿 拾 遺 釋名 時珍曰按説文云黿大鼈也甲蟲 惟黿最大故字從元元者大也 集解 頌曰黿生南方出江湖中大者圍一二丈南人 捕食之肉有五色而白者多其卵圓大如鷄鴨 子一産一二百枚人亦掘取以鹽淹食煮之白不凝 藏器曰性至難死剔其肉盡口猶咬物可張鳥鳶𢎞 景曰此物老曰能變為魅非急弗食之時珍曰黿如 鼈而大背有 青黄色大頭黄頸腸屬於首以鼈 為雌卵生思化故曰黿鳴鼈應淮南子云燒黿脂以 致鼈皆氣類相感也張鼎云其脂摩鉄則明或云此 物在水食魚與人其體具十二生 肖肉裂而懸之一夜便覺垂長也 甲氣味甘平無毒 主治炙黄酒浸治瘰癧殺蟲逐風惡瘡痔瘻風頑疥 瘙功同鼈甲 藏 器 五臟邪氣殺百蟲毒百藥毒續筋骨 日 華 婦人血熱 蘇 頌 肉氣味甘平㣲毒 主治濕氣邪氣諸蟲 藏 器 食之補益 陶𢎞 景 脂主治摩風及惡瘡 孟 詵 膽氣味苦寒有毒主治喉痺以生薑薄荷汁化少許 服取吐 時 珍 蟹 本經 中品 釋名螃䲒 蟹 譜 郭索 揚雄 方言 横行介士 蟹 譜 無腸公子 抱朴 子 雄曰蛝螘雌曰博帶 廣雅蜕宗奭曰此物之来秋初 如蟬 殻名蟹之意必取此義 時珍曰按傳胘蟹譜云蟹水蟲也故字從蟲亦魚屬 也故古人從魚以其横行則曰螃䲒以其行聲則曰 郭索以其外骨則曰介 士以其内空則曰無腸 集解 别録曰蟹生伊洛池澤諸水中取無時𢎞景曰 蟹類甚多蝤蛑擁劍蟛螖皆是並不入藥海邊 又有蟛蜞似蟛螖而大似蟹而小不可食蔡謨初渡 江不識蟛蜞啖之幾死嘆曰讀爾雅不熟為學者所 誤也頌曰今淮海汴京河北陂澤中多有之伊洛乃 反難得也今人以為食品佳味俗傳八月一日取稻 芒兩枝長一二寸許東行輸送芒長故今南方捕蟹 差早則有銜芒須霜後輸芒方可食之否則毒尤猛 也其類甚多六足者名蛫音詭四足者名牝皆有大 毒不可食其殻闊而多黄者名蟙生南海中其螯最 鋭斷物如芟刈也食之行風氣其扁而最大後足闊 者名蝤蛑南人謂之撥掉子以其後脚如掉也一名 蟳隨潮退殻一退一長其大者如升小者如盞楪兩 螯如手所以異於衆蟹也其力至強八月能與虎鬬 虎不如也一螯大一螯小者名擁劍一名桀歩常以 大螯鬬小螯食物又名執火以其螯赤也其最小無 毛者名蟛螖音越吴人訛為彭越爾雅云螖蠌小者 螃郭璞註云即蟛螖也時珍曰蟹横行甲蟲也外剛 内柔於卦象離骨眼蜩腹䖱腦鱟足二螯八脆利鉗 尖爪殻脆而堅有十二星㸃雄者臍長雌者臍團腹 中之黄應月盈虧其性多躁引聲噀沫至死乃已生 於流水者色黄而醒生於止水者色紺而馨佛書言 其散子後即自枯死霜前食物故有毒霜後将蟄故 味美所謂入海輸芒者亦謬談也蟛蜞大於蟛螖生 於陂池田港中故有毒令人吐下似蟛蜞而生於沙 穴中見人便走者沙狗也不可食似蟛蜞而生海中 潮至出穴而望者望潮也可食兩螯極小如石者蚌 江也不可食生溪澗石穴中小而殻堅赤者石蟹也 野人食之又海中有紅蟹大而色紅飛蟹能飛善化 國有百足之蟹海中蟹大如錢而腹下又有小蟹如 榆莢者蟹奴也居蚌腹者蠣奴也又名寄居蟹並不 可食蟹腹中有蟲如小木鼈子而白者不可食大能 發風也宗奭曰取蟹以八九月蟹浪之時伺其出 水而拾之夜則以火照捕之時黄與白滿殻也 修治 時珍曰凡蟹生烹鹽藏糟枚酒浸醤汁浸皆為 佳品但久留易沙見燈亦沙得椒易䐈得皂莢 或蒜及韶粉可免沙䐈得白芷則黄不散得葱 及五味子同煮則色不變藏蟹名曰蝑蟹音㵼 氣味鹹寒有小毒 𢎞景曰未被霜甚有毒云食水 茛所致人中之不療多死也獨 螯獨目兩目相向六足四足腹下有毛腹中有骨頭 背有星㸃足斑目赤者並不可食有毒害人冬𤓰汁 紫蘇汁蒜汁豉汁蘆根汁皆可解之鼎曰娠婦食之 令子横生宗奭曰此物極動風風疾人不可食屢見 其事時珍曰不可同柿及荆芥食 發霍亂動風木香汁可解詳柿下 主治胸中邪氣熱結痛喎僻面腫能敗漆燒之致鼠 本經灌𢎞景曰仙方用之化漆為水服之長生以黒 犬血 之三日燒之諸鼠畢至頌曰其黄能化漆為 水故塗漆瘡用之其螯 燒烟可集鼠於庭也 解結散血愈漆瘡養筋益氣 别 録 散諸熱治胃氣理經脉消食以醋食之利胑節去 五臟中煩悶氣益人 孟 詵 産後肚痛血不下者以酒食 之筋骨折傷者生搗炒罯之 日 華 能續斷絶筋骨去殻 同黄搗爛㣲炒納入瘡中筋即連也 藏 器 小兒解顱不 合以螯同白及末搗塗以合爲度 宗 奭 殺茛菪毒解鱓 魚毒漆毒治瘧及黄疸搗膏塗疥瘡癬瘡搗汁滴耳 聾 時 珍 蝤蛑氣味鹹寒無毒 主治解熱氣治小兒痞氣煮食 日 華 蟛蜞氣味鹹冷有毒 主治取膏塗濕癬疽瘡 藏 器 石蟹主治搗傅久疽瘡無不瘥者 藏 器 發明 慎㣲曰蟹非蛇鱔之穴無所寄故食鱔中毒者 食蟹即解性相畏也沈栝筆談云關中無蟹土 人怪其形状收乾者懸門上辟瘧不但人不識鬼亦 不識也時珍曰諸蟹性皆冷亦無甚毒為蝑最良鮮 蟹和以薑醋侑以醇酒咀黄持螯畧賞風味何毒之 有饕嗜者乃頓食十許枚兼以葷羶雜進飲食自倍 腸胃乃傷腹痛吐利亦所必致而歸咎於蟹蟹亦何 咎哉洪邁夷堅志云襄陽一盜被生漆塗兩目發配 不能覩物有村叟令尋石蟹搗碎濾汁㸃之則漆隨 汁出而瘡愈也用之果明如初漆之畏蟹莫䆒其義 附方 新 三 濕熱黄疸 蟹燒存性研末酒糊丸如梧桐子 大每服五十丸白湯下日服二次 簡集 方 骨節離脱 生蟹搗爛以熱酒傾入連飲數椀其 渣塗之半日内骨内谷谷有聲即好 乾蟹燒灰酒服亦 好 唐瑶經騐方 中鱓魚毒 食蟹即解 董炳騐方 蟹爪主治破胞墮胎 别 録 破宿血止産後血閉酒及醋 湯煎服良 日 華 能安胎 鼎頌曰胡洽方治孕婦僵 仆胎上搶心有蟹爪湯 墮生 胎下死胎辟邪魅 時 珍 附方 新 二 千金神造湯 治子死腹中并雙胎一死一生 服之令死者出生者安神騐方 也用蟹爪一升甘草二尺東流水一斗以葦薪煮至 二升濾去滓入真阿膠三兩令烊頓服或分二服若 人困不能服 者灌入即活 下胎蟹爪散 治妊婦有病欲去胎用蟹爪二合桂心 瞿麥各一兩牛膝二兩為末空心温酒 服一錢 千金 殻主治燒存性蜜調塗凍瘡及蜂薑傷酒服治婦人 兒枕痛及血崩腹痛消積 時 珍 附方 新 三 崩中腹痛 毛蟹殻燒存性米飲 服一錢 證治要訣 蜂蠆螯傷 蟹 殻 燒存性研末蜜 調塗之 同上 熏辟壁虱 蟹殻燒烟熏 之 摘𤣥 鹽蟹汁主治喉風腫痛滿含細嚥即消 時 珍 鱟魚 音后祐 宋嘉 釋名 時珍曰按羅願爾雅翼云鱟 者候也鱟善候風故謂之鱟 集解 藏器曰鱟生南海大小皆牝牡相隨牝無目得 牡始行牡去則牝死時珍曰鱟状如恵文冠及 熨斗之形廣尺餘其甲瑩滑青黒色𨫼背骨眼眼在 背上口在腹下頭如蜣蜋十二足似蟹在腹兩旁長 五六尺尾長一二尺有三稜如㨑莖背上有骨如角 髙七八寸如石珊瑚状毎過海相負示背乗風而遊 俗呼鱟㠶亦曰鱟簰其血碧色腹有子如黍粟米可 為醯醤尾有珠如粟其行也雌常負雄失其雌則雄 即不動漁人取之必得其雙雄小雌大置之水中雄 浮雌沉故閩人婚禮用之其藏伏沙上亦自飛躍皮 殻甚堅可為冠亦屈為杓入香中能發香氣尾可為 小如意脂燒之可集鼠其性畏蚊螫之即死又畏隙 光射之亦死而日中暴之徃徃無恙也南 人以其肉作鮓醤小者名鬼鱟食之害人 肉氣味辛鹹平㣲毒 藏器曰無毒瘡詵曰 多食發𠻳及 癬 主治治痔殺蟲 孟 詵 尾主治燒焦治腸風㵼血崩中帶下及産後痢 日 華 發眀 藏器曰骨及尾燒灰米飲服大主産後痢但 須先服生地黄蜜煎等訖然後服此無不斷 膽主治大風癩疾殺蟲 時 珍 附方 新 一 鱟膽散 治大風癩疾用鱟魚膽生白礬生緑 礬膩粉水銀麝香各半兩研不見星 毎服一錢井華水下取下 五色涎為妙 聖濟總録 殻主治積年呷𠻳 時 珍 附方 新 一 積年咳𠻳 呀呷作聲用鱟魚殻半兩貝母煨 一兩桔梗一分牙皂一分去皮酥 炙為末煉蜜丸彈子大毎含一丸嚥 汁服三丸即吐出惡涎而瘥 聖惠 本草綱目卷四十五
欽定四庫全書 本草綱目卷四十六目録 介之二 蚌蛤類二十九種 附一 種 牡蠣 本經 蚌 嘉祐 馬刀 本經 䗯 嘉祐 蜆 嘉祐 真珠 開寳 石決明 别録 海蛤 本經 文蛤 本經 蛤蜊 嘉祐粉 即蛤 蟶 嘉祐 擔羅 拾遺 車螯 嘉祐 魁蛤 别録子即 瓦壟 車渠 海藥 貝子 本經 紫貝 唐本 珂 唐本 石 綱目脚 即龜 淡菜 嘉祐 海蠃 拾遺香 即甲 甲煎 拾遺 田蠃 别録 蝸蠃 别録 蓼蠃 拾遺 寄居蟲 拾遺 海月 拾遺附 海鏡 海燕 綱目 郎君子 海藥 右附方舊二十二新九十六 本草綱目卷四十六目録
欽定四庫全書 本草綱目卷四十六 明 李時珍 撰 介之二 蛤蚌類二十九 種 附一種 牡蠣 本經 上品 釋名牡蛤 别 録 蠣蛤 本 經 古賁 異物 志 蠔 𢎞景曰道家方以 左顧是雄故名牡 蠣右顧則牝蠣也或以尖頭為左顧藏器曰萬物皆 有牝牡惟蠣是鹹水結成塊然不動隂陽之道何從 而生宗奭曰本經不言左顧止從陶説而段成式亦 云牡蠣言牡非謂雄也且如牡丹豈有牝丹乎此物 無目更何顧盻時珍曰蛤蚌之屬皆有胎生卵生獨 此化生純雄無雌故得牡名曰蠣曰蠔言其根大也 集解 别録曰牡蠣生東海池澤采無時𢎞景曰今出 東海永嘉晉安云是百歲鵰所化十一月采以 大者為好其生著石皆以口在上舉以腹向南視之 口斜向東則是左顧出廣州南海者亦同但多右顧 不堪用也丹方及煑鹽者皆以泥釜云耐水火不破 漏皆除其甲口止取朏朏如粉耳頌曰今海旁皆有 之而通泰及南海閩中尤多皆附石而生磈礧相連 如房呼為蠣房晉安人呼為蠔莆初生止如拳石四 面漸長至一二丈者嶄巖如山俗呼蠔山毎一房内 有肉一塊大房如馬蹄小者如人指面毎潮来諸房 皆開有小蟲入則合之以充腹海人取者皆鑿房以 烈火逼之挑取其肉當食品其味美好更有益也海 族為最貴時珍曰南海人以其蠣房砌墻燒灰粉壁 食其肉謂之蠣黄保昇曰又有 蠣形短不入藥用 斆曰有石牡蠣頭邊皆大小夾沙石真似牡蠣只是 圓如龜殻海牡蠣可用只丈夫服之令人無鬚也其 真牡蠣用火煆過以瑿試之隨 手走起者是也瑿乃千年琥珀 修治 宗奭曰凡用須泥固燒為粉亦有生用者斆曰 凡真牡蠣先用二十箇以東流水入鹽一兩煑 一伏時再入火中煆赤研粉用時珍曰按温隱居云 牡蠣将童尿浸四十九日五日一換取出以硫黄末 和米醋塗上黄 泥固濟煆過用 氣味鹹平㣲寒無毒 之才曰貝母為之使得甘草牛 膝逺志蛇牀子良惡麻黄辛夷 吳茱萸 伏 砂 主治傷寒寒熱温瘧洒洒驚恚怒氣除拘緩鼠瘻女 子帶下赤白乆服強骨節殺邪鬼延年 本 經 除留熱在 關節營衛虚熱去来不定煩滿心痛氣結止汗止渇 除老血療洩精澀大小腸止大小便治喉痺欬嗽心 脇下痞熱 别 録 粉身止大人小兒盜汗同麻黄根蛇牀 子乾薑為粉去隂汗 藏 器 治女子崩中止痛除風熱風 瘧鬼交精出 孟 詵 男子虚勞補腎安神去煩熱小兒驚 癎 李 恂 去脇下堅滿瘰癧一切瘡 好 古 化痰耎堅清熱除 濕止心脾氣痛痢下赤白濁消疝瘕積塊癭疾結核 時 珍 發明 權曰病虚而多熱者宜同地黄小草用之好古 曰牡蠣入足少隂為耎堅之劑以柴胡引之能 去脇下硬以茶引之能消項上結核以大黄引之能 消股間腫以地黄為使能益精收澁止小便腎經血 分之藥也成無巳曰牡蠣之鹹以消胸膈之儲以泄 水氣使痞者消硬者耎也元素曰牡水之主以制陽 光則渇飲不思故蛤 蠣之類能止渇也 附方 舊七新 十四 心脾氣痛 氣實有痰者牡蠣煆粉 酒服二錢 丹溪心法 瘧疾 寒熱 牡蠣粉杜仲等分為末蜜丸梧子 大毎服五十丸温水下 普濟方 氣虚盜汗 上 方 為末毎酒服方 寸匕 千金方 虚勞盜汗 牡蠣粉麻黄根黄茋等分 為末毎服二錢水二盞煎 七分温服日 一 本事方 産后盜汗 牡蠣粉麥麩炒黄等分毎服 一錢用猪肉汁調下 經騐 消渇飲水 臘日或端午日用黄泥固濟牡蠣煆赤研 末毎服一錢用活鯽魚煎湯調下只二三 服愈方 經騐 百合變渇 傷寒傳成百合病如寒無寒如熱 無熱欲臥不卧欲行不行欲食不 食口苦小便赤色得藥則吐利變成渇疾久不瘥者 用牡蠣熬二兩括樓根二兩為細末毎服方寸匕用 米飲調下日三服取效 張仲景金匱玉函方 病后常衂 小勞即作牡蠣十 分石膏五分為末 酒服方寸匕亦可蜜 丸日三服 肘后方 小便淋閟 服血藥不效者用牡 蠣粉黄蘗炒等分為 末毎服一錢小茴香 湯下取效醫學集成 小便數多 牡蠣五兩燒灰小便 三升煎二升分三服 神效意乾 坤生 夢遺便溏 牡蠣粉醋糊丸梧子大毎服三 十丸米飲下日二服 丹溪方 水病囊腫 牡蠣煆粉二兩乾薑炮一兩研末冷水調 糊掃上須臾囊熱如火乾則再上小便利 即愈一方用葱汁白麪同調小兒 不用乾薑 初虞世古今録騐方 月水不止 牡蠣煆 研米醋 搜成團再煆研末以米醋調艾葉末熬膏 丸梧子大毎醋湯下四五十丸 普濟方 金瘡出血 牡蠣粉傅 之 肘后 破傷濕氣 口禁強直用牡蠣粉酒服二 錢仍外傅之取效 三因方 發 背初起 古賁粉灰以雞子白和塗 四圍頻上取效 千金方 癰腫未成 用此㧞 毒水調 牡蠣粉末塗之乾更上 姚僧坦集騐方論 男女瘰癧 經騐用牡蠣煆研 末四兩𤣥参末三 兩麫糊丸梧子大毎服三十丸酒下日三服服盡除 根 初虞世云瘰癧不拘已破未破用牡蠣四兩甘 草一兩為末毎食后用臘 茶湯調服一錢其效如神 甲疽潰痛 弩肉裹趾甲膿 血不瘥者用牡 蠣頭厚處生研為末毎服二錢紅花煎酒 調下日三服仍用敷之取效 勝金方 面色黧黑 牡蠣粉研末蜜丸梧子大毎服三十丸白 湯下日一服并炙其肉食之 普濟方 肉氣味甘温無毒 主治煑食治虚損調中解丹毒婦人血氣以薑醋生 食治丹毒酒後煩熱止渇 藏 器 炙食甚美令人細肌膚 美顔色 蘇 頌 蚌 宋嘉 祐 釋名 時珍曰蚌與蛤同類而異形長者通曰蚌圓者 通曰蛤故蚌從中蛤從合皆象形也後世混稱 蛤蚌者 非也 集解 𢎞景曰雀入大水為蜃蜃即蚌也藏器曰生江 漢渠瀆間老蚌含珠殻堪為粉非大蛤也時珍 曰蚌類甚繁今處處江湖中有之惟洞庭漢沔獨多 大者長七寸状如牡蠣輩小者長三四寸状如石决 明輩其肉可食其殻可為粉湖沔人皆印成錠市之 謂之蚌粉亦曰蛤粉古人謂之蜃灰以飾墻壁闉墓 壙如今用 石灰也 肉氣味甘鹹冷無毒 宗奭曰性㣲冷多食發風動冷 氣震亨曰馬刀蚌蛤螄蜆大同 小異寇氏止言冷而不言濕濕生熱熱 久則氣上升而生痰生風何冷之有 主治止渇除熱解酒毒去眼赤 孟 詵 明目除濕主婦人 勞損下血 藏 器 除煩解熱毒血崩帶下痔瘻壓丹石藥 毒以黄連末納入取汁㸃赤眼眼暗 日 華 蚌粉氣味鹹寒無毒 日華曰能制石亭脂 鏡源曰能制硫黄 主治諸疳止痢并嘔逆醋調塗癰腫 日 華 爛殻粉治反 胃心胸痰飲用米飲服 藏 器 解熱燥濕化痰消積止白 濁帶下痢疾除濕腫水嗽明目擦隂瘡濕瘡疿痒 時 珍 發明 時珍曰蚌粉與海蛤粉同功皆水産也治病之 要只在清熱行濕而已日華言其治疳近有一 兒病疳専食此粉不 復他食亦一異也 附方 新 六 反胃吐食 用真正蛤粉毎服稱過二錢搗生 薑汁一盞再入米醋同調送下 急救 良方 痰飲咳嗽 用真蚌粉新瓦炒紅入青黛少許用 淡虀水滴麻油數㸃調服二錢 類 編云徽宗時李防禦為入内醫官時有寵妃病痰嗽 終夕不寐面浮如盤徽宗呼李治之詔令供狀三日 不效當誅李憂惶技窮與妻泣别忽聞外呌賣欬𠻳 藥一文一貼喫了即得睡李市一貼視之其色淺碧 恐藥性獷悍併二服自試之無他及取三貼為一入 内授妃服之是夕嗽止比曉面消内侍走報天顔大 喜賜金帛直萬緍李恐索方乃尋訪前賣藥人飲以 酒厚價求之則此方也云自少時從軍見主帥有此 方剽得以 度餘生耳 癰疽赤腫 用米醋和蚌蛤灰塗之 待其乾即易之 千金 雀目夜 盲 遇夜不能視物用建昌軍螺兒蚌粉三錢為末水 飛過雄猪肝一葉披開納粉扎定以第二米泔煑 七分一仍别以蚌粉蘸食以汁送下 一日 作與夜明砂同功 直指方 脚指濕爛 用蚌 蛤粉 乾搽之 壽域 積聚痰涎 結于胸膈之間心腹疼痛日夜不 止或乾嘔噦食者炒粉丸主之用 蚌粉一兩以巴豆七粒同炒赤去豆不用醋和粉丸 梧子大毎服二十丸薑酒下丈夫臍腹痛茴香湯下 女人血氣痛童便和 酒下 孫氏仁存方 馬刀 本經 下品 校正 併入拾 遺齊蛤 釋名馬蛤 别 錄 齊蛤 吴 普 蜌 爾雅 音陛 蠯 品脾排三 音出周禮 蝏䗒 音亭 蠯 單母 音善 母 岸 音掣名時珍曰俗稱大為馬其形 象刀故 曰蛤曰庳皆蚌字之音轉 也古今方言不同也説文云圓者曰蠣長者曰蠯江 漢人呼為單姥汴人呼為 岸吴普本草言馬刀即 齊蛤而唐宋本草失收陳 藏器重出齊蛤今併為一 集解 别録曰馬刀生江湖池澤及東海取無時𢎞景 曰李當之言生江漢長六七寸食其肉似蚌今 人多不識大抵似今蝏䗒而未見方用韓保昇曰生 江湖中細長小蚌也長三四寸濶五六分頌曰今處 處有之多在沙泥中頭小鋭人亦謂之蚌藏器曰齊 蛤生海中状如蛤兩頭尖小海人食之别無功用時 珍曰馬刀似蚌而小形狹而長其類甚多長短大 小厚薄斜正雖有不同而性味功用大抵則一 殻 煉粉 用 氣味辛㣲寒有毒得水爛人腸又曰得水良 茶曰得火良時珍曰按吴普云神農岐伯桐君鹹 有毒扁鵲小寒大毒 藏器曰逺志蠟皆畏齊蛤 主治婦人漏下赤白寒熱破石淋殺禽獸賊鼠 本 經 能 除五臟間熱肌中鼠鼷止煩滿補中去厥痺利機關 别 録 消水癭氣癭痰飲 時 珍 肉 同 蚌 䗯 音咸進 宋嘉祐 釋名生䗯 嘉 祐 蛤 水土 記 集解 藏器曰 䗯生東海似蛤而扁有毛頌曰似蛤 而長身扁宗奭曰順安軍界河中亦有之與馬 刀相似肉頗冷人以 作鮓食不堪致逺 殻主治燒末服治痔病 藏 器 肉 宗奭曰多 食發風 蜆 宋嘉 祐 釋名扁螺 時珍曰蜆晛也殻内光耀如初出日采 也隋書云劉臻父顯嗜蜆呼蜆為扁螺 集解 藏器曰處處有之小如蚌黒色能候風雨以殻 飛時珍曰溪湖中多有之其類亦多大小厚薄 不一漁家 多食之耳 肉氣味甘鹹冷無毒 藏器曰㣲毒多食 發嗽及冷氣消腎 主治治時氣開胃壓丹石藥毒及疔瘡下濕氣通乳 糟煮食良生浸取汁洗疔瘡 蘇 恭 去暴熱明目利小便 下熱氣脚氣濕毒解酒毒目黄浸汁服治消渇 日 華 生 蜆浸水洗痘癰無瘢㾗 時 珍 爛殻氣味鹹温無毒 主治止痢 𢎞 景 治隂瘡 蘇 恭 療失精反胃 日 華 燒灰飲服治 反胃吐食除心胸痰水 藏 器 化痰止嘔治吞酸心痛及 暴嗽燒灰塗一切濕瘡與蚌粉同功 時 珍 附方 舊一 新二 卒嗽不止 用白蜆殻搗為細末以熟米飲 調毎服一錢日三服甚效 出 急救 良方 痰喘咳嗽 用白蜆殻多年陳者燒過存性為極 細末以米飲調服一錢日三服 急 救 方 反胃吐食 用黄蜆殻并田螺殻並取久在泥中者 各等分炒成白灰毎二兩入白梅肉四 個搗和為丸再入砂合子内葢定泥固煆存性研細 末毎服二錢用人参縮砂湯調下不然用陳米飲調 服亦可凡覺心腹脹痛將發反 胃即以此藥治之 百一方 真珠 宋開 寳 釋名珍珠 開 寳 蚌珠 南方 志 蠙珠 禹貢 集解 李珣曰真珠出南海石决明産也蜀中西路女 𤓰出者是蚌蛤産光白甚好不及舶上者采耀 欲穿須得金剛鑚也頌曰今出亷州北海亦有之生 於珠牡亦曰珠母蚌類也按嶺表録異云亷州邉海 中有洲島島上有大池謂之珠池毎嵗刺史親監珠 户入池採老蚌剖取珠以充貢池雖在海上而人疑 其底與海通池水乃淡此不可測也土人採小蚌肉 作脯食亦徃徃得細珠如米乃知此池之蚌大小皆 有珠也而今之取珠牡者云得之海旁不必是池中 也其北海珠蚌種類小别人取其肉或有得珠者不 甚光瑩亦不常有不堪入藥又蚌中一種似江珧者 腹亦有珠皆不及南海者竒而且多宗奭曰河北溏 濼中亦有圍及寸者色多㣲紅珠母與亷州者不相 類但清水急流處其色光白濁水及不流處其色暗 也時珍曰按亷州志云合浦縣海中有梅青嬰三池 蜑人毎以長繩繫腰携籃入水拾蚌入籃即振繩令 舟人急取之若有一線之血浮水則塟魚腹矣又熊 太古冀越集云禹貢言淮夷蠙珠後世乃出嶺南今 南珠色紅西洋珠色白北海珠色㣲青各隨方色也 予嘗見蜑人入海取得珠子樹數擔其樹状如栁枝 蚌生於樹不可上下樹生于石蜑人鑿石得樹以求 蚌甚可異也又南越志云珠有九品以五分至一寸 八九分者為大品有光彩一邊似度金者名璫珠次 則走珠滑珠等品也格古論云南畨珠色白圓耀者 為上廣西者次之北海珠色微青者為上粉白油黄 者下也西畨馬價珠為上色青如翠其老色夹石粉 青油烟者下也凡蚌聞雷則㾭瘦其孕珠如懐孕故 謂之珠胎中秋無月則蚌無胎左思賦云蚌蛤珠胎 與月盈虧是矣陸佃云蚌蛤無隂陽牝牡須雀蛤化 成故能生珠專一於隂精也龍珠在頷蛇珠在口魚 珠在眼 珠在皮鼈珠在足 蛛珠在腹皆不及蚌珠也 修治 李珣曰凡用以新完未經鑚綴者研如粉方堪 服食不細則傷人臟腑斆曰凡用以新者絹袋 盛之置牡蠣四兩於平底鐺中以物四向支穩然後 着珠於上乃下地榆五花皮五方草各剉四兩籠住 以漿水不住火煑三日夜取出用甘草湯淘净於臼 中搗細重篩更研二萬下方可服食慎㣲曰抱朴子 云真珠徑寸以上服食令人長生以酪漿漬之皆化 如水銀以浮石蜂巢蛇黄等物合之可引長三四尺 為丸服之時珍曰凡入藥不用首飾及見尸氣者以 人乳浸三日煮過如上搗研一法以絹袋盛入豆腐 腹中煑一炷香 云不傷珠也 氣味鹹甘寒無毒 主治鎮心㸃目去膚瞖障膜塗面令人潤澤好顔色 塗手足去皮膚逆臚綿褁塞耳主聾 開 寶 磨瞖墜痰 甄 權 除面䵟止洩合知母療煩熱消渇合左纒根治小兒 麩豆瘡入眼 李 珣 除小兒驚熱 宗 奭 安魂魄止遺精白濁 解痘疔毒主難産下死胎胞衣 時 珍 發明 時珍曰真珠入厥隂肝經 故能安魂定魄明目治聾 附方 舊三 新九 安魂定魄 真珠末豆大一粒蜜一蜆殻 和服日三尤宜小兒 肘后 卒 忤不言 真珠末用雞冠血和丸小豆 大以三四粒納口中 肘后 灰塵迷目 用大 珠拭 之則明也 格古論 婦人難産 真珠末一兩酒 服立出 千金 胞衣不下 真珠 一兩 研末苦酒 服 千金 子死腹中 真珠末二兩酒 服立出 外臺 癍痘不發 珠子 七枚 為末新汲水調 服 儒門事親 痘瘡疔毒 方見殻部 豌豆下 肝虚目暗 茫茫 不見 真珠末一兩白蜜二合鯉魚膽二枚和合銅器 煎至一半新綿漉過瓶盛頻㸃取瘥 聖惠方 青盲 不見 方同 上 小兒中風 手足拘急真珠末水飛一兩石 羔末一錢毎服一錢水七分煎 四分温服日 三 聖惠方 目生頑瞖 真珠一兩地榆二兩水二大 盌煮乾取真珠以醋浸五日 熱水淘去醋氣研細末 用毎㸃少許以愈為度 石决明 别録 上品 釋名九孔螺 日 華 殻名千里光 時珍曰决明千里光以 功名也九孔螺以形名 也 集解 𢎞景曰俗云是紫貝人皆水漬熨眼頗明又云 是鰒魚甲附石生大者如手明耀五色内亦含 珠恭曰此是鰒魚甲也附石生状如蛤惟一片無對 七孔者良今俗用紫貝全非頌曰今嶺南州郡及莱 州海邊皆有之采無時舊注或以為紫貝或以為鰒 魚甲按紫貝即今砑螺殊非此類鰒魚乃王莽所嗜 者一邊着石光明可愛自是一種與决明相近也决 明殻大如手小者如三兩指大可以浸水洗眼七孔 九孔者良十孔者不佳海人亦噉其肉宗奭曰登莱 海邊甚多人采肉供饌及乾充苞苴肉與殻兩可用 時珍曰石决明形長如小蚌而扁外皮甚粗細孔雜 雜内則光耀背側一行有孔如穿成者生於石崖之 上海人泅水乗其不意即易得之否則緊粘難脱也 陶氏以為紫貝雷氏以為真珠牡楊倞註荀子以為 龜甲皆非矣惟鰒魚是一種二類故功用相 同吴越人以糟决明酒蛤蜊為美品者即此 修治 珣曰凡用以麫裹煨熟磨去粗皮爛搗再乳細 如麫方堪入藥斆曰毎五兩用鹽半兩同東流 水入瓷器内煑一伏時搗末研粉再用五花皮地榆 阿膠各十兩以東流水淘三度日乾再研一萬下入 藥服至十兩永不得食山龜令人䘮目時珍曰今 方家只以鹽同東流水煑一伏時研末水飛用 殻氣味 保昇曰寒功宗奭 曰肉與殻 同 主治目障瞖痛青盲乆服益精輕身 别 録 明目磨障 日 華 肝肺風熱青盲内障骨蒸勞極 李 珣 水飛㸃外障瞖 寇 宗 奭 通五淋 時 珍 附方 舊一 新四 羞明怕日 用千里光黄菊花甘草各一 錢水煎冷服 明目集騐方 痘 後目翳 用石决明火煆研谷精草各等分 共為細末以猪肝蘸食 鴻飛集 小便五淋 用石决明去粗皮研為末飛過熟水服二錢毎日二 服如淋中有軟硬物即加朽木末五分 勝金方 肝虚目翳 凡氣虚血虚肝虚眼白俱赤夜如雞喙生 浮瞖者用海蚌殻燒過成灰木賊焙各等 分為末毎服三錢用薑棗同水煎和 渣通口服毎日服二次 經騐方 青盲雀目 用石 决明 一兩燒過存性外用蒼术三兩去皮為末毎服三錢 以猪肝披開入藥末在内扎定砂礶煮熟以氣薰目 待冷食肝飲 汁 龍目論 解白酒酸 用石决明不拘多少數個以 火煆過研為細末將酒盪熱 以决明末攪入酒内葢住 一時取飲之其味即不酸 海蛤 本經 上品 釋名 時珍曰海蛤者海中諸蛤爛殻之總稱不專指 一蛤也舊本云一名魁蛤則又指是一物矣係 是誤書 今削之 集解 别録曰海蛤生東海保昇曰今登莱滄州海沙 湍處皆有四五月淘沙取之南海亦有之恭曰 海蛤細如巨勝子光凈瑩滑者好其粗如半杏仁者 為㹠耳蛤不堪入藥時珍曰按沈存中筆談云海蛤 即海邊沙泥中得之大者如棊子小者如油麻粒黄 白色或黄赤相雜葢非一類乃諸蛤之殻為海水礲 礪目久光瑩都無舊質蛤類至多不能分 别其為何蛤故通謂之海蛤也餘見下條 正誤 吴普曰海蛤頭有文文如鋸齒時珍曰此乃魁 蛤非海蛤也葢誤矣今正之 𢎞景曰海蛤至 滑澤云從雁屎中得之二三十過方為良今人多取 相類者磨蕩之日華曰此是雁食鮮蛤糞出者有文 彩為文蛤無文彩為海蛤鄉人又以海邊爛蛤殻風 濤打磨瑩净者偽作之藏器曰二説皆非也海蛤是 海中爛殻乆在沙泥風波淘洗自然圓净無文有大 有小以小者為佳非一一從雁腹中出也文蛤是未 爛時殻猶有文者二物本同一類正如爛蜆蚌殻所 主亦與生者不同也假如雁食蛤殻豈擇文與不文 耶宗奭曰海蛤文蛤陳説極是今海中無雁豈有糞 耶蛤有肉時猶可食也肉既無矣安得更糞過二三 十次耶陶説謬矣時珍曰海蛤是諸蛤爛殻文蛤自 是一種陳氏言文蛤是未爛時殻則亦泛指諸蛤未 爛者矣其説未稳但海中蛤蚌名色雖 殊性味相類功用亦同無甚分别也 修治 斆曰凡使海蛤勿用游波蟲骨真相似只是面 上無光誤餌之令人狂走欲投水如鬼 惟醋 解之立愈其海蛤用漿水煑一伏時毎一兩入地骨 皮柏葉各二兩同煑一伏時東流水淘三次搗粉用 保昇曰取得以半天河煑五十刻以枸 杞汁拌匀入䈽竹筒内蒸一伏時搗用 氣味苦鹹平無毒 吴普曰神農苦岐伯甘扁鵲鹹權 曰有小毒 之才曰蜀㯃為之使 畏狗膽甘 遂芫花 主治欬逆上氣喘息煩滿胸痛寒熱 本 經 療隂痿 别 録 主 十二水滿急痛利膀胱大小腸 唐 本 治水氣浮腫下小 便治嗽逆上氣項下瘤癭 甄 權 療嘔逆胸脇脹急腰痛 五痔婦人崩中帶下 日 華 止消渇潤五臟治服丹石人 有瘡 蕭 炳 清熱利濕化痰飲消積聚除血痢婦人血結 胸傷寒反汗搐搦中風癱瘓 時 珍 附方 舊二 新七 水癊腫滿 藏器曰用海蛤杏仁漢防己棗 肉各二兩葶藶六兩為末研丸 梧子大一服十丸 服至利下水為妙 水腫發熱 小便不通者海蛤湯主 之海蛤木通猪苓澤㵼 滑石黄葵子桑白皮各一錢燈 心三分水煎服日二 聖惠方 石水肢瘦 其腹獨大 者海蛤丸 主之海蛤煆粉防己各七錢半葶藶赤茯苓桑白皮 各一兩陳橘皮郁李仁各半兩為末蜜丸如梧子大 毎米飲下五十丸日 二次 聖濟總録 氣腫濕腫 用海蛤海帶海藻海 螵蛸海昆布鳬 荔 枝殻等分流水煎 服日二次 何氏 血痢内熱 海蛤末蜜水調服 二錢日二 傳信 傷寒 血結 胸脹痛不可近仲景無方宜海蛤散主之并刺 期門穴用 蛤滑石甘草各一兩芒硝半兩為 末毎服二錢雞子清調服更服桂枝紅花湯發其汗 則愈盖膻中血聚則小腸壅小腸壅則血不行服此 則小腸通則血流行而胸 膈利矣 朱䏙活人書 傷寒搐搦 寇宗奭曰傷寒 出汗不徹手脚 搐者用海蛤川烏頭各一兩川山甲二兩為末酒丸 如彈子大揑扁置所患足心下别擘葱白盖藥以帛 纒定於暖室中熱水浸脚至膝上水冷又添 候遍身汗出為度凡三日一作以知為度 中風癱 瘓 方同上又具 鯪鯉甲下 衂血不止 蛤粉一兩羅七遍槐花半 兩炒焦研勻毎服一錢新 汲水調下方 楊氏家藏 文蛤 本經 上品 釋名花蛤 時珍曰皆 以形名也 集解 别録曰文蛤生東海表有文取無時𢎞景曰小 大皆有紫斑保昇曰今出萊州海中三月中旬 采背上有斑文恭曰大者圓三寸小者圓五六分時 珍曰按沈存中筆談云文蛤即今吴人所食花蛤也 其形一頭小一頭大 殻有花斑的便是 修治 同海 蛤 氣味鹹平無毒 主治惡瘡蝕五痔 本 經 欬逆胸痺腰痛脇急鼠瘻大孔 出血女人崩中漏下 别 録 能止煩渇利小便化痰軟堅 治口鼻中蝕疳 時 珍 發明 時珍曰按成無巳云文 蛤之鹹走腎以勝水氣 附方 舊一 新一 傷寒文蛤散 張仲景云病在陽當以汗解 反以冷水噀之或灌之更益 煩熱欲水不渇者此散主之文蛤五 兩為末毎服方寸匕沸湯下甚效 疳蝕口鼻 數日 欲盡 文蛤燒灰以臘猪脂 和塗之 千金翼 蛤蜊 梨祐宋 嘉 釋名 時珍曰蛤類之 利於人者故名 集解 機曰蛤蜊生東南海中白殻紫唇大二三寸者 閩浙人以其肉充海錯亦作為醤醯其殻火煆 作粉名曰 蛤蜊粉也 肉氣味鹹冷無毒 藏曰此物性雖冷乃與丹 石人相反食之令腹結痛 主治潤五臟止消渇開胃治老癖為寒熱婦人血塊 宜煑食之 禹 錫 煑食醒酒 𢎞 景 發明 時珍曰按髙武痘疹正宗云俗言蛤蜊海錯能 發疹多致傷損脾胃生痰作嘔作瀉此皆嘻笑 作罪也又言痘毒入目者以蛤蜊汁㸃之可代空青 夫空青得銅之精氣而生性寒可治赤目若痘毒是 臟腑毒氣上衝非空青可治蛤蜊 雖寒而濕中有火亦不可不知矣 蛤蜊粉釋名海蛤粉 時珍曰海蛤粉者海中諸蛤之 粉以别江湖之蛤粉蚌粉也今 人指稱但曰海粉蛤粉宼氏所謂衆蛤之灰是矣近 世獨取蛤蜊粉入藥然貨者亦多衆蛤也大抵海中 蚌蛤蚶蠣性味鹹寒不甚相逺功能軟散小異大同 非若江湖蚌蛤無鹹水浸漬但能清熱利濕而已今 藥肆有一種状如線粉者謂之海粉得水則易爛盖 後人因名售物也然出海中沙石間故功亦能化痰 耎 堅 修治 震亨曰蛤粉用蛤蜊燒煆成粉不入煎劑時珍 曰按吴球云凡用蛤粉取紫口蛤蜊殻炭火煆 成以熟栝樓連子同搗 和成團風乾用最妙 正誤 機曰丹溪有言蛤粉即是海石寇氏以海石註 蛤粉則二物可通用矣海石即海蛤蛤粉即蛤 蜊殻燒成也時珍曰海石乃海中浮石也詳見石部 汪氏誣引朱寇之説為證陳嘉謨本草又引為據今 考二公本書並無 前説今正其誤 氣味鹹寒無毒 主治熱痰濕痰老痰頑痰疝氣白濁帶下同香附末 薑汁調服主心痛 震 亨 清熱利濕化痰飲定喘嗽止嘔 逆消浮腫利小便止遺精白濁心脾疼痛化積塊解 結氣消癭核散腫毒治婦人血病油調塗湯火傷 時 珍 發明 震亨曰蛤粉能降能消能耎能燥時珍曰寒制 火而鹹潤下故能降焉寒散熱而鹹走血故能 消焉堅者耎之以鹹取其屬水而性潤也濕者燥之 以渗取其經火化而利小便也好古曰蛤粉乃腎經 血分之藥故主 濕嗽腎滑之疾 附方 舊一 新三 氣虚水腫 昔滁州酒庫攅司陳通患水腫 垂死諸醫不治一嫗令以大蒜 十個搗如泥入蛤粉丸梧子大毎食前白湯 下二十丸服盡小便下數桶而愈 普濟方 心氣疼 痛 真蛤粉炒過白佐以香附末 等分白湯淬服 聖惠方 白濁遺精 㓗古云陽 盛隂虚故 精泄也真珠粉丸主之用蛤粉煆一斤黄柏新瓦炒 過一斤為細末白水丸如梧子大毎服一百丸空心 用温酒下日二次蛤粉味鹹而且 能補腎隂黄柏苦而降心火也 雀目夜盲 真蛤粉 炒黄為 末以油蠟化和丸皂子大内於猪腰子中 麻紥定蒸食之一日一服 儒門事親 蟶 丑真切 宋嘉祐 釋名 集解 藏器曰蟶生海泥中長二三寸大如指兩頭開 時珍曰蟶乃海中小蚌也其形長短大小不一 與江湖中馬刀 蜆相似其類甚多閩粤人以 田種之候潮泥壅沃謂之蟶田呼其肉為蟶腸 肉氣味甘平無毒 詵曰天行病 後不可食 主治補虚主冷痢煑食之去胸中邪熱煩悶飯後食 之與服丹石人相宜治婦人産後虚損 嘉 祐 擔羅 拾 遺 集解 藏器曰蛤類也生 新羅國彼人食之 氣味甘平無毒主治熱氣消食雜昆布作羮主結氣 藏 器 車螯 宋嘉 祐 釋名蜃 音腎時珍曰車螯俗訛為昌娥蜃與蛟蜃之 蜃同名異物周禮鼈人掌互物春獻鼈蜃秋 獻龜魚則蜃似為大蛤之 通稱亦不專指車螯也 集解 藏器曰車螯生海中是大蛤即蜃也能吐氣為 樓臺春夏依約島溆常有此氣頌曰南海北海 皆有之采無時其肉食之似蛤蜊而堅硬不及近世 癰疽多用其殻北中者不堪用背紫色者海人亦名 紫貝非矣時珍曰其殻色紫璀粲如玉斑㸃如花海 人以火炙之則殻開取肉食之鍾疏云車螯蚶蠣眉 目内缺獷殻外緘無香無臭瓦礫何殊宜充庖厨永 為口食羅願云雀入淮為蛤雉入海為蜃大蛤也肉 可以食殻可飾器物灰可闉塞墻壁又可為粉飾面 俗呼蛤粉亦或生珠其為用多矣又臨海水土記云 似車螯而角不正者曰移角似車螯而殻薄者曰姑 勞似車螯而小者曰羊蹄出羅江昔人皆謂雉化者 乃蛟蜃之蜃而陳氏羅氏以為 蛤蜃之蜃似誤詳鱗部蛟龍下 肉氣味甘鹹冷無毒 詵曰不 可多食 主治解酒毒消渇并癰 腫 藏 器 殻氣味 同 肉 主治瘡癤腫毒燒赤醋淬二度為末同甘 草等分酒服并以醋調傅之 日 華 消積塊解酒毒治癰 疽發背焮痛 時 珍 發名 時珍曰車螯味鹹氣寒而降隂中之隂也入血 分故宋人用治癰疽取惡物下云有竒功亦須 審其氣血虚實老少如何 可也今外科尠知用者 附方 新 二 車螯轉毒散 治發背癰疽不問淺深大小利 去病根則免傳變用車螯即昌 娥紫背光厚者以鹽泥固濟煆赤出火毒一兩生甘 草末一錢半輕粉五分為末毎服四錢用栝樓一個 酒一盞煎一盞調服五更轉下惡物為度 未下再服甚者不過二服 外科精要 六味車螯散 治症同上用車螯四個黄泥固濟煆赤 出毒研末燈心三十莖栝樓一個取仁 炒香甘草節炒二錢通作一服將三味入酒二盌煎 半盌去滓入蜂蜜一匙調車螯末二錢膩粉少許空 心温服下惡涎 毒為度 本事 魁蛤 别録 上品 校正 時珍曰宋嘉祐别出蛆條 今據郭璞説合併為一 釋名魁陸 别 録 蚶 一作 魽 瓦屋子 嶺表 録 瓦壟子 時珍曰魁 者羮斗之 名蛤形肖之故也蚶味甘故從甘案嶺表録異云南 人名空慈子尚書盧鈞以其殻似瓦屋之壟改為瓦 屋瓦壟也廣人重其肉炙以薦酒呼為天臠廣人謂 之蜜丁名醤别録云一名活東誤矣活東蝌斗也見 爾 雅 伏老 頌曰説文云老伏翼 化為魁蛤故名伏老 集解 别録曰魁蛤生東海正圓兩頭空表有文采無 時𢎞景曰形似紡輕小狹長外有縱横文理云 是老蝠所化方用至少保昇曰今出莱州形圓長似 大腹㯽榔兩頭有孔藏器曰蚶生海中殻如瓦屋時 珍曰案郭璞爾雅註云魁陸即今之蚶也状如小蛤 而圓厚臨海異物志云蚶之大者徑四寸背上溝文 似瓦屋之壟肉味極佳今浙 東以近海田種之謂之蚶田 肉氣味甘平無毒 鼎曰寒炳曰温凡食訖以飯壓之 否則令人口乾時珍曰案劉恂田 炙食益人過 多即壅氣 主治痿痺洩痢便膿血 别 録 潤五臟止消 渇利關節服丹石人宜食之免生瘡腫熱毒 鼎 心脊 冷氣腰脊冷風利五臟徤胃令人能食 藏 器 温中消食 起陽 蕭 炳 益血色 日 華 殻修治 日華曰凡用取陳久者炭火煆 赤米醋淬三度出火毒研粉 氣味甘鹹平無毒主治燒過醋淬醋丸服治一切血 氣冷氣癥癖 日 華 消血塊化痰積 震 亨 連肉燒存性研傅 小兒走馬牙疳有效 時 珍 發明 時珍曰鹹走血而耎堅故 瓦壟子能消血塊散痰積 車渠 海 藥 校正 自玉石部 移入此 釋名海扇 時珍案韻會云車渠海中大貝也背上壟 文如車輪之渠故名車溝曰渠鎦積霏雪 録云海扇海中甲物也其形如扇背文如瓦屋 三月三日潮盡乃出梵書謂之牟婆各掲拉婆 集解 李珣曰車渠云是玉石之類生西國形如蚌蛤 有文理西域七寳此其一也時珍曰車渠大蛤 也大者長二三尺濶尺許厚二三寸殻外溝壟如蚶 殻而深大皆縱文如瓦溝無横文也殻内白晳如玉 亦不甚貴畨人以飾器物謬言為玉石之類或云玉 中亦有車渠而此蛤似之故也沈存中筆談云車渠 大者如箕背有渠壟如蚶殻以作器緻如白玉楊慎 丹鉛録云車渠作盃注酒滿過一分不溢試之果然 殻氣味甘鹹大寒無毒主治安神鎮宅解諸毒藥及 蟲螫同玳瑁等分磨人乳服之極騐 珣 發明 時珍曰車渠葢瓦壟之大 者故其功用亦相彷彿 貝子 本經 下品 釋名貝齒 别 録 白貝 日 華 海 俗作 音巴時珍曰貝字 象形其中二㸃象其齒㓨 其下二㸃象其垂尾古者貨貝為寳龜用為交易以 二為朋今獨雲南用之呼為海 以一為庄四庄為 手四手為苗五苗為索頌曰貝腹 下㓗白有刻如魚齒故曰貝齒 集解 别録曰貝子生東海池澤采無時𢎞景曰出南 海此是小小白貝子人以飭軍容服物者珣曰 雲南極多用為錢貨交易頌曰貝子貝類之最小者 亦若蝸状長寸許色徴白赤有深紫黒者今多穿與 小兒戲弄北人用綴衣及氊帽為飭鬚頭家用以飭 鑑畫家用以砑物時珍曰貝子小白貝也大如拇指 頂長寸許背腹皆白諸貝皆背隆如龜背腹下兩開 相向有齒刻如魚齒其中肉如蝌蚪而有首尾故魏 子才六書精藴云貝介蟲也背穹而渾以象天之陽 腹平而拆以象地之隂貝類不一按爾雅云貝在陸 曰贆音搮在水曰蜬音函大曰魧音杭小曰鰿音脊 黒曰𤣥赤曰貽黄質白文曰餘貾音池白質黄文曰 餘泉博而標曰蚆音巴大而險曰蜠音囷小而狹曰 音責又古有相貝經甚詳其文云朱仲受之於琴 髙以遺㑹稽太守嚴助曰徑尺之貝三代之正瑞靈 竒之秘寳其次則盈尺状如赤電黒雲者謂之紫貝 素質紅章謂之珠貝青池緑文謂之綬貝黒文黄畫 謂之霞貝紫貝愈疾珠貝明目綬貝消氣障霞貝服 蛆虫雖不能延齡增壽其禦害一也復有下此者鷹 喙蟬脊但逐濕去水無竒功也貝之大者如輪可以 明目南海貝如硃礫白駁性寒味甘可止水毒浮貝 使人寡慾勿近婦人黒白各半是也濯貝使人善驚 勿近童子黄唇齒有赤駁是也雖貝使人病瘧黒鼻 無皮是也皭貝使人胎消勿示孕婦赤帶通脊是也 惠貝使人善忘赤熾内殻有赤絡是也醟貝使童子 愚女人滛青唇赤鼻是也碧貝使人盜脊上有縷勾 唇雨則重霽則輕是也委貝使人惡夜行能 伏鬼魅百獸赤而中圓雨則輕霽則重是也 修治 珣曰凡入藥燒過用斆曰凡使物用花蟲殻真 相似只是無效貝子以蜜醋相對浸之蒸過取 出以清 酒淘研 氣味鹹平有毒 主治目瞖五癃利水道鬼疰蠱毒腹痛下血 本 經 温疰 寒熱解肌散結熱 别 録 燒研㸃目去瞖 𢎞 景 傷寒狂熱 甄 權 下水氣浮腫小兒疳蝕吐乳 李 珣 治鼻淵出膿血下痢 男子隂瘡解漏脯麵臛諸毒射罔毒藥箭毒 時 珍 附方 舊四 新四 目花瞖痛 貝子一兩燒研如麫入龍腦少 許㸃之若有瘜肉加真珠末等 分金 千 鼻淵膿血 貝子燒研毎生酒 服二錢日三服 二便關格 不通悶 脹二三 日則殺人以貝齒三枚甘遂三銖為 末漿水和服須臾即通也 肘后方 小便不通 白海 一 對生一個燒一個為 末温酒服 田氏方 下疳隂瘡 白海 三個煆紅研 末搽之 簡便單方 食物中毒 貝子一枚含之自吐中聖惠治漏脯毒麫 臛毒及射罔在諸肉 有毒並用貝子燒 研水調 半錢服 中射罔毒 方同 上 藥箭簇毒 貝齒燒研水服三 錢日三服 千金 方 紫貝 唐本 草 釋名文貝 綱 目 砑螺 時珍曰南州異物志云文貝甚大 質白文紫無姿自然不假外飾而 光彩煥爛故名頌曰畫家 用以砑物故名曰砑螺也 集解 恭曰紫貝出東南海中形似貝子而大二三寸 背有紫斑而骨白南夷采以為貨市宗奭曰紫 貝背上深紫有黒㸃頌曰貝類極多古人以為寳貨 而紫貝尤貴後世不用見賤而藥中亦希使之時珍 曰按陸機詩疏云紫貝質白如玉紫㸃為文皆行 列相當大者徑一尺七八寸交趾九真以為盃盤 修治 同貝 子 氣味鹹平無毒 主治明目去熱毒 唐 本 小兒癍疹目瞖 時 珍 附方 新 一 癍疹入目 紫貝一個即砑螺也生研細末用 羊肝切片掺上紥定米泔煮熟瓶 盛露一夜空心嚼 食之 嬰童百問 珂 唐本 草 釋名馬軻螺 綱 目 珬 恤時珍曰珂馬勒飭也此貝似之 故名徐𠂻作馬珂通典云老鵰入 海為珬 即軻也 集解 别録曰珂生南海采無時白如蚌恭曰珂貝類 也大如鰒皮黄黒而骨白堪以為飭時珍曰按 徐表異物志云馬軻螺大者圍 九寸細者圍七八寸長三四寸 脩治 斆曰珂要冬采色白膩者幷有白旋水文勿令 見火即無用也凡用以銅刀刮末研細重羅再 研千下不入 婦人藥也 氣味鹹平無毒 主治目瞖斷血生肌 唐 本 消瞖膜及筋 肉刮㸃之 李 珣 去面黒 時 珍 附方 新 二 目生浮瞖 馬珂三分白龍腦半錢枯過白 礬一分研勻㸃之 聖惠方 面 黒令白 馬珂白附子珊瑚鷹矢白等分為末 毎夜人乳調傅旦以漿水洗之同上 石 音刼 綱目 釋名紫 音劫與 蜐同 紫虈 音 枵 龜脚 俗 名 集解 時珍曰石蜐生東南海中石上蚌蛤之屬形如 龜脚亦有爪状殻如蟹螯其色紫可食真臘記 云有長八九寸者江淹石蜐賦云亦有足翼得春雨 則生花故郭璞賦云石蜐應節而揚葩荀子云東海 有紫 魚鹽是矣或指為 紫貝及石决明者皆非矣 氣味甘鹹無毒 主治利小便 時 珍 淡菜 宋嘉 祐 釋名殻菜 浙人 所呼 海蜌 音 陛 東海夫人 時珍曰淡以味殻 以形夫人以似名 也 集解 藏器曰東海夫人生東南海中似珠母一頭小 中啣少毛味甘美南人好食之詵曰常時燒食 即苦不宜人與少米先煑熟後除去毛再入蘿蔔或 紫蘇或冬𤓰同煑即更妙日華曰雖形状不典而甚 益人時珍曰按阮氏云淡菜生 海藻上故治癭與海藻同功 氣味甘温無毒 日華曰不宜多食多食令人頭目悶 闇得㣲利即止藏器曰多食發丹石 令人腸結乆 食脱人髮 主治虚勞傷憊精血衰少及吐血久痢腸鳴腰痛疝 瘕婦人帶下産後瘦瘠 藏 器 産後血結腹内冷痛治癥 瘕潤毛髮治崩中帶下燒食一頓令飽 孟 詵 煑熟食之 能補五臟益陽事理腰脚氣能消宿食除腹中冷氣 痃癖亦可燒汁沸出食之 日 華 消癭氣 時 珍 海蠃 拾 遺 校正 時珍曰唐本甲 香今併為一 釋名流螺 圖 經 假豬螺 交州 記 厴名甲香 時珍曰蠃與螺 同亦作蠡蠃從 虫羸省文盖蟲之羸形 者也厴音掩閉藏之貌 集解 頌曰海螺即流螺厴曰甲香生南海今嶺外閩 中近海州郡及明州皆有之或只以台州小者 為佳其螺大如小拳青黄色長四五寸諸螺之中此 肉味最厚南人食之南州異物志云甲香大者如甌 面前一邊直攙長數寸圍殻岨峿有刺其厴雜衆香 燒之益芳獨燒則臭今醫家稀用惟合香者用之又 有小甲香状若螺子取其帶修合成也海中螺類絶 有大者珠螺瑩㓗如珠鸚鵡螺形如鸚鵡頭並可作 杯梭尾螺形如梭今釋子所吹者皆不入藥時珍曰 螺蚌屬也大者如斗出日南漲海中香螺厴可雜甲 香老鈿螺光彩可飾鏡背者紅螺色㣲紅青螺色如 翡翠蓼螺味辛如蓼紫貝螺即紫貝也鸚鵡螺質白 而紫頭如鳥形其肉常雜殻出食出則寄居䖝入居 螺還則䖝出也肉為魚所食則殻浮出人因取之作 杯 肉氣味甘冷無毒 主治目痛累年或三四十年生蠃取汁洗之或入黄 連末在内取汁㸃之 藏 器 合菜煑食治心痛 孫思 邈 甲香修治 斆曰凡使用生茅香皂角同煑半日石臼 搗篩用之經騐方曰凡使用黄泥同水煑 一日温水浴過再以米泔或灰汁煑一日再浴過以 蜜酒煑一日浴過煿乾用頌曰傳信方載其法云毎 甲香一斤以泔斗半㣲火煮一復時換泔再煮凡二 換漉出衆手括去香上涎物以白米三合水一斗㣲 火煮乾又以蜜三合水一斗煮三伏時乃以炭火燒 地令熱洒酒令閏鋪香於上以新瓦盖上一伏時待 冷硬石臼木杵搗爛入沉香末三兩麝一分和搗印 成以瓶貯之埋過經乆方燒凡燒此香須用大火爐 多着熱灰剛炭猛燒令盡去之爐旁着火煖水即香 不散此法出於劉兖奉禮也宗奭曰甲香善能管香 烟與沉檀龍麝 香用之尤佳 氣味鹹平無毒 主治心腹滿痛氣急止痢下淋 唐 本 和氣清神主腸風 痔瘻 李 珣 瘻瘡疥癬頭瘡嚵瘡甲疽蛇蠍蜂螫 藏 器 甲煎 拾 遺 集解 藏器曰甲煎以諸藥及美果花燒灰和臘成口 脂所主與甲香畧同三年者良時珍曰甲煎以 甲香同沉麝諸藥花物治成可作口脂及焚爇 也唐李義山詩所謂沉香甲煎為廷燎者即此 氣味辛温無毒 主治甲疽小兒頭瘡吻瘡口旁嚵瘡耳後月蝕瘡蜂 蛇蠍之瘡並傅之 藏 器 田蠃 别録 上品 集解 𢎞景曰田螺生水田中及湖瀆岸側形圓大如 梨橘小者如桃李人煑食之保昇曰状類蝸牛 而尖長青黄色春夏采之時珍曰螺蚌屬也其殻旋 文其肉視月盈虧故王充云月毁於天蚌消於淵説 卦云離為蠃為蚌為龜為鼈 為蟹皆以其外剛而内柔也 肉氣味甘大寒無毒 主治目熱赤痛止渇 别 録 煮汁療熱醒酒用真珠黄連 末内入良久取汁注目中止目痛 𢎞 景 煮食利大小便 去腹中結熱目下黄脚氣衝上小腹急硬小便赤澀 手足浮腫生浸取汁飲之止消渇搗肉傅熱瘡 藏 器 壓 丹石毒 孟 詵 利濕熱治黄疸搗爛貼臍引熱下行止禁 口痢下水氣淋閉取水搽痔瘡胡臭燒研治瘰癧癬 瘡 時 珍 附方 舊二十一 新二 消渇飲水 日夜不止小便數者心鏡 用田螺五升水一斗浸一 夜渇即飲之毎日一換水及螺或煮食飲汁亦妙三 聖惠用糯米二升煮稀粥一斗冷定入田中活螺 升在内待食粥盡吐 沫出乃收飲之立效 肝熱目赤 藥性論用大田螺七 枚洗浄新汲水養去 泥穢換水一升浸洗取起於净器中着少鹽花 於甲内承取自然汁㸃目逐個用了放去之 爛弦 風眼 方法同上但以 銅緑代塩花 飲酒口糜 螺蚌煮汁 飲 聖惠 酒醉不醒 用水中螺蚌葱豉煮 食飲汁即解 肘后 小便不通 腹脹如鼓用田螺一 枚塩半匕生搗傅臍 下一寸三分即通熊彦誠曽得 此疾異人授此方果愈 類編 禁口痢疾 用大田螺 二枚搗爛 入麝香三分作餅烘熱貼臍間半 日熱氣下行即思食矣甚效丹溪 腸風下血 因酒毒 者大田 螺五箇燒至殻白肉乾研 末作一服熱酒下 百一 大腸脱肛 脱下三五寸者 用大田螺二三 枚將井水養三四日去泥用雞爪黄連研細末入厴 内待化成水以濃茶洗净肛門將雞翎蘸掃之以軟 帛托上自然不再復發 也 徳生堂經騐方 反胃嘔噎 田螺洗净水養待 吐出泥澄取晒半 乾丸梧子大毎服三十丸藿香 湯下爛殻研服亦可 經騐方 水氣浮腫 用大田螺 大蒜車前 子等分搗膏攤貼臍上水從便旋而下象 山縣民病此得是方而愈 仇逺稗史 酒疸諸疸 用田螺將水養數日去泥取出生搗爛入好酒 内用布帛濾過將汁飲之日三服日效 夀域 脚氣 攻注 用生大田螺搗爛傅兩股上便覺冷趨至足而 安又可傅丹田利小便董守約曽用有效 稗 史 痔漏疼痛 乾坤生意用田螺一個入片腦一分在 内取水搽之仍先以冬𤓰湯洗净 孫 氏用田螺一枚用針刺破入白礬末同埋一夜取螺 内水掃瘡上又善能止痛也甚妙 袖珍用馬齒莧 湯洗浄搗活螺螄 傅上其病即愈 腋氣胡臭 乾坤生意用田螺一個 水養俟厴開挑巴豆仁 一個在内取置盃内夏一夜冬七夜自然成水常取 搽之久久絶根 又方大田螺一箇入麝香三分在 内埋露地七七日取出看患洗拭以墨塗上再 洗看有墨處是患竅以螺汁㸃之三五次即瘥 瘰癧 潰破 用田螺連肉燒存性 香油調搽 集要方 疔瘡惡腫 用田螺入氷片 化水㸃瘡上 普 濟 風蟲癬瘡 用螺螄十個槿樹皮末一兩同入碗内 蒸熱搗爛入礬紅三錢以鹽水調搽 孫 氏 繞指毒瘡 生手足指上以活田螺一枚生 用搗碎縛之即瘥 多能鄙事 妬精隂 瘡 大田螺二個和殻燒存性入輕 粉同研傅之效 醫林集要 殻氣味甘平無毒 主治燒研主尸疰心腹痛失精止㵼 别 録 爛者燒研水 服止反胃去卒心痛 藏 器 爛殻研細末服之止下血小 兒驚風有痰瘡瘍膿水 時 珍 附方 新 三 心脾痛 不止者水甲散主之用田螺殻溪間 者亦可以松柴片層層叠上燒過火 吹去松灰取殻研末以烏沉湯寛中 散之類調服二錢不傳之妙 集要 小兒頭瘡 田螺 殻燒 存性清油調 搽之 聖惠 小兒急驚 逺年白田螺殻燒灰入麝 香少許水調灌之 普濟 蝸蠃 别 録 釋名螺螄 時珍曰師衆多也其形似 蝸牛其類衆多故有二名 爛殻名鬼眼睛 集解 别録曰蝸螺生江夏溪水中小于田螺上有稜 時珍曰處處湖溪有之江夏漢沔尤多大如指 頭而殻厚於田螺惟食泥水春月人采置鍋中蒸之 其肉自出酒烹糟煮食之清明後其中有蟲不堪用 矣藏器曰此物難死誤 入泥壁中數年猶活也 肉氣味甘寒無毒 主治燭舘眀目下水 别 録 止渇 藏 器 醒酒解熱利大小便 消黄疸水腫治反胃痢疾脱肛痔漏 時珍字又曰燭 舘二 疑訛誤 附方 新 七 黄疸酒疸 小螺螄養去泥土令净每日用水 煮食飲汁有效 李仲南永類方 黄疸吐血 病後身面俱黄吐血成盆諸藥不效用螺 十個水漂去泥搗爛露一夜五更取清服 二三次血止即愈一人病此 用之經騐 小山怪證方 五淋白濁 螺螄一盌連 殻炒熱入白 酒三盌煮至一盌挑肉食之以 此酒下數次即效 扶夀精方 小兒脱肛 螺螄二三 升鋪在桶 内坐之少頃 即愈 簡便 痘疹目瞖 水煮螺螄常食 佳 濟急仙方 白遊風腫 螺 螄 肉入塩少許搗泥貼之 神效 葉氏摘𤣥方 爛殻 時珍曰泥中及墻壁上 年久者良火煆過用 氣味 同 主治痰飲積及胃脘痛 震 亨 反胃膈氣痰嗽鼻 淵脱肛痔疾瘡癤下疳湯火傷 時 珍 發眀 時珍曰螺乃蚌蛤之屬其殻大抵與蚌粉 蛤粉蚶蜆之類同功合而觀之自可神悟 附方 新 十 卒得欬嗽 屋上白螺或白蜆殻搗為 末酒服方寸匕 肘后方 濕痰心 痛 白螺螄殻洗净燒存性研末 酒服方寸匕立止 正傳 膈氣疼痛 白玉散用 壁上陳白 螺螄燒研毎服一錢 酒下甚效 孫氏 小兒軟癤 用鬼眼睛即墻上白 螺螄殻燒灰入倒掛 塵等分油調 塗之 壽域 隂頭生瘡 用溪港年久螺螄 燒灰傅之 竒效 湯火傷瘡 用多年乾白螺螄殻 煆研油調傅 澹寮 楊梅瘡爛 古墻上螺螄殻辰砂 等分片腦少許為末 搽 之 小兒哮疾 向南墻上年乆螺螄為末日晡時以水 調成日落時舉手合掌 依吞之即效 摘葉氏 𤣥方 瘰癧已破 土墻上白螺螄殻為末 日日傅之 談埜翁方 痘瘡不收 墻上白螺螄殻洗净煆 研摻之 醫方摘要 蓼蠃 拾 遺 集解 藏器曰蓼螺生永嘉海中味辛辣如蓼時珍曰 按韻㑹云蓼螺紫色有斑文今寕波出泥螺状 如蠶豆可 代充海錯 肉氣味辛平無毒 主治飛尸遊蠱生食之浸以薑醋彌佳 藏 器 寄居蟲 拾 遺 釋名寄生蟲 集解 藏器曰陶註蝸牛云海邊有大似蝸牛火炙殻 便走出食之益人按寄居在螺殻間非螺也候 螺蛤開即自出食螺蛤欲合已還殻中海族多被其 寄又南海一種似蜘蛛入螺殻中負殻而走觸之即 縮如螺火炙乃出一名 無别功用時珍曰案孫愐 云寄居在龜殻中者名曰蝞則寄居亦非一種也 氣味 缺 主治益顔色美心志 𢎞 景 海月 拾 遺 釋名玉珧 音 姚 江珧 馬頰 馬甲 藏器曰海月蛤類 也似半月故名水 沫所化煮時猶變為水時珍曰馬甲玉珧皆 以形色名萬震贊云厥甲美如珧玉是矣 集解 時珍曰劉恂嶺表録云海月大如鏡白色正圓 常死海旁其柱如搔頭尖其甲美如玉段成式 雜爼云玉珧形似蚌長二三寸廣五寸上大下小殻 中柱炙食味如牛頭胘項王氏宛委録云奉化縣四 月南風起江瑶一上可得數百如蚌梢大肉腥靭不 堪惟四肉柱長寸許白如珂雪以雞汁瀹食肥美過 火則味 盡也 附録海鏡 時珍曰一名鏡魚一名瑣 一名膏藥盤 生南海兩片相合成形殻圓如鏡中甚瑩 滑映日光如雲母内有少肉如蚌胎腹有寄居蟲大 如豆状如蟹海鏡飢則出食入則鏡亦飽矣郭璞賦 云瑣 腹蟹水 母目鰕即此 氣味甘辛平無毒主治消渇下氣調中利五臟止小 便消腹中宿物令人易飢能食生薑醤同食之 藏 器 海燕 綱 目 集解 時珍曰海燕出東海大一寸状扁面圓背上青 黒腹下白脆似海螵蛸有紋如蕈茵口在腹下 食細沙口旁有五路正勾即其足也臨海水土記云 陽遂足生海中色青黒腹白有五足不知頭尾生時 體耎死即乾脆即此物也臨海異物志載燕 魚長五寸隂雨則飛起又餘此或同名者也 氣味鹹温無毒主治隂雨發損痛煮汁服取汗即解 亦入滋陽藥 時 珍 郎君子 海 藥 集解 珣曰郎君子生南海有雌雄状似杏仁青碧色 欲騐真假口内含熱放醋中雌雄相逐逡巡便 合即下卵如粟状者真也亦難得之物時珍曰顧玠 海槎録云相思子状如螺中實如石大如豆藏箧笥 積歲不壞若置醋中即盤 旋不已案此即郎君子也 氣味 缺 主治婦人難産手把之便生極騐 本草綱目卷四十六
欽定四庫全書 本草綱目卷四十七目錄 禽部 李時珍曰嘗攷禽經山禽巖棲原鳥地處林鳥朝嘲水 鳥夜㖡山禽咮短而尾修水禽咮長而尾促其交也或 以尾臎或以睛睨或以聲音或合異類 雉孔與蛇 交之類 其生 也或以翼孚卵或以同氣變 鷹化鳩 之類 或以異類化 田鼠 化鴽 之 類 或變入無情 雀入水為 蛤之類 噫物理萬殊若此學者其可 不致知乎五鳩九扈少皥取以名官雄雉䲭鴞詩人得 之觀感厥㫖微矣不妖夭不覆巢不殈卵而庖人供六 禽翨 音 翅 氏攻猛鳥硩蔟覆天鳥之巢聖人之於物也用 舎仁殺之意夫豈徒然哉記曰天産作陽羽類則陽中 之陽大抵多養陽於是集其可供庖藥及毒惡當知者 為禽部凡七十七種分為四類曰水曰原曰林曰山 舊 本 禽部三品共五十六種今併入一種自獸部移 入一種蟲部移入一種有名未用移入一種 神農本草經五種 梁陶𢎞 景註 名醫别錄一十一種 梁陶 𢎞景 註 唐本草二種 唐蘓 恭 本草拾遺二十六種 唐陳 藏器 食療 本草二種 唐孟詵 張鼎 開寳本草一種 宋馬 志 嘉祐本草一 十三種 宋掌 禹鍚 日華本草一種 宋人 大明 圖經本草一種 宋 蘓 頌 食物本草十種 明汪 頴 本草綱目五種 明李 時珍 附註 魏李當之藥錄 齊徐之才藥對 吳普本草性宋雷斆炮炙 唐甄權藥 蕭炳四聲 唐李珣海藥食孫思邈千金昇楊損之刪繁宗 南唐陳士良 性 蜀韓保 重註 宋冦 奭衍義囊唐慎㣲證類象陳承别説湯金張元 素珍珠 元李杲法 王好古 液 吳 瑞日用 原食鑑 朱震亨補遺陳明徐用誠發揮 汪機㑹編 嘉謨䝉筌 寗 禽之一 水禽類二十三種 附三 種 鶴 嘉祐 鸛 别錄 鶬鷄 食物附 鷫鸘 陽鳥 拾遺 鵚 食物 䴌 綱目 鵜鶘 嘉祐鵞 即淘 鵞 别錄 鴈 本經 鵠 食物鵞 即天 鴇 綱目 鶩 别錄 即鴨 鳬 食療鴨 即野 鸊鷉 拾遺 鴛鴦 嘉祐 鸂鶒 嘉祐 鵁鶄 拾遺目旋 目方 附 鷺 食物 鷗 食物 鸀鳿 拾遺 鸕鷀 别錄 魚狗 拾遺附 翡翠 蚊母鳥 拾遺 右附方舊七新十七 本草綱目卷四十七目録
欽定四庫全書 本草綱目卷四十七 明 李時珍 撰 禽之一 水禽類二十三 種 附三種 鶴 宋嘉 祐 釋名仙禽 綱 目 胎禽 時珍曰鶴字篆文象翹首短尾之 形一云白色㿥㿥故名八公相鶴 經云鶴乃羽族之宗仙人之驥千六百年乃胎 產則胎仙之稱以此世謂鶴不卵生者誤矣 集解 禹錫曰鶴有白𤣥黄蒼入藥用蒼者他色次之 時珍曰鶴大於鵠長三尺髙三尺餘喙長四寸 丹頂赤目赤頰青脚修頸凋尾粗膝纎指白羽黒翎 亦有灰色蒼色者嘗以夜半鳴聲唳雲霄雄鳴上風 雌鳴下風聲交而孕亦啖蛇虺聞降真香則降其糞 能化石皆物類相感也按相鶴經云鶴陽鳥也而遊 於隂行必依洲渚止不集林木二年落子毛易黒㸃 三年產伏又七年羽翮具又七年飛薄雲漢又七年 舞應節又七年鳴中律又七年大毛落氄毛生或白 如雪或黒如漆百六十年雌雄相視而孕千六百年 形始定飲而不食乃胎化也又按俞琰云龜鶴能 運任脈故多壽無死氣於中也鶴骨為笛甚清越 白鶴血氣味鹹平無毒主治益氣力補虚乏去風益 肺 嘉 祐 發明 禹錫曰按穆天下傳云天子至巨蒐二 氏獻白鶴之血飲之云益人氣力也 腦主治和天雄葱實服之令人目明夜能書字 抱 朴 卵氣味甘鹹平無毒主治預解痘毒多者令少少者 令不出每用一枚煮與小兒食之 時珍全出 活㓜 書 骨主治酥炙入滋補藥 時 珍 肫中砂石子主治磨水服解蠱毒邪 嘉 祐 鸛 别錄 下品 釋名皂君 詩 疏 負釡 同 黑尻 時珍曰鸛字篆大象形其 背尾色黑故陸璣詩疏有 皂君 諸名 集解 𢎞景曰鸛有兩種似鵠而巢樹者為白鸛黑色 曲頸者為烏鸛今宜用白者宗奭曰鸛身如鶴 但頭無丹項無烏帶兼不善唳止以喙相撃而鳴多 在樓殿吻上作窠嘗日夕觀之並無作池養魚之説 時珍曰鸛似鶴而頂不丹長頸赤喙色灰白翅尾俱 黑多巢于髙木其飛也奮於層霄旋遶如陣仰天號 鳴必主有雨其抱卵以影或云以聲䀨之禽經云鸛 生三子一為鶴巽極成震影變陽也震為鶴巽為鸛 也 正誤 藏器曰人探巢取鸛子六十里旱能羣飛激散 雨也其巢中以泥為池含水滿中養魚蛇以哺 子鸛之伏卵恐冷取礜石圍之以助燥氣時珍曰寥 郭之大隂陽升降油然作雲沛然下雨區區微鳥豈 能以私忿使天壊赤旱耶况鸛乃水鳥可以候雨乎 作池取石之説俱出自陸璣詩疏張華博物志可謂 愚 矣 骨氣味甘大寒無毒 藏器有小毒入沐湯浴頭令 髪盡脱更不生也又殺樹木 主 治鬼蠱諸疰毒五尸心腹痛 别錄甄權曰亦可單炙 黄研空心暖酒服方寸 匕時珍曰千金治 尸疰有鸛骨丸 脚骨及嘴主治喉痺飛尸蛇虺咬及小兒閃癖大腹 痞滿並煮汁服之亦燒灰飲服 藏 器 卵主治預解痘毒水煮一枚與小兒啖之令不出痘 或出亦稀 時珍全出 活㓜 書 屎主治小兒天釣驚風發歇不定炒研半錢入牛黄 麝香各半錢炒蠍五枚為末每服半錢新汲水服 時 珍 鶬鷄 食 物 釋名鶬鴰 爾 雅 麋鴰 爾 雅 鴰鹿 爾雅 翼 麥鷄 時珍曰按羅願 云鶬麋其色蒼 如麋也鴰鹿其聲也關西呼曰鴰鹿山東呼曰 鶬鴰訛為錯落南人呼為鶬鷄江人呼為麥鷄 集解 頴曰鶬鷄狀如鶴大而頂無丹兩頰紅時珍曰 鶬水鳥也食于田澤洲渚之間大如鸛青蒼色 亦有灰色者長頸髙脚羣飛可以候霜或以 為即古之鷫鸘其皮可為裘與鳯同名者也 附錄鷫鸘 時珍曰按羅願爾雅翼云鷫鸘水鳥雁屬 也似雁而長頸綠色皮可為裘霜時乃來 就暖故禽經云鸘飛則霜 飛則雨 即商羊也又西方之鳯亦名鷫鸘 肉氣味甘温無毒主治殺蟲解蠱毒 汪 穎 發明 時珍曰鶬古人多食之故宋玉小招云鵠酸臇惟 鳬煎鴻鶬景差大招云炙鴰烝鳬煔鶉 只今 俚人捕食不 復充饌品矣 陽鳥 拾 遺 釋名陽鴉 拾 遺 集解 藏器曰陽鳥出建州似鸛 而殊小身黑頸長而白 嘴主治燒灰酒服治惡蟲咬成瘡 藏 器 鵚鶖 食 物 釋名扶老 古今 注 鴜䳓 俗作鷀䳓時珍曰凡鳥至秋毛 脱秃此鳥頭秃如秋毨又如老 人頭童及扶杖之狀故 得諸名説文作秃 集解 時珍曰秃鶖水鳥之大者也出南方有大湖泊 處其狀如鶴而大青蒼色張翼廣五六尺舉頭 髙六七尺長頸赤目頭項皆無毛其頂皮方二寸許 紅色如鶴頂其喙深黄色而扁直長尺餘其嗉下亦 有胡袋如鵜鶘狀其足爪如雞黑色性極貪惡能與 人鬬好啖魚蛇及鳥雛詩云有鶖在梁即此自元入 我朝常賦猶有鴜䳓之供獻案飲膳正要云鴜䳓有 三種有白者黑者花者名為胡鴜䳓其肉色亦不同 也又案景煥間談云海鳥鵎鶋即今之秃鶖其説與 環氏吳紀所謂鳥之大者秃鶖小者鷦鷯相合今潦 年鶖或飛來近市人或怪駭此又同 魯人怪鶢鶋之意皆由不常見耳 肉氣味鹹微寒無毒 正要曰 甘温 主治中蟲魚毒 汪 頴 補中 益氣甚益人炙食尤美作脯 食强氣力令人走及 奔馬 時珍古出飲膳正 要及 今注禽經 髓氣味甘温無毒主治補精髓 正 要 喙主治魚骨哽 汪 穎 毛主治解水蟲毒 時珍雅 出埤 䴌 音䝉童 綱目 釋名越王鳥 綱 目 鶴頂 同 䴂鵰 同 集解 時珍曰案劉欣期交州志云䴌 即越王鳥水 鳥也出九真交趾大如孔雀喙長尺餘黄白黑 色光瑩如漆南人以為飲器羅山疏云越王鳥狀如 烏鳶而足長口勾末如冠可受二升許以為酒器極 堅緻不踐地不飲江湖不唼百草不食魚惟啖木葉 糞似薰陸香山人得之以為香可入藥用楊慎丹鉛 錄云䴌 即 今鶴頂也 糞主治水和塗雜瘡 竺真羅 山疏 鵜鶘 宋嘉 祐 釋名犁鶘 鴮 音户 澤 迯河 一作 淘 淘鵞 禹錫曰昔有 人竊肉入河 化為此鳥今猶有肉因名迯河時珍曰此俚言也案 山海經云沙水多犁鶘其名自呼後人轉為鵜鶘耳 又吳諺云夏至前來謂之犁鶘言主水也夏至後來 謂之犁塗言主旱也陸機云遇水澤即以胡盛水戽 涸取魚食故曰鴮 曰淘河俗 名淘鵞因形也又訛而為駝鶴 集解 禹錫曰鵜鶘大如蒼鵞頥下有皮袋容二升物 展縮由之袋中盛水以養魚云身是水沫惟胸 前有兩塊肉列如拳詩云惟鵜在梁不濡其咮咮喙 也言愛其嘴也時珍曰鵜鶘處處有之水鳥也似鶚 而甚大灰色如蒼鵞喙長尺餘直而且廣口中正赤 頷下胡大如數升囊好羣飛沈水食魚亦能竭小水 取魚俚人食其肉取其脂入藥用翅骨䯒骨作筒吹 喉鼻藥甚妙其盛水養魚身是水沫之説葢妄談也 魚又案晁以道云鵜之屬有曰漫畫者以嘴畫水求 無一息之停有曰信天緣者終日凝立不易其處 俟魚過乃取之所謂信天縁者即俗名 青翰者也又名青莊此可喻人之貪廉 脂油 時珍曰 剥取其 脂熬化掠取就以其嗉盛之 則不滲漏他物即透走也 氣味鹹温滑無毒主治 塗癰腫治風痺透經絡通耳聾 時 珍 發明 時珍曰淘鵞油性走能引諸藥透入 病所拔毒故能治聾痺腫毒諸病 附方 新 一 耳聾 用淘鵞油半匙磁石一小豆麝香少許 和勻以綿裹成挺子塞耳中口含生鐵 少許用三五次 即有效 青囊 嘴氣味鹹平無毒主赤白久痢成疳燒存性研末水 服一方寸匕 嘉 祐 舌主治疔瘡 時 珍 毛皮主治反胃吐食燒存性每酒服二錢 時珍濟 出普 鵞 别錄 上品 釋名家雁 綱 目 舒雁 時珍曰鵞鳴自呼江東謂 之舒雁似雁而舒遲也 集解 時珍曰江淮以南多畜之有蒼白二色及大而 垂胡者並綠眼黄喙紅掌善鬬其夜鳴應更師 曠禽經云脚近臎者能步鵞鶩是也又云鵞伏卵則 逆月謂向月取氣助卵也性能啖蛇及蚓制射工故 養之能辟蟲虺或言鵞 性不食生蟲者不然 白鵞膏 臘月 鍊收 氣味甘微寒無毒主治灌耳治卒聾 别 錄 潤皮膚可合靣脂 日 華 塗面急令人悦白唇瀋手足皴 裂消癰腫解礜石毒 時 珍 肉氣味甘平無毒 日華曰白鵞辛凉無毒蒼鵞冷有 毒發瘡腫詵曰鵞肉性冷多食令 人霍亂發痼疾李廷 飛曰嫩鵞毒老鵞良 主治利五臟 别 錄 解五臟熱服丹 石人宜之 孟 詵 煮汁止消渇 藏 器 發明 藏器曰蒼鵞食蟲主射工毒為良白鵞不食蟲 止渇為勝時珍曰鵞氣味俱厚發風發瘡莫此 為甚火薰者尤毒曾目撃其害而本草謂其性凉利 五臟韓 醫通謂其疎風豈其然哉又葛洪肘後方 云人家養白鵞白鴨可辟食射工則謂白鵞不食渇 不發病之説亦非矣但比蒼鵞薄乎云耳若夫止 凡發胃氣者皆能生津豈獨止渇者便曰性 凉乎參苓白术散乃治渇要藥何嘗寒凉耶 臎 一名尾罌尾肉也時珍曰内則舒鴈臎 不可食為氣臊可厭耳而俗夫嗜之 主治塗手 足皴裂納耳中治聾及聤耳 日 華 血氣味鹹平微毒主治中射工毒者飲之并塗其身 陶𢎞 景 解藥毒 時珍曰祈禱 家多用之 膽氣味苦寒無毒主治解熱毒及痔瘡初起頻塗抹 之自消 時 珍 附方 新 一 痔瘡有核 白鵞膽二三枚取汁入熊膽二分 片腦半分研勻甆器宻封勿令泄 氣用則手指塗之立 效 劉氏保壽堂方 卵氣味甘温無毒主治補中益氣多食發痼疾 孟 詵 涎主治咽喉榖賊 時 珍 發明 時珍曰按洪邁夷堅志云小兒誤吞稻芒着咽 喉中不能出者名曰穀賊惟以鵞涎灌之即愈 蓋鵞涎化 榖相制耳 毛主治射工水毒 别 錄 小兒驚癎又燒灰酒服治噎疾 蘓 恭 發明 𢎞景曰東川多溪毒養鵞以辟之毛羽亦佳并 飲其血鵞未必食射工葢以威相制耳時珍曰 禽經云鵞飛則蜮沉蜮即射工也又嶺南異物志云 邕州蠻人選鵞腹毳毛為衣被絮柔暖而性冷嬰兒 尤宜之能辟驚癎栁子厚詩云鵞毛禦 臘縫山罽即此葢毛與肉性不同也 附方 新 二 通氣散 治誤吞銅錢及鉤繩鵞毛一錢燒灰 滋石皂子大煆象牙一錢燒存性為 末每服半錢新汲 水下 醫方妙選 噎食病 白鵞尾毛燒灰 米湯每服一錢 掌上黄皮主治燒研搽脚趾縫濕爛焙研油調塗凍 瘡良 時珍諸出譚 埜翁 方 屎主治絞汁服治小兒鵞口瘡 時珍錄 出秘 蒼鵞屎傅蟲 蛇咬毒 日 華 附方 新 一 鵞口瘡 自内生出可治自外生入不可治用 食草白鵞下清糞濾汁入沙糖少許 搽之或用雄鵞糞眠倒者燒灰入 麝香少許搽之立效 永類鈐方 鴈 本經 上品 釋名鴻 時珍曰按禽經云鳱以水言自南而北䲸以 山言自北而南張華注云鳱䲸並音鴈冬則 適南集于水干故字從干春則嚮北集于山䲸故字 從岸小者曰鴈大者曰鴻鴻大也多集江渚故從江 梵書謂 之僧娑 集解 别錄曰鴈生江南池澤取無時𢎞景曰詩疏云 大曰鴻小曰鴈今鴈類亦有大小皆同一形又 有野鵞大于鴈似人家蒼鵞謂之駕鵞鴈在江湖夏 當産伏故皆往北恐鴈門北人不食之也雖采無時 以冬月為好恭曰鴈為陽鳥與燕往來相反冬南翔 夏北徂孳育于北也豈因北人不食之乎宗奭曰鴈 熱則即北寒則即南以就和氣所以為禮幣者一取 其信二取其和也時珍曰鴈狀似鵞亦有蒼白二色 今人以白而小者為鴈大者為鴻蒼者為野鵞亦曰 鴚鵞爾雅謂之鵱鸚也鴈有四德寒則自北而南止 于衡陽熱則自南而北歸于鴈門其信也飛則有序 而前鳴後和其禮也失偶不再配其節也夜則羣宿 而一奴巡警盡則㗸蘆以避繒繳其智也而捕者豢 之為媒以誘其類是則一愚矣南來時瘠瘦不可食 北嚮時乃肥故宜取之又 漢唐書並載有五色鴈云 鴈肪正誤一名鶩肪 𢎞景曰鶩是野鴨本經鴈肪 亦名鶩是鴈鶩相類而誤耳 氣味甘平無毒主治風攣拘急偏枯血氣不通利久 服益氣不饑輕身耐老 本經浄心鏡云上證用肪四 兩鍊 每日空心暖酒服一 匙 長毛髮鬚眉 别錄詵曰合 生髪膏用之 殺諸石藥毒 吳 普 治耳聾 和豆黄作丸補勞瘦肥白人 日 華 塗癰腫耳疳又治結 熱胸痞嘔吐 時珍曰外臺治 此證有鴈肪湯 附方 新 一 生髮 鴈肪日日塗 之 千金方 肉氣味甘平無毒 思邈曰七月勿食雁傷人神 禮云食鴈去腎不利人也 主治 風麻痺久食動氣壯筋骨 日 華 利臟腑解丹石毒 時 珍 發明 𢎞景曰鴈肪人不多食亦應好宗奭曰人不食 鴈謂其知隂陽之升降少長之行序也道家謂 之天厭亦一説耳 食之則治諸風 骨主治燒灰和米泔沐頭長髪 孟 詵 毛主治喉下白毛療小兒癎有効 蘓 恭 自落翎毛小兒 佩之辟驚癎 日 華 發明 時珍曰案酉陽雜俎云臨邑人春夏羅取鴻鴈 毛以禦暑又淮南萬畢術云鴻毛作囊可以渡 江此亦中流一壺之 意水行者不可不知 屎白主治炙瘡腫痛和人精塗之 梅 師 鵠 食 物 釋名天鵞 時珍曰案師曠禽經云鵠鳴哠哠故謂之 鵠吳僧賛寧云凡物大者皆以天名天者 大也則天鵞名義蓋亦同 此羅氏謂鵠即鴨亦不然 集解 時珍曰鵠大于鴈羽毛白澤其翔極髙而善歩 所謂鵠不浴而白一舉千里是也亦有黄鵠丹 鵠湖海江漢之間皆有之出遼東者尤甚而畏海青 鶻其皮毛可為服飾謂之天鵞絨案飲膳正要云天 鵞有四等大金頭鵞似鴈而長項入食為上美于鴈 小金頭鵞形差小花鵞色花一種不能鳴鵞飛則翔 響其肉微腥並不及大 金頭鵞各有所産之地 肉氣味甘平無毒 頴曰冷忽 氏曰熱 主治醃炙食之益人氣 力利臟腑 時 珍 油 冬月取 肪鍊收 氣味 缺 主治塗癰腫治小兒疳耳 時 珍 附方 新 一 疳耳出膿 用天鵞油調草烏末入龍腦少許 和𫝊立效無則以鴈油代之 通 𤣥 論 絨毛主治刀杖金瘡貼之立愈 江 頴 鴇 音保 綱目 釋名獨豹 時珍曰案羅願云鴇有豹文故名獨豹而 訛為鴇也陸佃云鴇性羣居如鴈有行列 故字從 音保相 次也詩云鴇行是矣 集解 時珍曰鴇水鳥也似雁而斑文無后趾性不木 止其飛也肅肅其食也齝肥腯多脂肉粗味美 闗語曰鴇無舌兎無脾或云純雌無雄與他 鳥合或云鴇見鷙鳥激糞射之其毛自脱也 肉氣味甘平無毒 時珍曰禮記不食鴇奥奥 者膍胵也深奥之處也 主治補 益虚人去風痺氣 正 要 肪主治長毛髪澤肌膚塗癰腫 時 珍 鶩 音木品别 錄上 釋名鴨 説 文 舒鳬 爾 雅 家鳬 綱 目 鴄 音末匹時珍曰鶩通 作木鶩性質木而無 他心故庶人以為贄曲禮云庶人執匹匹雙鶩也匹 夫卑末故廣雅謂鴨為 鵾禽經云鴨鳴呷呷其名 自呼鳬能髙飛而鴨舒 緩不能飛故曰舒鳬 正誤 𢎞景曰鶩即鴨有家鴨野鴨藏器曰尸子云野 鴨為鳧家鴨為鶩不能飛翔如庶人守耕稼而 已保昇曰爾雅云野鳧鶩而本草鶩肪乃家鴨也宗 奭曰據數説則鳧鶩皆鴨也王勃滕王閣序云落霞 與孤鶩齊飛則鶩為野鴨明矣勃乃名儒必有所據 時珍曰四家惟藏器為是陶以鳧鶩混稱冦以鶩為 野鴨韓引爾雅錯舒鳧為野鳧並誤矣今正之蓋鶩 有舒鳧之名而鳧有野鶩之稱故王勃可以通用而 其義自明案周禮庶人執鶩豈野鴨乎國風弋鳧與 鴈豈家鴨乎屈原離騷云寜與騏驥抗軛乎將與鷄 鶩争食乎寧昻昻若千里駒乎將汎汛若水中 之鳧乎此以鳧鶩對言則家也野也益自明矣 集解 時珍曰案格物論云鴨雄者綠頭文翅雌者黄 斑色但有純黑純白者又有白而烏骨者藥食 更佳鴨皆雄瘖雌鳴重陽后乃肥腯味美清明后生 卵則内䧟不滿伏卵聞礱磨之聲則 而不成無雌 抱伏則以牛屎嫗而出之 此皆物理之不可曉者也 鶩肪 白鴨者 鍊過用 氣味甘大寒無毒 思邈曰 甘平 主治風虚 寒熱水腫 别 錄 附方 新 一 瘰癧汁出 不止用鴨脂調半夏 末傅之 未類方 肉氣味甘冷微毒 𢎞景曰黄雌鴨為補最勝詵曰白 鴨肉最良黑鴨肉有毒滑中發冷 利脚氣不可食目白者殺人瑞曰腸風下血人不可 食時珍曰嫩者毒老者良尾臎不可食見禮記昔有 人食鴨肉成癥用 米 治之而愈見 米下 主治補虚除客熱和臟腑及 水道療小兒驚癎 别 錄 解丹毒止熱痢 日 華 頭生瘡腫和 葱䜴煮汁飲之去卒然煩熱 孟詵鴨並 用白 發明 劉完素曰鶩之利水因其氣相感而為使也時 珍曰鴨水禽也治水利小便宜用青頭雄鴨取 水木生發之象治虚勞熱毒宜用 烏骨白鴨取金水寒肅之象也 附方 舊三 新一 白鳳膏 葛可久云治久虚發熱咳𠻳吐痰 咳血火乘金位者用黑嘴白鴨一 隻取血入温酒量飲使直入肺經以酒補之將鴨乾 撏去毛脇下開竅去腸拭淨入大棗肉二升參苓平 胃散末一升縳定用沙甕一箇置鴨在内以炭火慢 煨將陳酒一瓶作三次入之酒乾為度取起食鴨及 棗頻作取愈 十藥神書 大腹水病 小便短少百一方用青頭雄 鴨煮汁飲厚葢取汗 心鏡 治十種水病垂死用青頭鴨一隻如常治切和米并 五味煮作粥食 又方用白鴨一隻治浄以䜴半升 同薑椒入鴨腹中 縫定蒸熟食之 頭 雄鴨 者良 主治煮服治水腫通利小便 恭曰古方 有鴨頭丸 附方 新 一 鴨頭丸 治陽水暴腫靣赤煩燥喘急小便澀 其效如神此裴河東方也用甜葶藶 炒二兩熬膏漢防己末二兩以綠頭鴨血同頭全搗 三千杵丸梧子大每木通湯下七十丸日三服一加 猪苓一兩 外臺祕要 腦主治凍瘡取塗之良 時 珍 血 白鴨 者良 氣味鹹冷無毒主治解諸毒 别 錄 熱飲解野葛 毒已死者入咽即活 孟 詵 熱血解中生金生銀丹石砒 霜諸毒射工毒又治中惡及溺水死者灌之即活蚯 蚓咬瘡塗之即愈 時 珍 附方 新 三 卒中惡死 或先病痛或卧而忽絶並取雄鴨 向死人口斷其頭瀝血入口外以 竹筒吹其下部極則易 人氣通即活也 肘后 解百蠱毒 白鴨血熱飲 之 廣記 小兒 白痢 似魚凍者白鴨殺取血滚 酒泡服即止也 摘𤣥方 舌主治痔瘡殺蟲取相制也 時 珍 涎主治小兒痓風頭及四肢皆往後以鴨涎滴之又 治蚯蚓吹小兒隂腫取雄鴨抹之即消 時珍上 出海 膽氣味苦辛寒無毒主治塗痔核良又㸃赤目初起 亦效 時 珍 肫衣 即膍胵 内皮也 主治諸骨硬炙研水服一錢即愈取其 消導也 時 珍 卵氣味甘鹹微寒無毒 詵曰多食發冷氣令人氣短 背悶小兒多食脚軟塩藏食 之即宜人士良曰生瘡毒者食之令惡肉突出𢎞景 曰不可合鱉肉李子食害人合椹食令人生子不順 主治心腹胸膈熱 日 華 發明 時珍曰今人塩藏鴨子其法多端俗傳小兒泄 痢炙鹹卵食之亦間有愈者葢鴨肉能治痢而 炒塩亦治 血痢故耳 白鴨通 即鴨屎也與 馬通同義 氣味冷無毒主治殺石藥毒解 結縳散畜熱 别 錄 主熱毒毒痢又和雞子白塗熱瘡腫 毒即消塗蚯蚓咬亦效 孟 詵 絞汁服解金銀銅鐵毒 時 珍 附方 舊一 新二 石藥過劑 白鴨屎為末水服 二錢效 百一方 乳石發動 煩 熱 用白鴨通一合湯一盞漬 之澄清冷飲 聖惠方 熱瘡腫痛 不可忍用家鴨 糞同雞子清調 傅即消 聖惠 鳬 食 療 釋名野鴨 詩 疏 野鶩 同 上 鸍 音 施 沉鳬 時珍曰鳬從几音殊 短羽髙飛貎鳬義取 此爾雅云鸍沉鳬也鳬性好沒故 也俗作晨鳬云鳬常以晨飛亦通 集解 時珍曰鳬東南江海湖泊中皆有之數百為羣 晨夜蔽天而飛聲如風雨所至稻粱一空陸幾 詩疏云狀似鴨而小雜青白色背上有文短喙長尾 卑脚紅掌水鳥之謹愿者肥而耐寒或云食用綠頭 者為上尾央者次之海中一種冠鳬頭上 有冠乃石首魚所化也並宜冬月取之 肉氣味甘凉無毒 詵曰九月以後立春以前即中食 大益病人全勝家者雖寒不動氣 日華曰不可合胡 桃木耳豆䜴同食 主治補中益氣平胃消食除十二 種蟲身上有諸小熱瘡年久不愈者但多食之即瘥 孟 詵 治熱毒風及惡瘡癤殺腹臟一切蟲治水腫 日 華 血主治解挑生蠱毒熱飲探吐 時珍𤣥 出摘 鸊鷉 音甓梯 拾遺 釋名須蠃 爾 雅 水 音札 正要 䴇 日 用 刁鴨 食 療 油鴨 俗時珍 曰鸊鷉 須蠃並未詳 刁零丁皆 狀其小也油言其肥也 集解 藏器曰鸊鷉水鳥也大如鳩鴨脚連尾不能陸 行常在水中人至即沉或擊之便起其膏塗刀 劍不繡續英華詩云馬㗸苜蓿葉劍瑩鸊鷉膏是也 韓保昇曰野鴨有與家鴨相似者有全别者其甚小 者名刁鴨味最佳時珍曰鸊鷉南方湖溪多有之似 野鴨而小蒼白文多脂味美冬月取之其類甚多楊 雄方言所謂野鳬甚小而好没水中者南 楚之外謂之鸊鷉大者謂之鶻鸊是也 肉氣味甘平無毒主治補中益氣五味炙食甚美 時 珍 正出 要 膏主治滴耳治聾 藏 器 鴛鴦 宋嘉 祐 釋名黄鴨 綱 目 匹烏 時珍曰鴛鴦終日並游有宛在水 中央之意也或曰雄鳴曰鴛雌鳴 曰鴦崔豹古今注云鴛鴦雄雌不相離人獲其一則 一相思而死故謂之匹烏湼槃經謂之婆羅迦隣提 集解 時珍曰鴛鴦鳬類也南方湖溪中有之棲于土 穴中大如小鴨其質杏黄色有文采紅頭翠鬛 黑翅黑尾紅掌頭有白長毛垂 之至尾交頸而卧其交不再 肉氣味鹹平有小毒 孫曰苦㣲温無毒瑞曰酸無 毒詵曰多食令人患大風 主 治諸瘻疥癬以酒浸炙令熱傅貼瘡上冷即易 嘉 祐 清 酒炙食治瘻瘡作羮臛食之令人肥麗夫婦不和者 私與食之即相愛憐 孟 詵 炙食治夢寐思慕者 孫思 邈 附方 舊一 新一 五瘻漏瘡 鴛鴦一隻治如常法炙熟細切 以五味醋食之作羮亦妙 食 醫心 鏡 血痔不止 鴛鴦一隻治净切片以五味椒 鹽醃炙空心食之奉親養老方 鸂鷘 音溪敇 宋嘉祐 釋名溪鴨 異物 志 紫鴛鴦 時珍曰按杜臺卿賦云鸂鷘 尋邪而逐害此鳥專食短狐 乃溪中勅逐害物者其㳺于溪也左雄右雌羣伍不 亂似有式度者故説文人作谿鵡其形大于鴛鴦而 色多紫亦好並遊 故謂之紫鴛鴦也 集解 藏器曰鸂鷘南方有短狐處多有之性食短狐 也所居處無復毒氣人家宜畜之形小如鴨毛 有五采首有纓尾 有毛如船柁形 肉氣味甘平無毒 冬月 用之 主治食之去驚邪及短狐毒 嘉 祐 鵁鶄 音交睛 拾遺 釋名交矑 説 文 茭雞 俗 鳽 音堅出爾雅時珍曰按禽經 云白鷁相睨而孕鵁鶄睛交 而孕又曰旋目其名鷃方目其名鴋交目其名鳽觀 其眸子而命名之義備矣説文謂之交矑矑亦目瞳 子也俗呼茭雞云多居茭菰 中而脚髙似雞其説亦通 集解 藏器曰鵁鶄水鳥也出南方池澤似鴨綠衣人 家養之馴擾不去可厭火災博物志云鵁鶄巢 于髙樹生子穴中㗸其母翼飛下飲食時珍曰鵁鶄 大如鳬鶩而髙脚似雞長喙好啄其頂有紅毛如冠 翠鬛碧斑丹嘴 青脛養之可玩 附方旋目 水鳥也生荆郢間大如鷺而短尾紅白色 深目目旁毛皆長而旋上林賦云交睛旋 日是 矣 方目 一名鴋音紡一名澤虞俗名䕶田鳥西人 謂之蝦蟇䕶水鳥也常在田澤中形似鷗 鷺蒼黑色頭有白肉冠赤足見人輒鳴 喚不去漁人呼為烏鷄閩人訛為姑鷄 肉氣味甘鹹平無毒主治炙食解諸魚蝦毒 時 珍 鷺 食 物 釋名鷺鷥 禽 經 絲禽 陸龜 䝉 雪客 李昉 所命 舂鋤 爾 雅 白鳥 時珍 曰禽 經云鸘飛則霜鷺飛則露步於淺水好自低昻如舂 如鋤之狀故青齊間謂之舂鋤遼東吳楊皆云白鷺 集解 時珍曰鷺水鳥也林棲水食羣飛成序潔白如 雪頭細而長脚青善翹高尺餘解指短尾喙長 三寸頂有長毛十數莖毿毿然如絲欲取魚則弭之 郭景純云其毛可為睫䍦變化論云鷺以目盼而受 胎頴曰似鷺而頭無絲脚黄色者俗名白鶴 子又有紅鶴相類色紅禽經所謂朱鷺是也 肉氣味鹹平無毒主治虚瘦益脾補氣炙熟食之 汪 頴 頭主治破傷風肢强口𦂳連尾燒研以臘猪脂調傅 瘡口 救急 方 鷗 食 物 釋名鷖 音 醫 水鴞 時珍曰鷗者浮水上輕漾如漚也鷖 者鳴聲也鴞者形似也在海者名海 鷗在江者名江鷗江夏人訛為江鵞 也海中一種隨潮往來謂之信鳬 集解 時珍曰鷗生南方江海湖溪間形色如白鴿及 小白鷄長喙長脚羣飛耀日三月生卵羅氏謂 青黑色 誤矣 肉氣味 缺 鸀鳿 音燭玉 拾遺 釋名鸑鷟 時珍曰鸀鳿名義未詳案許慎説文云鸑 鷟鳯屬也又江中有鸑鷟似鳬而大赤目 據此則鸀鳿乃鷟鸑聲轉葢此 鳥有文彩如鳯毛故得同名耳 集解 藏器曰鸀鳿山溪有水毒處即有之因為食毒 出所致也其狀如鴨而大長項赤目斑嘴毛紫 紺色如鵁鶄色也時珍曰案三輔黄圖及事類合壁 並以今人所呼白鶴子者為鸀鳿謂其鳥㓗白如玉 也與陳氏似鴨紫紺之説不同白鶴子狀白如鷺長 喙髙脚但頭無絲耳姿標如鶴故得鶴名林栖水食 近水處極多人捕 食之味不甚佳 毛及屎主治燒灰水服治溪鳥毒砂蝨水弩射工蜮 短狐蝦鬚等病亦可將鳥近病人即能唼人身訖以 物承之當有沙出其沙即含沙射人之箭也又可籠 鳥近人令鳥氣相吸 藏 器 發明 藏器曰巳上數病大畧相似俱是山水間蟲含 沙射影所致亦有無水處患者或如瘧或如天 行寒熱或有瘡無瘡但夜卧時以手摩身體有辣痛 處熟視當有赤㸃如針頭急捻之以芋葉入内刮出 細沙以蒜封之則愈否則寒熱漸深也惟蝦鬚瘡最 毒十活一二桂嶺獨多但早覺時以芋及甘蔗葉屈 角入肉勾出其根如蝦鬚状則愈遲則根入至骨有 如丁腫最惡好著人隠處時珍曰水弩短狐射上蜮 一物也陳氏分為四非矣溪毒 有氣無形砂蝨沙中細蟲也 鸕鷀 别錄 下品 釋名鷧 音意 爾雅 水老鴉 衍義時珍曰案韻書盧與兹並 黑也此鳥色深黑故名鷧者其 聲自 呼也 集解 時珍曰鸕鷀處處水郷有之似鶂而小色黑亦 如鴉而長喙微曲善沒水取魚日集洲渚夜巢 林木久則糞毒多令木枯也南方漁舟往往縻畜數 十令其捕魚杜甫詩家家養鳥鬼頓頓食黄魚或謂 即此又一種似鸕鷀而蛇頭長項冬月羽毛落盡栖 息溪岸見人不能行即沒入水者此即爾雅所謂 頭魚鮫者不入藥用 音拗藏器曰一 種頭細身長項上白者名魚鮫不入用 正誤 𢎞景曰此鳥不卵生口吐其雛亦一異也藏器 曰此鳥胎生從口出如兎吐兒故産婦執之易 生宗奭曰人言孕婦忌食鸕鷀為其口吐雛常官于 澧州公廨后有一大木上有三四十巢日夕視之既 能交合又有碧色卵殻布地則陶陳之説誤聽人言 也時珍曰一種鶂鳥或作鷁似鸕鷀而色白人誤以 為白鸕鷀是也雌雄相似雄鳴上風雌鳴下風而孕 口吐其子莊周所謂白鶂相視眸子不運而風化者 也昔人誤以吐雛為鸕鷁蓋鶂鷧音相近耳鶂善髙 飛能風能水故舟首畫之又有似鶂而短項背上綠 色腹背紫白色者名青鶂一名鳥 陶氏 謂烏賊魚乃此鳥所化或云即鴨非也 肉氣味酸鹹冷微毒主治大腹鼓脹利水道 時 珍 發明 時珍曰鸕鷀别錄不見功用惟雷氏炮炙論序 云體寒腹大全賴鸕鷀註云治腹大如鼓體寒 者以鸕鷀燒存性為末米飲服之立愈切謂諸腹鼓 大皆屬于熱衛氣並循于血脈則體寒此乃水鳥其 氣寒冷而利水寒能勝熱利水能去濕故也又外臺 云凡魚骨哽者但宻念鸕鷀不已即下此乃厭伏之 意 耳 頭氣味微寒主治哽及噎燒研酒服 别 錄 骨主治燒灰水服下魚骨哽 𢎞 景 附方 新 一 雀卵面斑 鸕鷀骨燒研入白芷末猪 脂和夜塗旦洗 摘𤣥方 喙主治噎病發㗸之便安 范 汪 嗉主治魚哽吞之最效 時 珍 翅羽主治燒灰水服半錢治魚哽噎即愈 時珍御出 太平 覽 蜀水花 别錄曰鸕鷀屎也𢎞景曰溪谷間甚多當自 取之擇用白處市賣者不可信頌曰屎多在 山石上色紫如花就石刮取别錄謂屎即蜀水花而 唐面膏方中二物並用未知其的時珍曰當以别錄 為正唐方蓋傳 寫之訛誤也 氣味冷微毒主治去面上黑䵟黶誌 别 錄 療面瘢疵及 湯火瘡痕和脂油傅疔瘡 大 明 南人治小兒疳蚘乾研 為末炙猪肉蘸食云有竒效 蘓 頌 殺蟲 時 珍 附方 舊二 新一 鼻面酒皶 鸕鷀屎一合研末以臘月猪 脂和之每夜塗旦洗 千金 魚 骨哽咽 鸕鷀屎研水服方寸匕并 以水和塗喉外 范汪方 斷酒 鸕鷀屎燒研 水服方寸匕 日一服 外臺 魚狗 拾 遺 釋名竭 爾 雅 天狗 同 水狗 同 魚虎 禽 經 魚師 同 翠碧鳥 時 珍 曰狗虎師皆獸之噬物者 此鳥害魚故得此類命名 集解 藏器曰此即翠鳥也穴土為窠大者名翠鳥小 者名魚狗青色似翠其尾可為飾亦有斑白者 俱能水上取魚時珍曰魚狗處處水涯有之大如燕 喙尖而長足紅而短背毛翠色帶碧翅毛黑色揚青 可飾女人首物 亦翡翠之類 肉氣味鹹平無毒主治魚哽及魚骨入肉不出痛甚 者燒研飲服或煑汁飲亦佳 藏 器 發明 時珍曰今人治魚骨哽取得去腸用隂陽瓦 泥固煆存性入藥用葢亦取其相制之意 附錄翡翠 時珍曰爾雅謂之鷸出交廣南越諸地飲 喙水側穴居生子亦巢于木似魚狗梢大 或云前身翡後身翠如鵞翠雁翠之義或云雄為翡 其色多赤雌為翠其色多青彼人亦以肉作腊食之 方書不見用功 應與魚狗相同 蚊母鳥 拾 遺 釋名吐蚊鳥 鷏 爾雅 音田 集解 藏器曰此鳥大如鷄黑色生南方池澤茹藘中 江東亦多其聲如人嘔吐每吐出蚊一二升夫 蚊乃惡水中虫羽化所生而江東有蚊母鳥塞北有 蚊母樹嶺南有䖟母草此三物異類而同功也時珍 曰郭璞言蚊母似鳥 而大黄白雜文鳴如鴿聲嶺 南異物志言吐蚊鳥大如青鷁大嘴食魚豈各地之 産差 異耶 翅羽主治作扇辟蚊 藏 器 本草綱目巻四十七
欽定四庫全書 本草綱目巻四十入目錄 禽之二 原禽類二十三種 附一 種 鷄 本經 雉 别錄 鸐雉 食療雞 即山 鷩雉 拾遺雞 即錦 鶡雞 拾遺 鷴 圖經 鷓鴣 唐本 竹鷄 拾遺附 杉鷄 英鷄 拾遺 秧鷄 食物 鶉 嘉祐 鷃 拾遺 鷸 拾遺 鴿 嘉祐 突厥雀 拾遺 雀 别錄 蒿雀 拾遺 巧婦鳥 拾遺鷯 即鷦 燕 别錄 石燕 日華 伏翼 本經蝠 即蝙 䴎鼠 本經生 即飛 寒號蟲 開寳脂即 五靈 右附方舊八十二新二百三十七 本草綱目巻四十八目録
欽定四庫全書 本草綱目卷四十八 明 李時珍 撰 禽之二 原禽類二十三 種 附一種 雞 本經 上品 釋名燭夜 時珍曰徐鉉云雞稽也能稽時也廣志云 大曰蜀小曰荆雛曰 梵書雞曰鳩七咤 集解 别錄曰鷄生朝鮮平澤𢎞景曰雞屬甚多朝鮮 乃𤣥莵樂浪不應總是鷄所出也馬志曰入藥 取朝鮮者良爾頌曰今處處人家畜養不聞自朝鮮 來時珍曰雞類甚多五方所産大小形色往往亦異 朝鮮一種長尾鷄尾長三四尺遼陽一種食鷄一種 角鷄味俱肥美大勝諸鷄南越一種長鳴鷄晝夜啼 呌南海一種石鷄潮至即鳴蜀中一種鶤鷄楚中一 種傖鷄竝髙三四尺江南一種矮鷄脚纔二寸許也 鷄在卦屬巽在星應昴無外腎而虧小腸凡人家無 故羣鷄夜鳴者謂之荒鷄主不祥若黄昏獨啼者主 有火患謂之盜啼老鷄能人言者牝鷄雄鳴者雄鷄 生卵者竝殺之即已俚人畜鷄無雄即以鷄卵告竈 而伏出之南人以鷄卵畫墨煑熟騐其黄以卜吉凶 又以鷄骨占年其鳴也知時刻其棲也知隂晴太清 外術言蓄蠱之家鷄輒飛去萬畢術言其羽焚之可 以致風五行志言雄鷄毛燒着酒中飲之所求必得 古人言鷄能辟邪則鷄亦 靈禽也不獨充庖而已 諸鷄肉氣味食忌 詵曰鷄有五色者𤣥鷄白首者六 指者四距者鷄死足不申者竝不 可食害人時珍曰延壽書云閹鷄能啼者有毒四月 勿食抱鷄肉令人作癰成漏男女虚乏𢎞景曰小兒 五歲以下食鷄生蚘蟲鷄肉不可合葫蒜芥李食不 可合犬肝犬腎食竝令人洩痢同兎食成痢同魚汁 食成心瘕同鯉魚食成癰癤同獺肉食成 遁口同生葱食成蟲痔同糯米食生蚘蟲 發明 宗奭曰巽為風為鷄鷄鳴于五更者日至巽位 感動其氣而然也今有風病人食之無不發作 巽為鷄信可騐矣震亨曰鷄屬土而有金木火又屬 巽能助肝火冦言動風者習俗所移也鷄性補能助 濕中之火病邪得之為有助也若魚肉之類皆然且 西北多寒中風者誠有之東南氣温多濕有風者非 風也皆濕生痰痰生熱熱生風耳時珍曰禮記云天 産作陽地産作隂鷄卵生而地産羽不能飛雖為陽 精實屬風木是陽中之隂也故能生熱動風風火相 扇乃成中風朱駁冦説為非亦非矣頌曰鷄肉雖有 小毒而補虚羸是要 故食治方多用之 丹雄鷄肉氣味甘微温無毒 扁鵲 曰辛 主治女人崩中漏 下赤白沃通神殺惡毒辟不祥 本 經 補虚温中止血能 愈久傷乏瘡不瘥者 别 錄 補肺 孫思 邈 發明 普曰丹雄鷄一名載丹宗奭曰即朱鷄也時珍 曰鷄雖屬木分而配之則丹雄鷄得離火陽明 之象白雄鷄得庚金太白之象故辟邪惡者宜之烏 雄鷄屬木烏雌鷄屬水故胎産宜之黄雌鷄屬土故 脾胃宜之而烏骨者又得水木之精氣故虚熱者宜 之各從其類也吳球云三年鏾鷄常食治虚損養血 補 氣 附方 新 二 辟禳瘟疫 冬至日取赤雄鷄作腊至立春日 煮食至盡勿分他人 肘后方 百蟲入耳 鷄肉炙香塞耳 中引出 總錄 白雄鷄肉氣味酸微温無毒 藏器曰 甘寒 主治下氣療狂 邪安五臟傷中消渇 别 錄 調中除邪利小便去丹毒風 日 華 發明 藏器曰白雄鷄養三年能為鬼神所使時珍曰 按陶𢎞景真誥云學道山中宜養白鷄白犬可 以辟邪今術家祈禳皆用白鷄其原本 此是乃異端一説耳鷄亦何神何妖哉 附方 舊三 新四 癲邪狂妄 自賢自聖行走不休白雄鷄一 隻煮以五味和作羔粥食 心 鏡 驚憤邪僻 治因驚憂佈追或激憤惆悵致志氣錯 越心行違僻者白雄鷄一頭治如食法 真珠四兩薤白四兩水三升煮 二升盡食之飲汁令盡 肘后 卒然心痛 白鷄一頭 治如食法 水三升煮二升去鷄煎取六合入苦酒六合眞珠 一錢煎取六合納麝香二豆許頓服之 肘后 赤 白痢下 白雄鷄一隻如常作臛 及餛飩空心食 心鏡 卒得欬嗽 白鷄一隻 苦酒一斗 煮取三升分三服 并淡食鷄 肘后 水氣浮腫 小豆一升白雄鷄一隻 治如食法以水三斗煮 熟食之飲汁令 盡 肘后方 肉壊怪病 凡口鼻出腥臭水以椀盛 之狀如鐵色蝦魚走躍捉 之即化為水此肉壊也但多食 鷄饌即愈 夏子益竒疾方 烏雄鷄肉氣味甘微温無毒主治補中止痛 别 錄 止肚 痛心腹惡氣除風濕麻痺諸虚羸安胎治折傷并癰 疽生搗塗竹木刺入肉 日 華 發明 時珍曰按李廷飛云黄鷄宜老人烏鷄宜産婦 暖血馬益卿云妊婦宜食牡鷄肉取陽精之全 于天産者此亦胎教宜見虎豹之意耳又唐崔行功 纂要云婦人産死多是富貴家擾攘致婦驚悸氣亂 故耳惟宜屏除一切人令其獨産更爛煮牡鷄取汁 作粳米粥與食自然無恙乃和氣之效也葢牡鷄汁 性滑而濡不食其肉恐難消也今俗産家每産後即 食鷄啖卵氣壯者幸而無恙氣弱者因而成疾皆由 不解此 意也 附方 舊四 新六 補益虚弱 詵曰虚弱人用烏雄鷄一隻 洗净五味煮極爛食生即反 損人或五味 淹炙食亦良 反胃吐食 用烏雄鷄一隻治如食法入 胡荽子半斤在腹内烹食二 隻 愈 老人中風 煩熱語澁每用烏雄鷄一隻切葱白一 握煮臛下麻汁五味空心食之 養老 書 脚氣煩懣 用烏雄鷄一隻治如食法 入米作羹食 養老書 寒疝絞痛 用 烏 雄鷄一頭治如食法生地黄七斤同剉著甑中蒸之 以器盛取汁清旦温服至晚令盡當下諸寒癖證以 白粥食之久疝不 過三服 肘后 卒得欬𠻳 烏雄鷄一隻治如食法 酒漬半日飲之 肘后 腎虚耳聾 烏雄鷄一隻治净以無灰酒 三升煮熟乘熱食三五隻效 狐尿刺瘡 棘 人 腫痛欲死破烏鷄 搨之良 肘后方 猫眼睛瘡 身面上瘡似猫兒眼有 光采無膿血但痛痒不 常飲食减少名曰寒瘡多喫鷄 魚葱韭自愈 夏子益竒疾方 打傷攧撲 及牛馬觸 動胸腹破 血四肢摧折以烏鷄一隻連毛杵一千二百下苦酒 三升和匀以新布搨病處將膏塗布上覺寒振欲吐 徐徐取下須臾再上一鷄少 頃再作以愈為度 肘后方 黑雌鷄肉氣味甘酸温平無毒主治作羮食治風寒 濕痺五緩六急安胎 别 錄 安心定志除邪辟惡氣治血 邪破心中宿血治癰疽排膿補新血及産後虚羸益 色助氣 日 華 治反冐及腹痛踒折骨痛乳癰又新産婦 以一隻治净和五味炒香投二升酒中封一宿取飲 令人肥白又和烏油麻二升熬香入酒中極效 孟 詵 發明 時珍曰烏色屬水牝象屬隂故烏 雌所治皆血分之病各從其類也 附方 新 二 中風舌强 不語目晴不轉煩熱烏雌鷄一隻 治净以酒五升煮取二升去滓分 作三次連服之食葱薑粥 暖卧取小汗 飲膳正要 死胎不下 烏鷄一隻去毛 以水三升煮二 升去鷄用帛蘸汁摩臍 下自出 婦人良方 虚損積勞 治男女因積虚或 大病後虚損沉困 酸疼盗汗少氣喘惙或小腹拘急心悸胃弱多卧少 起漸至瘦削若年深五臟氣竭則難治也用烏雌鷄 一頭治如食法以生地黄一斤切飴糖一升納腹内 縛定銅器貯于瓶中蒸五升米熟取出食肉飲汁勿 用鹽一月一作神 効 姚生坦方 黄雌鷄肉氣味甘酸鹹平無毒 日華曰性温患 骨熱人勿食 主治 傷中消渇小便數而不禁腸澼洩痢補益五臟絶傷 療五勞益氣力 别 錄 治勞劣添髓補精助陽氣暖小腸 止洩精補水氣 日 華 補丈夫陽氣治冷氣疾着牀者漸 漸食之良以光粉諸石末和飯飼雞煑食甚補益 孟 詵 治産後虚羸煑汁煎藥服佳 時 珍 發明 時珍曰黄者土色雌者坤象味甘歸脾氣温益 胃故所治皆脾胃之病也丹溪朱氏謂鷄屬土 者當指此鷄而發 他鷄不得侔此 附方 舊三 新六 水癖水腫 詵曰腹中水癖水腫以黄雌鷄 一隻如常治净和赤小豆二升 同煮汁飲 日二夜一 時行黄疾 時行發黄用金色脚黄雌鷄治 如食法煮熟食之并飲汁令盡 不過再作亦可少 下鹽豉 肘后方 消渇飲水 小便數以黄雌鷄煮汁 冷飲并作羮食肉 心 鏡 下痢禁口 黄肥雌鷄一隻如常為臛作 濕餛飩空心食之 心鏡 脾虚滑痢 用黄雌鷄一隻炙以鹽 醋塗煮熟食之 心鏡 脾胃弱乏 人痿黄瘦黄雌鷄 肉五兩白麪七兩 切肉作餛飩下五味煮熟空心食 之日一作益顔色補藏府 夀親 産後虚羸 黄雌鷄 一隻去 毛背上開破入生百合三枚白粳米半升縫合入五 味汁中煮熟開腹取百合并飯和汁作羮食之并食 肉惠 聖 病後虚汗 傷寒後虚弱日夜汁出不止口乾心 躁用黄雌鷄一隻去腸胃治净麻黄 根一兩水七大盞煮汁三大盞去滓及鷄入肉蓯蓉 酒浸一宿刮净一兩牡蠣煆粉二兩煎取一盞半一 日服盡 聖惠 老人噎食 不通黄雌鷄肉四兩切茯苓二兩 白麪六兩作餛飩入䜴汁煮食三 五服效 養老書 烏骨雞氣味甘平無毒主治補虚勞羸弱治消渇中 惡鬼擊心腹痛益産婦治女人崩中帶下一切虚損 諸病大人小兒下痢禁口竝煑食飲汁亦可搗和丸 藥 時 珍 發明 時珍曰烏骨鷄有白毛烏骨者黑毛烏骨者斑 毛烏骨者有骨肉俱烏者肉白骨烏者但觀鷄 舌黑者則肉骨俱烏入藥更良鷄屬木而骨反烏者 巽變坎也受水木之精氣故肝腎血分之病宜用之 男用雌女用雄婦人方科有烏鷄丸治婦人百病煮 鷄至爛和藥或并骨研用之按太平御覽云夏侯𢎞 行江陵逢一大鬼引小鬼數百行𢎞潜捉末後以小 鬼問之曰此廣州大殺也持弓㦸往荆揚二州殺人 若中心腹者死餘處猶可救𢎞曰治之有方乎曰但 殺白烏骨鷄薄心即瘥時荆揚病心腹者甚衆𢎞用 此治之十愈八九中惡用烏鷄自𢎞始也此説雖涉 迂怪然其方則神妙謂非神傳不可也鬼擊卒死用 其血塗心 下亦效 附方 新 三 赤白帶下 白果蓮肉江米各五錢胡椒一錢 為末烏骨鷄一隻如常治净裝木 𤓰腹煮熟 空心食之 遺精白濁 下元虚憊者用 前方食之良 脾虚滑泄 烏骨 母鷄 一隻治净用豆䓻一兩草果二枚燒存 性摻入鷄腹内紥定煮熟空心食之 反毛鷄主治反胃以一隻煮爛去骨入人參當歸食 鹽各半兩再同煑爛食之至盡 時珍生出 乾坤 意 發明 時珍曰反毛鷄即翻翅鷄也毛翮皆 反生向前治反胃者述類之義耳 泰和老鷄氣味甘辛熱無毒主治内托小兒痘瘡 時 珍 發明 時珍曰江西泰和吉水諸縣俗傳老鷄能發痘 瘡家家畜之近則五六年逺則一二十年待痘 瘡發時以五味煮爛與兒食之甚則加胡椒及桂附 之屬此亦陳文中治痘用木香異攻散之意取其能 助濕熱發膿也風土有 宜不宜不可以為法 鷄頭 丹白雄 鷄者良 主治殺鬼東門上者良 本 經 治蠱禳惡辟 瘟 時 珍 發明 時珍曰古者正旦磔雄鷄祭門戸以辟邪鬼葢 鷄乃陽精雄者陽之體頭者陽之㑹東門者陽 之方以純陽勝純隂之義也千金轉女成男方中用 之亦取此義也按應邵風俗通云俗以鷄祭門戸鷄 乃東方之牲東方旣作萬物觸户而出也山海經祠 鬼神皆用雄鷄而今治賊風有鷄頭散治蠱用東門 鷄頭治鬼痱用雄鷄血皆以禦死辟惡也又崔食月 令云十二月東門磔白鷄頭可以合藥周禮鷄人凡 祭祀禳釁供其鷄牲注云禳郊及疆却災變也作宫 室器物取血塗釁隙淮南子曰鷄頭已瘻此類之推 也 附方 新 一 卒魘死昏 東門上鷄頭為末 酒服之 千金方 鷄冠血 三年雄 鷄者良 氣味鹹平無毒主治烏鷄者主乳難 别 錄 治目淚不止日㸃三次良 孟 詵 亦㸃暴赤目 時 珍 丹 鷄者治白癜風 日 華 並療經絡間風熱塗頰治口喎不 正塗面治中惡卒飲之治縊死欲絶及小兒卒驚客 忤塗諸瘡癬蜈蚣蜘蛛毒馬嚙瘡百蟲入耳 時 珍 發明 時珍曰鷄冠血用三年老雄者取其陽氣充溢 也風中血脈則口僻喎冠血鹹而走血透肌鷄 之精華所聚本乎天者親上也丹者陽中之陽能僻 邪故治中惡驚忤諸病烏者陽形隂色陽中之隂故 治産乳目淚諸病其治蜈蚣蜘蛛諸毒者鷄食百蟲 制之以所畏也高武痘疹正宗云鷄冠血和酒服發 疽最佳鷄屬巽屬風 頂血至清至高故也 附方 舊八新 十一 益助陽氣 詵曰丹雄鷄冠血和天雄太 陽粉各四分桂心二分丸服 之 鬼擊卒死 烏鷄冠血瀝口中令嚥仍破此鷄 搨心下冷乃棄之道邊妙 肘后 卒死 寢死 治卒死或寢卧奄忽而絶皆是中惡用雄鷄冠 血塗面上乾則再上仍吹入鼻中并以灰營死 人一周 肘后 卒然忤死 不能言用鷄冠血和真珠丸小豆 大納三四丸入口中效 肘后方 卒縊垂死 心中猶温者勿斷繩刺鷄冠血滴口中 以安心神或云男用雌女用雄 肘后 小 兒卒驚 似有痛處不知疾狀用雄鷄冠 血少許滴口中妙 譚氏小兒 小兒解顱 丹 雄 鷄冠上血滴之以赤芍 藥末粉之甚良 普濟 隂毒卒痛 用雄鷄冠血入熱 酒中飲之暖卧取 汗藴傷 寒 要 女人隂血 女人交接違理血出用 雄鷄冠血塗之 集騐 爛弦風眼 鷄冠血㸃之日 三五度 聖惠 對口毒瘡 熱鷄血頻塗之 取散 皆效方 發背癰疽 用雄鷄冠血滴疽上血盡再換不過五 六鷄痛止毒散數日自愈 保夀堂方 浸淫瘡毒 不 早 治周身殺人以鷄冠血 塗之日四五度 肘后 燥癬作痒 雄鷄冠血頻頻 塗之 范汪方 馬 咬成瘡 腫痛用鷄冠血塗之䭸馬用 雌鷄壮馬用雄鷄 肘后方 蜈蚣咬瘡 鷄冠 血塗 之篋錢相 公 中方 蜘蛛咬瘡 同 上 中蜈蚣毒 舌脹出口是也雄 鷄冠血浸舌并咽 之襍青 囊 纂 諸蟲入耳 鷄冠血滴入 即出 勝金 鷄血 烏鷄白 鷄者良 氣味鹹平無毒主治踒折骨痛及痿痺 中惡腹痛乳難 别 錄 治剝驢馬被傷及馬咬人以熱血 浸之白癜風癧瘍風以雄鷄翅下血塗之 藏 器 熱血服 之主小兒下血及驚風解丹毒蠱毒鬼排隂毒安神 定志 時珍曰肘后治驚邪 恍惚大方中亦用之 附方 舊一 新九 隂毒 鷄血衝 熱酒飲 鬼排卒死 用烏雄鷄血塗心 下即甦 風俗通 解百蠱毒 白鷄血熱飲 之 廣記 驚風不醒 白烏骨雄鷄血抹 唇上即醒 集成 縊死未絶 鷄血塗喉 下 千金 黄疸困篤 用半斤大雄鷄背上 破開不去毛帶熱血 合患人胸前冷則換之日換數鷄拔去積毒即愈 此鷄有毒人不可食犬亦不食也 唐珪經驗方 筋 骨折傷 急取雄鷄一隻刺血量患人酒量或一 椀或半椀和飲痛立止神驗 青囊 雜物 眯目 不出以鷄肝血滴 少許即出 聖惠 蚰蜓入耳 生油調鷄心 血滴耳即出 金瘡 腸出 以乾人屎末抹入桑皮線縫 合熱鷄血塗之 生生編 肪 烏雄鷄 者良 氣味甘寒無毒主治耳聾 别 錄 頭秃髪落 時 珍 附方 新 一 年久耳聾 用鍊成鷄肪五兩桂心十八銖野 葛六銖同以文火煎三沸去滓每 用棗許以 筒炙溶傾入耳中如此 十日耵聹自出長寸許也 千金翼 腦 白雄鷄 者良 主治小兒驚癎燒灰酒服治難産 蘓 恭 心 烏雄鷄 者良 主治五邪 别 錄 肝 雄鷄 者良 氣味甘苦温無毒 時珍曰微毒内則云食 鷄去肝為不利人也 主 治起隂 别 錄 補腎治心腹痛安漏胎下血以一具切和 酒五合服之 孟 詵 療風虚目暗治女人隂蝕瘡切片納 入引蟲出盡良 時 珍 附方 新 三 隂痿不起 用雄鷄肝三具兎絲子一升為末 雀卵和丸小豆大每服一百九酒 下日二 千金 肝虚目暗 老人肝虚目暗烏雄鷄肝一具切 以豉和米作羮成粥食之 養老 書 睡中遺尿 雄鷄肝桂心等分搗丸小豆大每服 一九米飲下日三服遺精加白龍骨 膽 烏雄鷄 者良 氣味苦微寒無毒主治目不明肌瘡 别 錄 月 蝕瘡遶耳根日三塗之 孟 詵 燈心蘸㸃胎赤眼甚良水 化搽痔瘡亦效 時 珍 附方 新 四 沙石淋瀝 用雄鷄膽乾者半兩鷄屎白炒一 兩研勻温酒服一錢以利為度 十便 良方 耳瘑䏙目 黑雌鷄膽汁塗 之日三 聖惠 眼熱流淚 五倍子蔓 荆子煎湯 洗後用雄鷄膽 㸃之 摘𤣥方 塵沙眯目 鷄膽汁㸃 之 醫説 腎 雄鷄 者良 主治 鼻作臭用一對與脖前肉等分入䜴 七粒新瓦焙研以鷄子清和作餅安鼻前引蟲出忌 隂人鷄犬見 十便 良方 嗉主治小便不禁及氣噎食不消 時 珍 附方 新 三 氣噎不通 鷄嗉兩枚連食以濕紙包黄泥固 煆存性為末入木香沉香丁香末 各一錢棗肉和丸梧 子大每汁下三丸 小便不禁 雄鷄喉嚨及膍胵并 屎白等分為末麥粥 清服之方衛 生易簡 發背腫毒 鷄嗉及肫内黄皮焙研濕則 乾摻乾則油調搽之 醫林 正 宗 膍胵裏黄皮一名鷄内金 膍胵音脾䲭鷄肫也近人 諱之呼肫内黄皮為鷄内 金男用雌 女用雄 氣味甘平無毒主治洩痢小便頻遺除熱止煩 别 錄 止 泄精竝尿血崩中帶下腸風瀉血 日 華 治小兒食瘧療 大人淋漓反胃消酒積主喉閉乳蛾一切口瘡牙疳 諸瘡 時 珍 附方 舊二新 十八 小便遺失 用鷄膍胵一具并腸燒存性 酒服男用雌女用雄 集騐 小便淋瀝 痛不可忍鷄肫内黄皮五錢隂乾燒存 性作一服白湯下立愈 醫林集要 膈 消飲水 鷄内金洗晒乾栝樓根炒五兩為末糊丸梧 桐子大每服三十丸温水下日三 總錄 反胃吐食 鷄膍胵一具燒存性酒調 服男用雌女用雄 千金 消導酒積 鷄膍 胵乾 葛為末等分麫糊丸梧子大 每服五十丸酒下 袖珍方 禁口痢疾 鷄内金焙研 乳汁服之 小兒瘧疾 用鷄膍胵黄皮燒存性乳 服男用雌女用雄 千金 喉閉乳蛾 鷄肫 黄皮 勿洗隂乾燒末用竹管 吹之即破愈 青囊方 一切口瘡 鷄内金燒灰傅之 立效 活㓜新書 鵞口白瘡 鷄肫黄皮為末乳服 半錢 子母秘錄 走馬牙疳 經騐用鷄 肫黄皮不 落水者五枚枯 五錢研搽立愈分心鑑用鷄肫黄 皮燈上燒存性入枯 黄栢末等 麝香少許先以 米泔洗漱 後貼之 隂頭疳蝕 鷄内金不落水拭净新瓦焙脆 出火毒為細末先以米泔水洗 瘡乃搽之亦治 口疳 經騐方 穀道生瘡 久不愈用鷄膍胵燒存性 為末乾貼之如神 總錄 脚脛生瘡 雄鷄肫内皮洗净貼之一日 一易十日愈 小山竒方 瘡口不合 鷄 膍 胵皮日 貼之 發背初起 用鷄肫黄皮不落水者隂乾臨時 温水潤開貼之隨乾隨潤不過三 五箇即消方 楊氏經騐 發背已潰 用鷄肫黄皮同綿 絮焙末搽之即愈 金顋瘡蝕 初生如米豆久則穿蝕用鷄内金焙欝金 等分為末鹽漿潄了貼之忌米食 總錄 小兒疣目 鷄肫黄皮擦之 自落 集要方 鷄骨哽咽 活鷄一隻打死取出鷄内 金洗净燈草褁于火上燒 存性竹筒吹入咽内即 消不可見肉 攝生方 腸 男用雌 女用雄 主治遺溺小便數不禁燒存性每服三指 酒下 别 錄 止遺精白濁消渇 時 珍 附方 舊 一 小便頻遺 心鏡用雄鷄腸一具作臛和酒服 普濟用雄鷄腸水煮汁服日三 次 肋骨 烏骨鷄 者艮 主治小兒羸瘦食不生肌 别 錄 附方 新 二 小兒𩕄陷 因臟腑壅熱氣血不榮用烏鷄骨 一兩酥炙黄生地黄焙二兩為末 每服半錢引飲 調下 聖惠方 瘡中朽骨 久疽久漏中有朽骨以烏 骨鷄脛骨實以砒石鹽泥 固濟煆紅出毒以骨研末飯丸粟米大每以白紙撚 送一粒入竅中以拔毒膏藥封之其骨自出 醫學 正 傳 距 白雄鷄 者良 主治産難燒研酒服 蘓 恭 下骨哽以鷄足一 雙燒灰水服 時珍臺 出外 翮翎 白雄鷄 者良 主治下血閉左翅毛能起隂 别 錄 治婦人 小便不禁消隂㿗療骨哽蝕癰疽止小兒夜啼安席 下勿令母知 時 珍 發明 時珍曰翅翮形鋭而飛揚乃其致力之處故能 破血消腫潰癰下哽按葛洪云凡古井及五月 井中有毒不可輒入即殺人宜先以鷄毛試之毛直 下者無毒回旋者有毒也又感應志云五兩日以白 鷄左翅燒灰揚之風立至以黑犬皮毛燒灰 揚之風立止也巽為風鷄屬巽於此可見 附方 舊二 新七 隂腫如斗 取鷄翅毛一孔生兩莖者燒灰 飲服左腫取右翅右腫取左翅 雙腫並取 肘后方 隂卒腫痛 鷄翮六枚燒存性蛇牀子末 等分隨左右𫝊之 肘后方 婦 人遺尿 雄鷄翎燒灰酒服方 寸匕日三 千金翼 咽喉骨哽 白雄鷄左右 翮大毛各一 枚燒灰水 服 外臺 腸内生癰 雄鷄頂上毛并屎燒 末空心酒服 千金 决癰代鍼 白鷄翅下兩邊第一毛 燒灰水服即破 外臺 解蜀椒毒 鷄毛燒烟吸之并 水調一錢服之 千金 方 馬汗入瘡 鷄毛燒灰酒服方 寸匕 集騐方 蠼螋尿瘡 烏鷄翅 毛燒灰 油調傅之蟲畏鷄 故也 瑣碎錄 尾毛主治刺入肉中以二七枚和男子乳封之當出 孟 詵 解蜀椒毒燒烟吸之并以水調灰服又治小兒痘 瘡後生癰燒灰和水傅之 時 珍 附方 新 一 小便不禁 雄鷄翎燒研酒服方 寸匕 外臺祕要 屎白 雄鷄屎乃有白臘月收之白 鷄烏骨者更良素問作鷄矢 氣味微寒無毒主 治消渇傷寒寒熱破石淋及轉筯利小便止遺尿滅 瘢痕 别 錄 治中風失音痰迷炒服治小兒客忤蠱毒治 白虎風貼風痛 日 華 治賊風風痺破血和黑豆炒酒浸 服之亦治蟲咬毒 藏 器 下氣通利大小便治心腹鼔脹 消癥瘕療破傷中風小兒驚啼以水淋汁服解金銀 毒以醋和塗蜈蚣蚯蚓咬毒 時 珍 發明 頌曰按素問云心腹滿旦食不能暮食名為鼓 脹治之以鷄屎醴一劑知二劑巳王氷注云本 草鷄屎利小便並不治蠱脹今方法當用湯漬服之 耳時珍曰蠱脹生於濕熱亦有積滯成者鷄屎能下 氣消積通利大小便故治鼓脹有殊功此岐伯神方 也酉者一宿初來之酒醅也又按范注方云宋青龍 中司徒吏顔奮女苦風疾一髀偏痛一人令穿地作 坑取鷄屎荆葉然之安脛入坑中熏之有長蟲出遂 愈 也 附方 舊十四新 三十一 鷄矢醴 普濟方云治鼔脹旦食不能 暮食由脾虚不能制水水反 勝土水穀不運氣不宣流故令中滿其脈沉實而滑 宜鷄矢醴主之何大英云諸腹脹大皆屬於熱精氣 不得滲入膀胱别走于腑濫于皮裏膜外故成脹滿 小便短澁鷄矢性寒利小便誠萬金不傳之寶也用 臘月乾鷄矢白半斤袋盛以酒醅一斗潰七日温服 三盃日三或為末服二錢亦可 宣明用鷄矢桃仁 大黄各一錢水煎服服正傅用鷄矢炒研沸湯淋汁 調木香㯽榔末二錢 一方用鷄矢川芎藭等分 為末酒 糊丸服 牽牛酒 治一切肚腹四肢腫脹不拘鼔脹氣 脹濕脹水脹等有峨嵋一僧用此治 人得效其人牽牛來謝故名用乾鷄矢一升炒黄以 酒醅三椀煮一椀濾汁飲之少頃腹中氣大轉動利 下即自脚下皮㱀消也未盡隔日再作仍以田贏 二枚滚酒瀹食後用白粥調理 積善堂經驗方 小 兒腹脹 黄瘦用乾鷄矢一兩丁香一錢為末蒸餅丸 小豆大每米湯下十丸日三服 活㓜全書 心腹鼈瘕 及宿癥并卒得癥以飯飼白雄鷄取糞同 小便于瓦器中熬黄為末每服方寸匕温 酒服之日四五服或雜飯飼 之以消為度亦佳 集驗方 食米成瘕 好食生來口 中出清水以 鷄矢同白米各半合炒為末以水一鍾調服良久吐 出如米形即瘥昔慎恭道病此饑瘦如勞蜀僧道廣 處此方而 愈 醫説 反胃吐食 以烏骨鷄一隻與水飲四五日 勿與食將五蒲蛇二條竹刀切 與食待鷄下糞取隂乾為末水丸粟米大每 服一分桃仁湯下五七服即愈 證治發明 中諸菜 毒 發狂吐下欲死用鷄矢燒 末水服方寸匕 葛氏方 石淋疼痛 鷄矢白日中 半乾炒香為 末以酸漿飲服方寸匕日 二當下石出 古今錄騐 小兒血淋 鷄矢尖白如粉 者炒研糊丸菉 豆大每服三五丸 酒下四五服效 産後遺溺 不禁鷄矢燒灰酒 服方寸匕 産寶 轉筋 入腹 其人臂脚直其脈上下微弦用鷄矢為末 水六合和方寸匕温服合 張仲景方 中風 寒痺 口噤不知人以鷄矢白一升炒 黄入酒三升攪澄清飲 葛氏 白虎風痛 詵曰 鋪飯 於患處以丹雄鷄食之良久取熱 糞封之取訖使伏于患人牀下 破傷中風 腰脊反 張牙𦂳 口噤四肢强直用鷄矢白一升大豆五升炒黄以酒 沃之微烹令豆澄下隨量飲取汁避風 經驗方 産後中風 口噤瘈瘲角弓反張黑豆二升半同鷄矢 白一升炒熟入清酒一升半浸取一升入 竹瀝服取 汁 産寶 角弓反張 四肢不隨煩亂欲死鷄矢白一 升淸酒五升搗篩合揚千遍乃 飲大人服一升少小 五合日二服 肘后 小兒口噤 面赤者屬心白者屬 肺用鷄矢白如棗大 綿褁以水一合煮分二服 一方酒研服之 千金方 小兒𦂳唇 鷄矢白研末傅 之有涎易去 聖 惠 小兒驚啼 鷄矢白燒灰米飲 服二字 千金方 頭風痺木 用臘月烏 鷄矢一升 炒黄為末絹袋盛漬三升酒 中頻頻温服令醉 千金方 喉痺腫痛 鷄矢白含之 燕汁 聖惠 牙齒疼痛 鷄矢白燒末綿裹咬 痛處立瘥 經騐方 鼻血不止 鷄矢取有 白色半截 者燒灰吹之 唐氏經驗方 牙齒不生 不拘大人小兒用雄鷄矢 雌鷄矢十五顆焙研入麝 香少許先以針挑破出血傅之年髙者不過二十日 年少者十日必生 普濟但用烏鷄雌雄糞入舊麻 鞋底燒存性等分入麝香少許三日夜不 住擦令熱為佳李察院亮卿常用有效 耳聾不聽 鷄矢白炒半升烏豆炒一升以無灰酒二升 乘熱投入服取汗耳如鼔鼙勿訝 外臺 面目黄 疸 鷄矢白小豆 米各二分為末分作 三服水下當有黄汁出也 肘後方 子死腹中 雌 鷄 糞二十一枚水二升五合 煮之下米作粥食 産寶 乳妬乳癰 鷄矢白炒研酒 服方寸匕三服 愈寶 産 乳頭破裂 方同 上 内癰未成 取伏鷄屎水和 服即瘥 千金 頭瘡 白秃 雄鷄屎末和陳醬 苦酒洗之 千金 消滅瘢痕 以猪脂三升飼烏 鷄一隻三日後取 矢同白芷當歸各一兩煎十沸去 滓入鷹矢白半兩調傅 外臺 耳中惡瘡 鷄矢白 炒研傅 之惠 聖 瘰癧瘻瘡 雄鷄矢燒灰臘猪 脂和傅之 千金 食金中毒 已死取 鷄矢半 升水淋取汁一升飲 之日三 肘後方 縊死未絶 鷄矢白如棗大酒半 盞和灌口鼻 肘后 尸脚折裂 無冬夏者鷄屎煮湯漬 半日取瘥乃止 千金 射工溪毒 白鷄矢 白者二 枚以餳和塗 瘡上 肘后 骨疽不合 骨從孔中出掘地作坑口小 裏大深三尺以乾鷄屎二升 同艾及荆葉搗碎入坑内燒令烟出以疽口就熏用 衣擁之勿令洩氣半日當有蟲出甚效 千金方 隂毒腹痛 鷄糞烏豆地膚子各一把亂髪一團同炒 烟起傾入好酒一椀浸之去滓熱服即止 生生 編 小兒心痛 白烏骨鷄屎五錢晒研松脂五錢為 末葱頭汁和丸梧子大黄丹為衣每 醋湯服五丸忌生冷硬物 三四日立效 嬰童百問 雞子即雞卵也 黄雌者為上 烏雌者次之 氣味甘平無毒 思邈曰 微寒畏 醇醋張鼎曰勿多食令人腹中有聲動風氣和葱蒜 食之氣短同韭子食成風痛共鱉肉食損人共獺肉 食成遁尸同兎肉食成洩痢妊婦以鷄子鯉魚同食 令兒生瘡同糯米食令兒生蟲時珍曰小兒患痘疹 忌食鷄子及聞煎 食之氣令生翳膜 主治除熱火灼爛瘡癎痓可作虎 魄神物 别錄𢎞景曰用欲毈子黄白混雜者煮作之 極相似惟不拾芥爾又煮白合銀口含須臾 色如 金也 鎮心安五臟止驚安胎治妊娠天行熱疾狂走 男子隂囊濕痒及開喉聲失音醋煮食之治赤白久 痢及産後虚痢光粉同炒乾止疳痢及婦人隂瘡和 豆淋酒服治賊風麻痺醋浸令壊傅疵䵟作酒止産 後血運暖水臟縮小便止耳鳴和蠟沙治耳鳴聾及 疳痢 日 華 益氣以濁水煑一枚連水服之主産後痢和 蠟煎止小兒痢 藏 器 小兒發熱以白蜜一合和三顆攪 服立瘥 孟詵形太平御覽云正旦吞烏鷄子一枚可 以練 岣嶁神書云八月晦日夜半面北吞 烏鷄子一枚 有事可隠形 發明 時珍曰卵白象天其氣清其性微寒卵黄象地 其氣渾其性温卵則兼黄白而用之其性平精 不足者補之以氣故卵白能淸氣治伏熱目赤咽痛 諸疾形不足者補之以味故卵黄能補血治下痢胎 産諸疾卵則兼理氣 血故治上列諸疾也 附方 舊八新 二十三 天行不解 己汗者用新生鷄子五枚傾 盞中入水一鷄子攪渾以水 一升煮沸投入納少醬啜 之令汗出愈 許仁則方 天行嘔逆 食入即吐鷄子 一枚水煮三五 沸冷水浸少頃 吞之 外臺 傷寒發狂 煩燥熱極吞生鷄 子一枚效 食鑑 三十六 黄 急救方用鷄子一顆連殻燒灰研酢一合和之温 服鼻中蟲出為效身體極黄者不過三枚神效 外臺 袐要 白虎風病 藏器曰取鷄子揩病處咒願送糞堆 頭上不過三次瘥白虎是糞神愛喫 鷄子 也 身面腫滿 鷄子黄白相和塗腫 處乾再上 肘后方 年深哮喘 鷄子 畧敲 損浸尿缸中三四日煮 食能去風痰 集成 心氣作痛 鷄子一枚打破醋 二合調服 肘后 小兒疳痢 肚脹用鷄子一箇開孔入巴豆一粒輕粉 一錢用紙五十重裹于飯上蒸三度放冷 去殻研入麝香少許糊和丸米粒大 食後温湯下二丸至三丸 經驗方 預解痘毒 保和 方用 鷄卵一枚活地龍一條入卵内飯上蒸熟去地龍與 兒食每歲立春日食一枚終身不出痘也 李氏用 鷄卵一枚童便浸七日水煮食之永不出疽煮李㨗 用頭生鷄子三五枚浸厠坑内五七日取出 熟與 食數日再食一枚永不出 痘徐都司得于浙人之方 痘瘡出瘢 鷄子一箇酒醅 浸七日白殭蠶 二七枚和勻揩赤 塗之甚效 聖惠 雀卵面皰 鷄卵醋浸壞取 出傅之 聖惠 妊娠時 疾 冷胎不動以鷄子七枚納井中令 冷取出打破吞之 子母祕錄 病欲去胎 鷄子 一枚 入鹽三指撮服 張文仲方 胎動下血 藏器曰鷄子二枚打 破以白粉和稀食之 子死 腹中 用三家鷄卵各一枚三家鹽各一撮三家 水各一升同煮令婦東向飲之 千金方 産後 血多 不止烏鷄子三枚醋半升酒二升 和攪煮取一升分四服 拾遺 産後心痛 鷄 子 煮酒食即安 備急方 産後口乾 舌縮用鷄子一枚打破 水一盞攪服 經騐方 婦人 白帶 用酒及艾葉煮鷄卵 日日食之 袖珍方 頭風白屑 新下烏鷄子三 枚沸湯五升攪 作三度沭之 甚良 集驗 腋下胡臭 鷄子兩枚煮熟去殻熱夾待 冷棄之三乂路上勿回顧如 此三次效 肘后方 乳石發渇 水浸鷄子取清生 服甚良 總錄 解野葛毒 已 死 者抉開口後灌鷄子三枚須 臾吐出野葛乃甦 肘后方 胡蔓野毒 即斷腸草一 葉入口百竅 流血惟急取鳯凰胎即鷄卵抱未成雛者已成者不 用研爛和麻血灌之吐出毒物乃生少遲即死 嶺 南衛 生方 癰疽發背 初作及經十日以上腫赤焮熱日夜 疼痛百藥不效者用毈鷄子一枚新 狗屎如鷄子大攪勻微火熬令稀稠得所捻作餅子 于腫頭上貼之以帛包抹時時看視覺餅熱即易勿 令轉動及歇氣經一宿定如日多者三日貼之一日 一易至瘥乃止此方穢惡不可施之貴人一切諸方 皆不能及但可備 擇而已 千金方 蛛蠍蛇傷 鷄子一箇輕敲小孔合 之立瘥 兵部手集 蠼螋尿瘡 同上 法 身體發熱 不拘大人小兒用鷄卵三 枚白蜜一合和服立痰 普濟 方 卵白氣味甘微寒無毒主治目熱赤痛除心下伏熱 止煩滿欬逆小兒下泄婦人産難胞衣不出竝生呑 之醋浸一宿療黄疸破大煩熱 别 錄 産後血閉不下取 白一枚入醋一半攪服 藏 器 和赤小豆末塗一切熱毒 丹腫顋痛神效冬月以新生者酒漬之宻封七日取 出每夜塗面去䵟 皶皰令人悦色 時 珍 發明 宗奭曰産後血運身痙直口目向上牽急不知 人取鷄子一枚去殻分清以荆芥末二錢調服 即安甚敏捷 烏鷄子尤善 附方 舊四 新六 時行發黄 醋酒浸鷄子一宿吞 其白數枚 肘后方 下痢赤白 生鷄子一箇取白攤連紙上日乾摺作四重包肥烏 梅十箇安熨斗中以白炭燒存性取出碗覆冷定研 末入水銀粉少許大人分二服小兒三服空 心井華水調下如覺微利不須再服 類澄 蚘蟲攻 心 口吐清水以鷄子一枚去黄納好漆入鷄子 殻中和合仰頭吞之蟲即出也 古今錄騐 五種 遁尸 其狀腹脹氣急冲心或磥磈踊起或牽 腰脊以鷄卵白七枚頓吞之良 千金 咽塞鼻 瘡 及乾嘔頭痛食不下用鷄子一枚開一竅去黄留 白着米酢煻火頓沸取下更頓如此三次乘熱飲 之不過一二度 即愈 普濟方 面生皰瘡 鷄子以三歲苦酒浸之三 宿待軟取白塗之 肘后 湯火燒灼 鷄子清和酒調洗勤洗即易生肌忌 發物或主傅之亦可 經驗祕方 頭髮 垢䐈 鷄子白塗之少頃洗 去光澤不燥 頻湖 面黑令白 鷄子三枚酒浸 宻封四七日每 夜以白傅面如 雪白也 普濟 塗面駐顔 鷄子一枚開孔去黄留白 入金華胭脂及硇砂少許 紙封與鷄抱之俟别卵抱出以塗 面洗之不落半年尚紅也 普濟 卵黄氣味甘温無毒主治醋煑治産後虚痢小兒發 熱煎食除煩熱鍊過治嘔逆和常山末為丸竹葉湯 服治久瘧 藥 性 炒取油和粉傅頭瘡 日 華 卒乾嘔者生吞 數枚良小便不通者亦生吞之數次效補隂血解熱 毒治下痢甚驗 時 珍 發明 時珍曰鷄子黄氣味俱厚隂中之隂故能補形 昔人謂其與阿膠同功正此意也其治嘔逆諸 瘡則取其除熱引蟲而已頌曰鷄子入藥最多而髪 煎方特竒劉禹錫傳信方云亂髪鷄子膏治孩子熱 瘡用鷄子五枚煮熟去白取黄亂髪如鷄子大相和 於鐵銚中炭火熬之初甚乾少頃即髪焦乃有液出 旋取置椀中以液盡為度取塗瘡上即以苦參末粉 之頃在武陵生子蓐内便有熱瘡塗諸藥無益而日 益劇蔓延半身晝夜號啼不乳不睡因閲本草髪髪 條云合鷄子黄煎之消為水療小兒驚熱下痢註云 俗中嫗母為小兒作鷄子煎用髪雜熬之良久得汁 與小兒服去痰熱主有病又鷄子條云療火瘡因是 用之果如 神效也 附方 舊三新 十一 赤白下痢 鷄卵一枚取黄去白入胡粉 滿殻燒存性以酒服一錢匕 氏葛 方 妊娠下痢 絞痛用烏鷄子一枚開孔去白留黄 入黄丹一錢在内厚紙裹定泥固煨 乾為末每服三錢米飲下一服愈 者是男兩服愈者是女 三因方 子死腹中 鷄子黄 一枚薑 汁一合和 服當下 小腸疝氣 鷄子黄攪温水 服之三服效 小兒癎疾 鷄子 黄和 乳汁攪服不過三 兩枚自定 普濟 小兒頭瘡 煮熱鷄子黄炒令油出 以麻油膩粉搽之 事 林廣 記 鼠瘻已潰 鷄卵一枚米下蒸半日取黄熬令黑 先拭瘡令乾以藥納孔中三度即愈 金千 方 脚上臭瘡 熟鷄子黄一箇黄 䗶一錢煎油塗之 湯火傷瘡 熱鷄子 一個取 黄炒取油入膩粉十文攪勻掃 上三五日永除瘢痕 集騐方 杖瘡已破 鷄子黄熬 油搽之甚 效驗唐瑶 經 方 天泡水瘡 方同 上 消滅瘢痕 鷄子五七枚煮 熟取黄炒黑拭 塗日三久久自 滅 聖惠方 妊娠胎漏 血下不止血盡則子死用 鷄子黄十四枚以好酒二 升煮如餳服之未瘥再 作以瘥為度 普濟方 耳疳出汁 鷄子黄炒油塗之 甚妙 談埜翁方 抱出卵殻 時珍曰俗名混沌池鳯凰蜕用抱出者取 其蜕脱之義也 李石續博物志云踏鷄 子殻令人 生白癜風 主治研末磨障翳 日 華 傷寒勞復熬令黄黑 為末熱湯和一合服取汗出即愈 蘓頌方出 深師 燒灰油 調塗癬及小兒頭身諸瘡酒服二錢治反胃 時 珍 附方 舊二 新七 小便不通 鷄子殻海蛤滑石等分為末每 服半錢米飲下日三 聖惠方 小兒煩滿 欲死鷄子殻燒末酒服 方寸匕 子母祕錄 癍痘入目 鷄子殻 燒研入 片腦少許㸃 之 鴻飛集 頭瘡白秃 鷄子殻七箇炒研 油和傅之 秘錄 頭上軟癤 用抱出鷄卵殻燒存性研末入 輕粉少許清油調傅 危氏方 耳疳出濃 用抱出鷄 卵殻炒黄 為末油調灌之疼 即止 杏林摘要 玉莖下疳 鷄卵殻炒研油 調傅之 同上 外腎癰 瘡 抱出鷄卵殻黄連輕粉等亦為細 末用鍊過香油調塗 醫林正宗 痘瘡惡證 癍痘 倒䧟 毒氣壅遏於裏則為便血昏睡不醒其證甚惡用抱 出鷄子殻去膜新瓦焙研每服半錢熱湯調下嬰兒 以酒調抹唇舌上并 塗風池胸背神效 卵殻中白皮主治久欬氣結得麻黄紫苑服立效 别 錄 發明 時珍曰按仙傳外科云有人偶含刃在口割舌 已垂未斷一人用鷄子白皮袋之摻止血藥於 舌根血止以臘化蜜調冲和膏敷鷄子皮上三日接 住乃去皮只用蜜蠟勤敷七日全安若無連效以金 鎗藥參治之此用鷄子白皮無他 但取其柔軟而薄䕶舌而透藥也 附方 新 二 欬嗽日久 鷄子白皮炒十四枚麻黄三兩焙 為末每服方寸匕飲下日二 必 效 方 風眼腫痛 鷄子白皮枸杞白皮等分為末 吹鼻中一日三次 聖濟總錄 雞白蠧肥脂 本經𢎞景曰不知是何物恐别一種耳 藏器曰今鷄亦有白臺如卵而硬有白 無黄云是牡鷄所生名父公臺臺字似槖字疑傳誤 也機曰此本經文列于黑雌鷄條下似指雌鷄之肥 脂如蠧蟲之肥白因其似而名之也時珍曰蠧音妬 而藏器以為槖何耶今牡鷄生子亦時或有之然不 當有肥脂字當以機説為近否則必雌鷄之 生腸也本經有其名不具其功葢脱簡之文 窠中草主治頭療白秃和白頭翁草燒灰猪脂調傅 日 華 天絲入眼燒灰淋清汁洗之良 時珍祕出 不自 方 附方 舊一 新一 小兒夜啼 鷄窠草安席下勿令 母知 日華本草 産後遺尿 鷄窠草燒末酒服 一錢匕 聖惠方 燖鷄湯主治消渇飲水無度用燖雄鷄水濾澄服之 不過二鷄之水愈神效 楊氏經 驗方 附方 新 一 鷄眼作痛 剥去皮以燖鷄湯 洗之 簡便方 雉 别錄 中品 釋名野雞 宗奭曰雉飛若矢一往而墮故字從矢今 人取其尾置舟車上欲其快速也漢吕太 后名雉髙祖改雉為野鷄其實鷄類也時珍曰黄氏 韻㑹云雉理也雉有文理也故尚書謂之華蟲曲禮 謂之疏趾雉類甚多亦各以形色為辨耳禽經云雉 介鳥也素質五采備曰翬雉青質五采備日鷂雉朱 黄曰鷩雉白曰鵫雉音罩𤣥曰海雉爾雅云鷂雉青 質五采鴇雉黄色自呼翟雉山雉也長尾鷮雉長尾 走且鳴秋秩海雉也梵 書謂雉曰迦頻闇羅 集解 時珍曰雉南北皆有之形大如鷄而斑色繡翼 雄者文采而尾長雌者文暗而尾短其性好鬬 其名曰鷕鷕音杳其交不再其卵褐色將卵時雌避 其雄而潜伏之否則雄食其卵也月令仲冬雉始雊 謂陽動則雉鳴而勾其頸也孟冬雉入大水為蜃蜃 大蛤也陸佃埤雅云蛇交雉則生蜃蜃蛟類也類書 云蛇與雉交而生子曰蟂蟂水蟲也陸禋續水經云 蛇雉遺卵於地千年而為蛟龍之屬似蛇四足能害 人魯至剛俊靈機要云正月蛇與雉交生卵遇雷入 土數丈為蛇形經二三百年成蛟飛騰若卵不入土 仍為雉耳又任昉述異記云江淮中有獸名能音耐 乃蛇精所化也冬則為雉春復為蛇晉時武庫有雉 張華曰必蛇化也視之果得蛇蜕此皆 異類同情造化之變易不可臆測者也 肉氣味酸微寒無毒 恭曰温日華曰平微毒秋冬益 春夏毒有痢人不可食頌曰周 禮庖人供六禽雉是其一亦食品之貴然有小毒不 可常食損多益少詵曰久食令人瘦九月至十一月 稍有補他月則發五痔諸瘡疥不與胡桃同食發頭 風眩運及心痛與菌輩木耳同食發五痔立下血同 蕎麥食生肥蟲卵同葱食生寸 白蟲自死瓜甲不申者殺人 正誤 思邈曰黄帝書云丙午日勿食鷄雉肉丈夫燒 死目盲女人血死妄見野鷄肉同家鷄子食成 遁尸尸鬼纒身𢎞景曰雉非辰屬正是離禽丙午不 可食明王於火也時珍曰雉屬離火鷄屬巽木故鷄 煮則冠變雉煮則冠紅明其屬火也春夏不可食者 為其食蟲蟻及與蛇交變化有毒也能發痔及瘡疥 令人瘦病者為其能生蟲與鷄肉同也有鄙人者假 黄帝為書謂丙午日不可食及成遁尸之説乃不經 謬談而陶氏和之孫氏 取之皆誤矣今正其誤 主治補中益氣力止洩痢除蟻瘻 别 錄 發明 時珍曰雉肉諸家言其發痔下痢人不可食而 别錄用治痢瘻何邪葢雉在禽上應胃上故能 補中而又食蟲蟻故能治蟻瘻取其制伏耳 若久食及食非其時則生蟲有毒故不宜也 附方 舊三 新一 脾虚下痢 日夜不止野鷄一隻如食法入 橘皮葱椒五味和作餛飩煮空 心食之鏡 食醫心 産後下痢 用野鷄一隻作餛 飩食之 同上 消渇飲水 小 便 數用野鷄一隻五味煮取三升已 來汁飲之肉亦可食甚效 同上 心腹脹滿 野鷄一 隻不拘 雄雌茴香炒馬芹子炒川椒炒陳皮生薑等分用醋 以一夜蒸餅和雉肉作饀料外以麫皮包作餛飩煮 熟食仍早服嘉禾散辰服此午 服導氣抧殻丸 朱氏集騐方 腦主治塗凍瘡 時 珍 嘴主治蟻瘻 孫思 邈 尾主治燒灰和麻油傅天火丹毒 時 珍 屎主治久瘧 時 珍 附方 新 一 久瘧不止 雄野鷄屎熊膽五靈脂恒山等分 為末醋糊丸黑豆大正發時冷水 下一丸 聖惠 鸐雉 音狄 食療 釋名鸐鷄 禽 經 山鷄 同 上 山雉 時珍曰翟美羽貌雉居原 野鸐居山林故得山名大 者為 鷮 集解 頌曰伊洛江淮間一種雉小而尾長者為山鷄 人多畜之樊中即爾雅所謂鸐山鷄也時珍曰 山鷄有四種名同物異似雉而尾長三四尺者鸐雉 也似鸐而尾長五六尺 能走且鳴者鷮雉也俗通 呼為鸐矣其二則鷩雉錦鷄也鷮鸐皆勇健自愛其 尾不入叢林雨雪則岩伏木栖不敢下食往往餓死 故師曠云雪封枯原文禽多死南方𨽻人多挿其尾 於冠其肉皆美于雉傳云四足之美有麃兩足之美 有 鷮 肉氣味甘平有小毒 詵曰發五痔久食瘦人和蕎麥 食生肥蟲同䜴食害人卵同葱 食生寸白蟲 餘並同雉 主治五臟氣喘不得息者作羮臛食 孟 詵 炙食補中益氣 時 珍 鷩雉 敝鼈二音 拾遺 釋名山雞 禽 經 錦雞 同 上 金雞 綱 目 采雞 周 書 鵕䴊 音峻儀時 珍曰鷩性 憋急耿介故名鵕䴊儀容俊秀也周有鷩冕漢有鵕 䴊冠皆取其文明俊秀之義鷩與鸛同名山鷄鸐大 而鷩小鷩與鷊同名錦鷄鷊文在綬而鷩文在身以 此為異大抵皆雉屬也按禽經云首有采毛曰山鷄 腹有采色曰錦鷄項有采裳曰避株是山鷄錦鷄又 稍有分别而俗通呼為一矣葢是一類不甚相遠也 集解 藏器曰鷩似雉五色山海經云小華之山多赤 鷩養之禳火災是也時珍曰山鷄出南越諸山 中湖南湖北亦有之狀如小鷄其冠亦小背有黄赤 文綠項紅腹紅嘴利距善鬬以家鷄鬬之即可獲此 乃爾雅所謂鷩山鷄者也逸周書謂之采鷄錦鷄則 小於鷩而背文揚赤膺前五色炫燿如孔雀羽此乃 爾雅所謂鶾大鷄者也逸周書謂之大鶾音汗二種 大袛同類而錦鷄文尤燦爛如錦或云錦鷄乃其雄 者亦通劉敬叔異苑云山鷄愛其羽毛照水即舞目 眩多死照鏡亦然與鸐鷄愛尾餓死皆以文累其身 者 也 附錄吐綬雞 時珍曰出巴峽及閩廣山中人多畜玩 大如家鷄小者如鴝鵒頭頰似雉羽色 多黑雜以黄白圓㸃如真珠斑項有嗉囊内藏肉綬 常時不見每春夏晴明則向日擺之頂上先出兩翠 角二寸許乃徐舒其頷下之綬長濶近尺紅碧相間 采色煥爛踰時悉歛不見或剖而視之一旡所覩此 鳥生亦反哺行則避草木故禽經謂之避株食物本 草謂之吐錦鷄古今注謂之錦囊恭氏詩話謂之真 珠鷄倦游錄謂之孝鳥詩經 謂之鷊音厄卭有㫖鷊是矣 肉氣味甘温微毒主治食之令人聰慧 汪 穎 養之禳火 灾 藏 器 鶡雞 曷渇二音 拾遺 釋名 時珍曰其羽色黑黄而褐故曰鶡青黑色者名 曰䲸音介性耿介也青鳯亦名鶡取象於此也 集解 藏器曰鶡鷄出上黨魏武帝賦云鶡鷄猛氣其 鬬期於必死今人以鶡為冠象此也時珍曰鶡 狀類雉而大黄黑色首有毛角如冠性愛其黨有被 侵者直往赴鬬雖死猶不置故古者虎賁戴鶡冠禽 經云鶡糓鳥也糓不知死是矣性復粗 暴每有所攫應手摧碎上黨即今潞州 肉氣味甘平無毒主治炙食令人勇徤 藏 器 炙食令人 肥潤 汪 穎 白鷴 圖 經 校正 原附雉條 今分出 釋名白鶾 音 寒 閑客 時珍曰按張華云行止閑暇故曰 鷴李昉命為閑客薛氏以為雉類 汪氏以為白雉按爾雅白雉名鶾南人呼閑字如寒 則鷴即鶾音之轉也當作白鶾如錦鷄謂之文鶾也 鶾者羽美之貎又西京雜記云南粤王獻白鷴黑 鷴各一葢雉亦有黑色者名鸕雉彼通呼為鶾矣 集解 頌曰白鷴出江南雉類也白色而背有細黑文 可畜彼人亦食之穎曰即白雉也時珍曰鷴似 山鷄而色白有黑文如連 尾長三四尺體備冠距 紅頰赤嘴丹𤓰其性耿介李太白言其卵可以鷄伏 亦有 黑鷴 肉氣味甘平無毒主治補中解毒 汪 穎 鷓鴣 唐本 草 釋名越雉 時珍曰按禽經云隨陽越雉也飛必南翥 晉安曰懷南江左曰逐影張華注云鷓鴣 其名自呼飛必南向雖東西回翔開翅 之始必先南翥其志懷南不徂北也 集解 孔志約曰鷓鴣生江南形似母鷄鳴云鈎輈格 磔者是有鳥相似不作此鳴者則非矣頌曰今 江西閩廣蜀夔州郡皆有之形似母鷄頭如鶉臆前 有白圓㸃如真珠背毛有紫赤浪文時珍曰鷓鴣性 畏霜露早晚稀出夜栖以木葉蔽身多對啼今俗謂之 其鳴曰行不得也哥哥其性好潔獵人因以 竿粘 或用煤誘取南人專以炙食 充庖云肉白面脆味勝鷄雉 肉氣味甘温無毒 日華曰微毒詵曰不可與竹笋同 食令人小腹脹自死者不可食或 言此鳥天地之神每月取一隻 饗至尊所以自死者不可食 主治嶺南野葛菌子 毒生金毒及温瘧久病欲死者合毛熬酒漬服之或 生擣汁服最良 唐 本 酒服主蠱氣欲死 日 華 能利五臟益 心力聰明 孟 詵 發明 時珍曰按南唐書云丞相馮延已苦腦痛不已 太醫吳廷詔曰公多食山鷄鷓鴣其毒發也投 以甘草湯而愈此物多食鳥頭半夏苗故以此解其 毒爾又類説云楊𤣥之通判廣州歸楚州因多食鷓 鴣遂病咽喉間生癰潰而膿血不止寢食俱廢醫者 束手適楊吉老赴郡邀診之曰但先啖生薑一斤乃 可投藥初食覺甘香至半斤覺稍寛盡一斤覺辛辣 粥食入口了旡滯礙此鳥好啖半夏毒發耳故以薑 制之也觀此二説則鷓鴣多食亦有微毒矣而其功 用又能解毒解蠱功過不相掩也凡鳥獸自死者皆 有毒不可食為其受厲氣也何獨 鷓鴣即神取饗帝乎鄙哉其言也 脂膏主治塗手皸瘃令不龜裂 蘓 頌 竹雞 拾 遺 釋名山菌子 藏 器 雞頭鶻 蘓東 坡集 泥滑滑 穎曰山菌子即 竹雞也時珍曰 菌子言味美如菌也蜀人呼為鷄 頭鶻南人呼為泥滑滑因其聲也 集解 藏器曰山菌子生江東山林間狀如小雞無尾 時珍曰竹雞生江南川廣處處有之多居竹林 形比鷓鴣差小褐色多斑赤文其性好啼見其儔必 鬬捕者以媒誘其鬬因而網之諺云家有竹雞啼白 蟻化為泥葢好食 蟻也亦辟壁虱 附錄杉雞 時珍曰按臨海異物志云閩越有杉雞常 居杉樹下頭上有長黄毛冠頰正青色如 垂縷亦可 食如竹雞 肉氣味甘平無毒 時珍曰按磨小説云崔魏公暴亡 太醫梁新診之曰中食毒也僕曰 好食竹雞新曰竹雞多食半夏苗也命搗薑汁抉齒 灌之遂甦則吳廷紹楊吉老之治鷓毒葢祖乎此 主治野雞病殺蟲煮炙食之 藏 器 英雞 拾 遺 集解 藏器曰英雞出澤州有石英處常食碎石英狀 如雞而雉尾體熱無毛腹下毛赤飛翔不遠腸 中常有石英人食之取英之功也今 人以石英末飼雞取卵食終不及此 肉氣味甘温無毒主治益陽道補虚損令人肥健悦 澤能食不患冷常有實氣而不發也 藏 器 秧雞 食 物 集解 時珍曰秧雞大如小雞白頰長嘴短尾背有白 斑多居田澤畔夏至後夜鳴逹旦秋後即止一 種䳾音鄧雞亦秧雞之類也大如雞而長脚紅冠雄 者大而色褐雌者稍小而色斑秋月即無其聲甚大 人益 食之 肉氣味甘温無毒主治蟻瘻 汪 穎 鶉 嘉 祐 釋名 時珍曰鶉性醇竄伏淺草無常居而有常匹隨 地而安莊子所謂聖人鶉居是矣其行遇小草 即旋避之亦可謂醇矣其子曰 宗奭曰其卵初生 謂之羅鶉至秋初謂之早秋中秋已後謂之白唐一 物四 名也 集解 禹錫曰鶉蝦蟇所化也楊億談苑云正道二年 夏秋汴人鬻鶉者車載積市皆蛙所化猶冇未 全變者列子所謂蛙聲為鶉也宗奭曰鶉有雌雄常 於田野屢得其卵何得言化也時珍曰鶉大如雞雛 頭細而無尾毛有斑㸃甚肥雄者足髙雌者足卑其 性畏寒其在田野夜則羣飛晝則草伏人能以聲呼 取之畜令鬬摶萬畢術云蝦蟇得𤓰化為鶉交州記 云南海有黄魚九月變為鶉以鹽炙食甚肥美葢鶉 始化成終以卵生故四時常有之鴽 則始由鼠化終復為鼠故夏有冬無 肉氣味甘平無毒 禹錫曰四月以前未堪食不可合 猪肝食令人生黑子合菌子食令 人發 痔 主治補五臟益中續氣實筋骨耐寒暑消結熱 和小豆生薑煑食止洩痢酥煎食令人下焦肥 嘉 祐 小 兒患疳及下痢五色旦旦食之有效 冦宗 奭 發明 時珍曰按董炳集驗方云魏秀才妻病腹大如 鼓四肢骨立不能貼席惟衣被懸卧榖食不下 者數日矣忽思鶉食如法進之遂運劇少頃雨汗莫 能言但有更衣狀扶而圊小便突出白液凝如鵞脂 如此數次下盡遂起此葢中焦濕熱積久所致也詳 本草鶉解熱結療小兒疳亦理固然也董氏所説如 此時珍謹按鶉乃蛙化氣性相同蛙與蝦蟇皆解 熱治疳利水消腫則鶉之消鼔脹葢亦同功云 鷃 拾 遺 釋名鵪 一作 䳺 鸋 音 寧 鴽 音 如 鳸 時珍曰鷃不木處可謂安 寧自如矣莊子所謂騰躍 不過數仞下翔蓬蒿之間者也張華註禽經謂之籬 鷃即此鵪則鷃音之轉也青州謂之鴾母亦曰鷃雀 又鳸有九種 此其一也 集解 藏器曰鷃是小鳥鶉類也一名鴽鄭𤣥註禮記 雉兎鶉鷃以鷃為鴽人多食之時珍曰鷃候鳥 也常晨鳴如鷄趨民收麥行者以為候春秋運斗樞 云立春雨水鶉鵪鳴是矣鵪與鶉兩物也形狀相似 俱黑色但無斑者為鵪也今人總以鵪鶉名之按夏 小正云三月田䑕化為鴽八月鴽化為田䑕註云鵪 也爾雅云鶉子鴿鴽子鸋註云鵪鶉屬也鴽鵪也禮 記云鶉羮鴽釀之以蓼註云鴽小不可為羮以酒蓼 釀之蒸煮食也據數説則鶉與鵪為兩物明矣因其 俱在田野而形狀彷彿故不知别之則夫鶉也始由 蝦蟇海魚所化終即自卵生故有斑而四時常有焉 鷃也始由䑕化終復為䑕故無斑而夏有冬無焉本 原既殊性療當 别何可混邪 肉氣味甘平無毒主治諸瘡隂 煮食去熱 時 珍 鷸 音述 拾遺 集解 藏器曰鷸如鶉色蒼觜長在泥塗間作鷸鷸聲 村民云田鷄所化亦鵪鶉類也蘓秦所謂鷸蚌 相持者即此時珍曰説文云鷸知天將兩則鳴故知 天文者冠鷸今田野間有小鳥未雨則啼者是矣與 翡翠同名 而物異 肉氣味甘温無毒主治補虚甚暖人 藏 器 鴿 宋嘉 祐 釋名鵓鴿 食 療 飛奴 時珍曰鴿性淫而易合故名鵓者 其聲也張九齡以鴿傳書目為飛 奴梵書名 迦布徳迦 集解 宗奭曰鴿之毛色於禽中品第最多惟白鴿入 藥凡鳥皆雄乘雌此獨雌乗雄故其性最淫時 珍曰處處人家畜之亦有野鴿名品雖多大要毛羽 不過青白皂綠鵲斑數色眼目有大小黄赤綠色而 已亦與鳩 為匹偶 白鴿肉氣味鹹平無毒 詵曰 暖 主治解主藥毒及人馬 久患疥食之立愈 嘉 祐 調精益氣治惡瘡疥癬風瘡白 癜癧瘍風炒熟酒服雖益人食多恐减藥力 孟 詵 附方 舊一 新一 消渇飲水 不知足用白花鴿一隻切作 小片以上蘓煎含咽 心鏡 預 解痘毒 每至除夜以白鴿煑炙飼兒仍 以毛煎湯浴之則出痘希少 血主治解諸藥百蠱毒 時珍廣出 事林 記 卵主治解瘡毒痘毒 時 珍 附方 新 一 預解痘毒 小兒食之永不出痘或出亦希用 白鴿卵一對入竹筒封置厠中半 月取出以卵白和辰砂三錢丸菉豆大每服三 十丸三豆飲下毒從大小便出也 灊江方 屎名左盤龍 時珍曰野鴿者尤良其屎皆左 盤故宣明方謂之左盤龍也 氣味辛 温微毒主治人馬疥瘡炒研傅之驢馬和草飼之 嘉 祐 消腫及腹中痞塊 汪 穎 消瘰癧諸瘡療破傷風及隂毒 垂死者殺蟲 時 珍 附方 舊四 新六 帶下排膿 宗奭野鴿糞一兩炒微焦白术 麝香各一分赤芍藥青木香各 半兩延胡索炒赤一兩柴胡三分為末温無灰 酒空心調服一錢候膿盡即止後服補子臟藥 破傷 中風 病傳入裏用左蟠龍即野鴿糞江鰾白僵蠶各 炒半錢雄黄一錢為末蒸餅丸梧子大每服十 五丸温酒下取 效 保命集 隂症腹痛 面青甚者鴿子糞一大抄 研末極熱涸一鍾和勻澄 清頓服即 愈 劉氏 蛕蟲腹痛 白鴿屎燒研飲 和服之 外臺 冷氣心痛 鴿屎 燒存 性酒服一 錢即止 項上瘰癧 左盤龍炒研末飯和丸梧桐子 大每服三五十丸米飲下 張 子和 方 頭痒生瘡 白鴿屎五合醋煮三沸 杵傅之日三上 聖惠 頭瘡白秃 鴿 屎 研末傅之先以醋泔洗净 亦可燒研摻之 同上 反花瘡毒 初生惡肉如米 粒破之血出肉 隨生反出于外用鵓鴿屎三兩炒黄 為末温漿水洗後傅之 聖惠方 鵞掌風 鴿屎白 雄鷄屎 炒研煎 水日洗 突厥雀 拾 遺 釋名鵽鳩 音 奪 冦雉 藏器曰雀從北來當有賊下邊人 候之故名時珍曰案唐書云髙宗 時突厥犯塞有鳴鵽羣飛入塞邊人驚曰此鳥一名 突厥雀南飛則突厥必入冦已而果然案此即爾雅 鵽鳩冦雉也然則奪 冦之義亦由此矣 集解 藏器曰突厥雀生塞北狀如雀而身赤時珍曰 案郭璞云鵽鳩生北方沙漠池大如鴿形似雌 雉䑕脚旡後趾岐尾為鳥憨急羣飛張華云鵽生關 西飛則雌前雄後隨其行止莊周云青鵽愛其子而 忘其 母 肉氣味甘熱無毒主治補虚暖中 藏 器 雀 别錄 中品 釋名瓦雀 賔雀 時珍曰雀短尾小鳥也故字從小 從佳佳音錐短尾也栖宿簷瓦之 間馴近階除之際如賔客然故曰瓦雀賔雀又謂之 嘉賔也俗呼老而斑者為麻雀小而黄口者為黄雀 集解 時珍曰雀處處有之羽毛斑褐頷觜皆黑頭如 顆蒜目如擘椒尾長二寸許𤓰距黄白色躍而 不步其視驚瞿其目夜盲其卵有斑其性最淫小者 名黄雀八九月羣飛田間體絶肥背有脂如披綿性 味皆同可以炙食作鮓甚美案逸周書云季秋雀入 大水為蛤雀不入水國多滛泆又臨海異物志云南 海有黄雀魚常以六月化為黄雀十月入海為魚則 所謂雀化蛤者葢此類若家雀則未常變化也又有 白雀緯書以 為瑞應所感 肉氣味甘温無毒 𢎞景曰雀肉不可合李食不可諸 肝食妊婦食雀肉飲酒令子多滛 食雀肉豆醤令子靣 䵟凡服白术人忌之 主治冬三月食之起陽道令人 有子 藏 器 壯陽益氣暖腰膝縮小便治血崩帶下 日 華 益 精髓縮五臟不足氣宜常食之不可停輟 孟 詵 發明 宗奭曰正月以前十月以後宜食之取其隂陽 静定未泄也故卵亦取第一畨者頌曰今人取 雀肉和蛇牀子熬膏和藥丸服補下有效謂之驛馬 丸此法起于唐世云明皇服之有驗時珍曰聖濟總 錄治虚寒雀附丸用肥雀肉三四十 枚同附子熬膏丸藥亦祖此意也 附方 新 八 補益老人 治老人臟腑虚損羸瘦陽氣之弱 雀兒五隻如常治粟米一合葱白 三莖先炒雀熟入酒一合煑少時入 水二盞下葱米作粥食 食治方 心氣勞傷 朱雀 湯治 心氣勞傷因變諸疾用雄雀一隻取肉炙赤小豆一 合人參赤茯苓大棗肉紫石英小麥各一兩紫苑遠 志肉丹參各半兩甘草炙二錢半細剉拌勻每服 三錢用水一盞煎六分去滓食遠温服 竒效方 腎 冷偏墜 疝氣用生雀三枚燎毛去腸勿洗以舶上茴 香三錢胡椒一錢縮砂桂肉各二錢入肚内 濕紙褁煨熟空心服 之酒下良 直指方 小腸疝氣 用帶毛雀兒一枚去 腸入金絲礬末五錢 縫合以桑柴火煨成炭為末空心無 灰酒服年深者二服愈 瑞竹堂方 赤白痢下 臘月 取雀 兒去腸肚皮毛以巴豆仁一枚入肚内缾固濟煆存 性研末以好酒煑黄蠟百沸取蠟和丸梧子大每服 一二十丸紅痢甘草湯下 白痢乾薑湯下 普濟方 内外目障 治目昏生瞖遠 視似有黑花及 内障不見物用雀兒十箇去翅足觜連腸胃骨肉研 爛磁石煆醋淬七次水飛神麴炒青鹽肉蓯蓉酒浸 炙各一兩兎絲子酒浸三日晒三兩為末以酒二升 少入煉蜜同雀鹽研膏和丸梧子大每温酒下二十 丸日二服 聖惠方 雀卵氣味酸温無毒五月取之主治下氣男子隂痿 不起强之令熱多精有子 别 錄 和天雄兎絲子末為丸 空心酒下五丸治男子隂痿不起女子帶下便溺不 利除疝瘕 孟 詵 發明 𢎞景曰雀利隂陽故卵亦然術云雀卵和天雄 服之令莖不衰頌曰按素問云胸脇肢滿者妨 於食病至則先聞臊臭出清液先唾血四肢清目眩 時時前後血病名血枯得之年少時有所大脱血若 醉入房中氣竭肝傷故月事衰少不來治之以烏鰂 魚骨藘茹二物并合之丸以雀卵大如小豆以五丸 為後飯飲鰂骨汁以利腸中及腸肝也飲後藥先為 後飯本草三藥益不治血枯而經法用之是攻其所 生所起耳時珍曰今人知雀卵能益男子陽 虚不知能治女子血枯葢雀卵益精血耳 肝主治腎虚陽弱 聖惠四雄 丸用之 頭血主治雀盲 别錄𢎞景曰雀盲乃人患黄昏時無 所見如雀目夜盲也日二取血㸃之 腦氣味平主治綿裹塞耳治聾又塗凍瘡 孟詵時珍 曰按張子 和方臘月雀腦燒 灰油調塗之亦可 喙及脚脛骨主治小兒乳癖每用一具煮汁服或燒 灰米飲調服 時 珍 雄雀屎一名白丁香 俗 名 青丹 拾 遺 雀蘓 炮炙 論 修治 日華曰凡鳥左翼掩右者是雄其屎頭尖挺直 斆曰凡使勿用雀兒糞雀兒口黄未經滛者也 其雀蘓底坐尖在上是雄兩頭圓者是雌隂人使雄 陽人使雌臘月采得去兩畔附着者鉢中研細以甘 草水浸一夜去水焙乾用時珍曰别錄 止用雄雀屎雌雄分用則出自雷氏也 氣味苦温微毒主治療目痛决癰疽女子帶下溺不 利除疝瘕 别 錄 療齲齒 陶𢎞 景 和首生男子乳㸃目中弩 肉赤脈貫童子者即消神效和蜜丸服治癥瘕久痼 諸病和少乾薑服之大肥悦人 蘓 恭 癰癤不潰者㸃塗 即潰急黄欲死者湯化服之立甦腹中痃癖諸塊伏 梁者和乾薑桂心艾葉為丸服之能令消爛 藏 器 和天 雄乾薑丸服能强隂 孟 詵 消積除脹通咽塞口噤女人 乳腫瘡瘍中風風蟲牙痛 發明 時珍曰雀食諸穀易致消化故所治疝瘕積脹 痃癖及目瞖弩肉癰疽瘡癤咽噤齒齲諸症皆 取其能消 爛之義也 附方 舊六 新八 霍亂不通 脹悶欲死因傷飽取凉者用雄 雀糞二十一粒研末温酒服未 效再服 總錄 目中瞖膜 治目熱生赤白膜以雄雀屎 和人乳㸃上自爛 肘后方 風蟲 牙痛 雄雀屎綿褁塞孔中 日二易之效 外臺 咽喉噤塞 雄雀屎末温水 灌半錢 外臺 小兒口噤 中風用雀屎水丸麻子大 飲下二丸即愈 千金方 小兒不乳 用雀 屎四 枚抹之與 吮 總微 小兒痘黶 白丁香末入麝少許米 飲服一錢 保㓜大全 婦人吹 乳 白丁香半兩為末以 温酒服一錢 聖惠 破傷風瘡 作白痂無血者殺 人最急以黄雀糞 直者研末熱酒 服半錢 普濟 破决癰癤 諸癰已成膿懼鍼者取雀 屎塗瘡頭即易决 梅師 方 瘭瘡作痛 用雀屎燕窠土 研傅之 直指 浸滛瘡癬 洗凈以雀屎 醬瓣和研日 塗之翼 千金 喉痺乳蛾 白丁香二十個以沙糖和作三丸 毎以一丸綿褁含嚥即時遂愈甚 者不過一丸極有 竒效 普濟方 面鼻酒皶 白丁香十二粒蜜半兩 早夜㸃久久自去 聖 惠 方 蒿雀 拾 遺 集解 藏器曰蒿雀似雀青黑色在蒿 間塞外彌多食之美於諸雀 肉氣味甘温無毒主治食之益陽道補精髓 藏 器 腦主治塗凍瘡手足不皸 藏 器 巧婦鳥 拾 遺 釋名鷦鷯 詩 疏 桃蟲 詩 經 蒙鳩 荀 子 女匠 方 言 黄脰草 俗曰時 珍 按 爾雅云桃蟲鷦其雌曰鳩揚雄方言云自關而東謂 之巧雀或謂之女匠自關而西謂之襪雀或謂之巧 女燕人謂之巧婦江東謂之桃雀亦 曰有呼鳩性拙鷦性巧故得諸名 集解 藏器曰巧婦小於雀在林藪間為窠窠如小袋 時珍曰鷦鷯處處有之生蒿木之間居藩籬之 上狀似黄雀而小灰色有斑聲如吹嘘喙如利錐取 茅葦毛毳為窠大如雞卵而繋之以麻髪至為精宻 懸於樹上或一房二房故曰巢林不過一枝毎食不 過數粒小人畜馴教其作戯也又一種鷦鷯爾雅謂 之剖葦似雀而青灰斑色 長尾好食葦蠧亦顦類也 肉氣味甘温無毒主治炙食甚美令人聰明 汪 頴 窠主治燒烟熏手令婦人巧蠶 藏 器 治膈氣噎疾以一 枚燒灰酒服或一服三錢 時珍簡出衛 生易 方 燕 别錄 中品 釋名乙鳥 説 文 𤣥鳥 禮 記 鷙鳥 古今 注 鷾鴯 莊 子 游波 泡炙 論 天 女 易占時珍曰燕字篆文象形乙者其鳴自呼也𤣥 其色也鷹鷂食之則死能制海東青鶻故有鷙鳥 之稱能興波祈雨故有游波之號雷斆云海蝎江枯 投游波而立汛是矣京房云人見白燕主生貴女故 燕名 天女 集解 别錄曰燕生髙山平谷𢎞景曰燕有兩種紫胸 輕小者是越燕不入藥用有斑黒而聲大者是 胡燕可入藥用胡燕作窠長能容二疋絹者令人家 富也若窠戸北向而尾屈色白者是數百歲燕仙經 謂之肉芝食之延年時珍曰燕大如雀而身長籋口 豐頷布翅岐尾背飛向宿營巢避戊巳日春社來秋 社去其來也衘泥巢於屋宇之下其去也伏氣蟄於 窟穴之中或謂其渡海者謬談也𤣥鳥至時祈髙禖 可以求嗣或以為吞燕卵而生子者怪説也或云燕 蟄於井底燕不入屋井虚也燕巢有艾則不居凡狐 貉皮毛見燕則 毛脱物理使然 肉氣味酸平有毒 𢎞景曰燕肉不可食損人神氣入 水為蛟龍所吞亦不宜殺之時珍 曰淮南子言燕入水為蜃蛤故髙諉註謂蛟龍嗜燕 人食燕者不可入水而祈禱家用燕召龍切謂燕乃 蟄而不化者化蛤之説未審然 否但燕肉既有毒自不必食之 主治出痔蟲瘡蟲 别 錄 胡燕卵黄主治卒水浮腫每吞十枚 别 錄 秦燕毛主治解諸藥毒取二七枚燒灰水服 時 珍 屎氣味辛平有毒主治蟲毒鬼疰逐不祥邪氣破五 癃利小便熬香用之 别錄頌曰胡洽治症 病青羊脂丸中用之 療痔殺蟲 去目瞖 蘓 恭 治口瘡瘧疾 孫思 邈 作湯浴小兒驚癎 𢎞 景 附方 舊三 新三 解蠱毒 藏器曰取燕屎三合炒獨蒜去皮 十枚和擣丸梧子大每服三丸蠱 當隨利 而出 厭瘧疾 藏器曰燕屎方寸匕發日平旦和酒 一升令病人兩手捧住吸氣慎勿入 口害 人 下石淋 用燕屎末以冷水服五錢 旦服至食時當尿石水下 通小便 用燕 屎豆 䜴各一合糊丸梧子大每 白湯下三丸日三服千金 止牙痛 用燕子屎丸梧桐 子大於疼處咬之 丸化即疼 止 袖珍 小兒卒驚 似有痛處而不知用燕窠 中糞煎湯洗浴之救急方 窠中土 見土 部 燕蓐草 即窠草見 草部之九 石燕 日 華 釋名土燕 綱 目 集解 詵曰石燕在乳穴石洞中者冬月采之堪食餘 月止可治病炳曰石燕似蝙蝠口方食石乳汁 時珍曰此非石部之石燕也廣志云燕 有三種此則土燕乳于巖穴者是矣 肉氣味甘暖無毒主治壯陽暖腰膝添精補髓益氣 潤皮膚縮小便禦風寒嵐瘴温疫氣 日華詵曰治法 取石燕二七枚 和五味炒熟以酒一斗浸三日毎夜卧 時飲一二盞甚能補益令人徤力能食 伏翼 本經 上品 校正 時珍曰本經上品有伏翼條又有 天䑕屎今依李當之本草合而為 一 釋名蝙蝠 音編 福 天鼠 本 經 仙鼠 唐 本 飛鼠 宋 本 夜燕 恭曰伏 翼者以 其晝伏有翼也時珍曰伏翼爾雅作 服翼齊人呼為仙鼠仙經列為肉芝 集解 别錄曰伏翼生太山川谷及人家屋間立夏後 采隂乾天鼠屎生合浦山谷十一月十二月采 𢎞景曰伏翼非白色倒懸者不可服恭曰伏翼即仙 鼠也在山孔中食諸乳石精汁皆千歲純白如雪頭 上有冠大如鳩鵲隂乾服之令人肥徤長生夀千歲 其大如鶉未白者已百歲而並倒懸其腦重也其屎 皆白色入藥當用此屎頌曰恭説乃仙經所謂肉芝 者然今蝙蝠多生古屋中白而太者葢稀其屎亦有 白色料其出乳石孔者當應如此耳宗奭曰伏翼日 亦能飛但畏鷙鳥不敢出耳此物善服氣故能夀冬 月不食可知矣時珍曰伏翼形似䑕灰黑色有薄肉 翅連合四足及尾如一夏出冬蟄日伏夜飛食蚊蚋 自能生育或云鼉虱化蝠䑕亦化蝠蝠又化魁蛤恐 不盡然生乳穴者甚大或云燕避戊巳蝠伏庚申此 理之不可曉者也若夫白色者自有此種爾仙經以 為千百歲服之令人不死者乃方士誑言也陶氏蘓 氏從而信之迂矣按李石續博物志云唐陳子真得 白蝙蝠大如鴉服之一夕大泄而死又宋劉亮得白 蝙蝠白蟾蛤仙丹服之立死嗚呼書此足以破惑矣 其説始載於抱朴子書葛洪誤世之罪通乎天下又 唐書云吐畨有天䑕狀如雀大如貓皮 可為裘此則别是一種䑕非此天䑕也 伏翼修治 斆曰凡使要重一斤者先拭去肉上毛及 去𤓰腸留肉翅并嘴脚以好酒浸一宿取 出以黄精自然汁五兩塗炙至盡炙 乾用時珍曰近世用者多煆存性耳 氣味鹹平無毒 日華曰微熱有毒之才 曰莧實雲實為之使 主治目瞑癢 痛明目夜視有精光久服令人熹樂媚好無憂 本經 日華 曰久服 解愁 療五淋利水道 别 錄 主女人生子餘疾帶下病 無子 蘓 恭 治久欬上氣久瘧瘰癧金瘡内漏小兒鬾病 驚風 時珍藏器曰五月五日取倒懸者晒乾和桂心 薰陸香燒烟辟蚊子夜明砂鼈甲為末燒烟亦 辟 蚊 發明 時珍曰蝙蝠性能瀉人故陳子真等服之皆致 死觀後治金瘡方皆玫下利其毒可知本經謂 其無毒久服熹樂無憂日華云久服解愁者皆誤後 世之言適足以増憂益愁而已治病可也服食不可 也 附方 舊三 新八 仙乳丸 治上焦熱晝常好瞑用伏翼五兩 重一枚連腸骨炙燥雲實炒五兩 威靈仙三兩牽牛炒莧實各二兩丹砂鉛丹各一兩 膩粉半兩為末蜜丸綠豆大每服七丸木通湯下以 知為度 普濟 久欬上氣 十年二十年諸藥不效用蝙蝠除 翅足燒焦研末米飲服之 百一 方 久瘧不止 范汪方用蝙蝠七個去頭翅足擣千下 丸梧子大每服一丸清湯下鷄鳴時一 丸禺中 一丸 久瘧不止 㐲翼丸用蝙蝠一枚炙蛇蜕皮一 條燒蜘蛛一枚去足炙鼈甲一枚 醋炙麝香半錢為末五月五日午時研勻入 煉蜜和丸麻子大每温酒下五丸 聖恵方 小兒驚 癎 用入蟄蝙蝠一個入成塊硃砂三錢在腹内以新 瓦合煆存性候冷為末空心分四服兒小分五服 白湯下成 醫學集 小兒慢驚 返魂丹治小兒慢驚及天弔夜 啼用蝙蝠一枚去腸翅炙黄焦 人中白乾蠍焙麝香各一分為末煉蜜 丸綠豆大每服乳汁下三丸 聖惠方 多年瘰癧 不 愈 神效方用蝙蝠一個猫頭一個俱撒上黒豆燒至 骨化為末摻之乾即油調傅内服連翹湯 集要 金 瘡出血 不止成内漏用蝙蝠二枚燒末水服 方寸匕當下水而血消也 鬼遺方 腋下胡 臭 用蝙蝠一個以赤石脂末半兩塗遍黄泥包固晒 乾煆存性以田螺水調塗腋下待毒氣上冲急服 下藥行一二次 妙 乾坤袐韞 乾血氣痛 蝙蝠一箇燒存性毎酒 服一錢即愈 生生編 婦 人斷産 蝙蝠一個燒研以五朝 酒酵調下 摘𤣥方 腦主治塗面去女子面皰服之令人不忘 藏 器 血及膽主治滴目令人不睡夜中見物 藏器𢎞景曰 伏翼自及膽 術家用為 洞視法 天鼠屎 本 經 釋名鼠法 本 經 石肝 同 上 夜明砂 日 華 黑砂星 𢎞 景 曰方家不用俗不識也李當之 曰即伏翼屎也方言名天䑕爾 修治 時珍曰凡采得 以水淘去灰土 惡氣取細砂晒乾焙 用其砂乃蚊蚋眼也 氣味辛寒無毒 之才曰惡 白歛白微 主治面癰腫皮膚洗洗時 痛腹中血氣破寒熱積聚除驚悸 本 經 去面上黑皯 别 錄 燒灰酒服方寸匕下死胎 蘓 恭 炒服治瘰癧 日 華 治馬撲 損痛以三枚投熱酒一升取清服立止數便瘥 蘓頌 出續 傳信 方 擣熬為末拌飯與三歲小兒食之治無辜病甚 騐 慎 微 治疳有效 宗 奭 治目盲障瞖明目除瘧 時 珍 發明 時珍曰夜明砂及蝙蝠皆厥隂肝經血分藥也 能活血消積故所治目瞖盲障瘧鬾疳驚淋帶 瘰癧癰腫皆厥隂之病也按類説云定海徐道亨患 赤眼食蟹遂成内障五年忽夢一僧以藥水洗之令 服羊肝丸求其方僧曰用洗浄夜明砂當歸蟬蜕木 賊去節各一兩為末黑羊肝四兩水煑爛和丸梧子 大食後熟水下五十丸 如法服之遂復明也 附方 舊一一 新十 内外障瞖 夜明砂末北入猪肝内 煮食飲汁效 直指方 青盲 不見 夜明砂糯米炒黄一兩柏葉炙一兩為末牛膽 汁和丸梧子大每夜卧時竹葉湯下二十丸至 五更米飲下二十 丸瘥乃止 聖惠 小兒雀目 夜明砂炒研猪膽汁和 丸綠豆大每米飲下五 丸一方加黄芩等分為末米 泔煑猪肝取汁調服半錢 五瘧不止 聖惠用夜明 砂末毎冷茶 服一錢立效硃又方治瘧發作無時經久不瘥用蝙 蝠糞五十粒 砂半兩麝香一錢為末糯米飯丸小 豆大未發時 白湯下十丸 胎前瘧疾 夜明砂末三錢空心 温酒服 經騐秘方 欬嗽不 止 蝙蝠去翅足燒酒為末一錢 食後白湯下 壽域神方 小兒鬾病 以紅紗袋 盛夜明砂 佩之方 直指 一切疳毒 夜明砂五錢入瓦瓶内以精猪肉 三兩薄切入瓶内水煑熟了前以 肉與兒食飲其汁取下服中胎毒次用生薑四兩和 皮切炒同黄連末一兩糊丸黍米大米飲服日三次 心全㓜 鑑 聤耳出汁 夜明砂二錢麝香一字 為末拭浄摻之 聖惠 潰腫排膿 夜明砂一兩桂半兩乳香一分為末 入乾砂糖半兩井水調傅 直指方 腋下胡臭 夜明 砂末 䜴汁 調 風蚛牙痛 夜明砂炒吳茱茰湯泡炒等分為末 蟾酥和九麻子大綿褁二丸含之吐 延方普 濟 䴎鼠 纍壘二音 本經下品 校正 鼺䑕原在獸部今據 爾雅説文移入禽部 釋名鼺鼠 本 經 鼯䑕 爾 雅 耳䑕 山海 經 夷由 爾 雅 鴺 禽 經 飛生鳥 𢎞景時珍曰案許慎説文云䴎飛走且乳之鳥也故 字從鳥又名飛生本經從䑕以形似也此物肉翹連 尾飛不能上易至礧墜故謂之䴎俗謂癡 物為䴎義取乎此亦名鼯鼠與螻蛄同名 集解 别錄曰鼺䑕生山都平谷𢎞景曰此䑕即鼯䑕 飛生鳥也狀如蝙蝠大如䲭鳶毛紫色暗夜行 飛人取其皮毛與産婦持之令易生頌曰今湖嶺山 中多有之南人見之多以為怪宗奭曰關西山中甚 有毛極宻俱向下飛不能致逺人捕取皮為暖㡌時 珍曰案郭氏註爾雅云鼯䑕狀如小狐似蝙蝠肉翅 四足翅尾項脇毛皆紫赤色背上蒼艾色腹下黄色 喙頷雜白色脚短𤓰長尾長三尺許飛而乳子子即 隨母後聲如人呼食火烟能從髙赴下不能從下上 髙性喜夜鳴山海經云耳䑕狀如䑕兎首麋耳以其 尾飛食之不眯可禦百毒即此也其形翅聯四足 及尾與蝠同故曰以尾飛生嶺南者好食龍眼 氣味微温有毒主治墮胎令易産 本 經 發明 頌曰人取其皮毛與産婦臨蓐時持之令兒易 生而小品方乃入服藥用飛生一枚槐子故弩 箭羽各十四枚合擣丸梧子大以酒服二丸即易産 也時珍曰䴎能飛而且産故寢其皮懷其爪皆能催 生其性相感也濟生方治難産 金液丸用其腹下毛為丸服之 寒號蟲 宋開 寳 校正 自蟲部 入此 釋名鶡鴠 獨舂 屎名五靈脂 時珍曰楊氏丹鉛 錄謂寒號蟲即鶡 鵈今從之鶡鴠詩作盍旦禮作曷旦説文作䳚鴠廣 志作侃旦唐詩作渇旦皆隨義借名耳楊雄方言云 自關而西謂之鶡鴠自關而東謂之城旦亦曰倒懸 周魏宋楚謂之獨舂郭璞云鶡鴠夜鳴求旦之鳥夏 月毛盛冬月襍體晝夜鳴呌故曰寒號曰鶡旦古刑 有城旦春謂晝夜舂米也故又有城旦獨舂之名月 令云仲冬曷旦不鳴葢冬至陽生漸暖故也其屎 名五靈脂者謂狀如凝脂而受五行之靈氣也 集解 志曰五靈脂出北地寒號蟲糞也禹錫曰寒號 蟲四足有肉翅不能逺飛頌曰今惟河東州郡 有之五靈脂色黒如鐵采無時時珍曰曷旦乃候時 之鳥也五臺諸山甚多其狀如小鷄四足有肉翅夏 月毛采五色自鳴若曰鳯凰不如我至冬毛落如鳥 雛忍寒而號曰得過且過其屎恒集一處氣甚臊惡 粒大如豆采之有如糊者有粘塊如餹者人亦 以沙石雜而貨之凡用以餹心潤澤者為真 肉氣味甘温無毒主治食之補益人 汪 頴 五靈脂修治 頌曰此物多夾沙石絶難修治凡用 研為細末以酒飛去沙石晒乾收用 氣味甘温無毒 惡人參 損人 主治心腹冷氣小兒五疳辟 疫治腸風通利氣脈女子血閉 開 寳 療傷冷積 蘓 頌 凡血 崩過多者半炒半生酒服能行血止血治血氣刺痛 甚效 震 亨 止婦人經水過多赤帶不絶胎前産後血氣 諸痛男女一切心腹脇肋少腹諸痛疝痛血痢腸風 腹痛身體血痺刺痛肝瘧發寒熱反胃消渇及痰涎 挾血成窠血貫瞳子血凝齒痛重舌小兒驚風五癎 癲疾殺蟲解藥毒及蛇蠍蜈蚣傷 時 珍 發明 宗奭曰五靈脂引經有功不能生血此物入肝 最速也常有人病目中瞖往來不定此乃血所 病也肝受血則能視目病不治血為背理也用五靈 脂之藥而愈又有人被毒蛇所傷良久昏憒一老僧 以酒調藥二錢灌之遂甦仍以滓傅咬處少頃復灌 二錢其苦皆去問之乃五靈脂一兩雄黄半兩同為 末耳其后有中蛇毒者用之咸效時珍曰五靈脂足 厥隂肝經藥也氣味俱厚隂中之隂故入血分肝主 血諸痛皆屬于木諸蟲皆生于風故此藥能治血病 散血和血而止諸痛治驚癎除瘧痢消積化痰療疳 殺蟲治血痺血眼諸症皆屬肝經也失笑散不獨治 婦人心痛血痛凡男女老㓜一切心腹脇肋少腹痛 疝氣并胎前産後血氣作痛及血崩經溢百藥不效 者俱能奏功屢用屢騐真近世神方也又案李仲南 云五靈脂治崩中非止治血之藥乃去風之劑風動 物也衝任經虚被風傷襲營血以致崩中暴下與荆 芥防風治崩義同方悟古人識見深奥如此 此亦一説但未及肝血虚滯亦有生風之意 附方 舊六新 三十一 失笑散 治男女老少心痛腹痛少腹痛 小腸疝氣諸藥不效者能行能 止婦人妊娠心痛及産後心痛少腹痛血氣痛尤妙 用五靈脂蒲黄等分研末先以醋二盃調末熬成膏 入水一盞煎至七分連藥熱服未止再服一方以 酒代醋一方以醋糊和丸童尿酒服 和劑局方 紫 金丸 治産後惡露不快腰痛小腹如刺時作寒熱頭 痛不思飲食又治久有瘀血月水不調黄瘦不 食亦療心痛功與失笑散同以五靈脂水淘浄炒末 一兩以好米醋調希慢火熬膏入真蒲黄末和丸龍 眼大每服一丸以水與童子小便各半盞煎至七分 温服少頃再服惡露即下血塊經閉者酒磨服之 楊氏 産乳 靈脂散 治丈夫脾積氣痛婦人血崩諸痛飛過 五靈脂炒烟盡研末毎服一錢温酒調 下此藥氣惡難喫燒存性乃妙也或以酒水童便煎 服名抽刀散治産后心腹脇肋腰胯痛能散惡血如 心煩口渇者加炒蒲黄减半霹靂酒下腸風下血者 煎烏梅柏葉湯下中風麻痺痛者加草烏半錢同童 尿水酒煎服 永類鈐方 産后血運 治産婦血運不知人事用五 靈脂二兩半生半炒為末每 服一錢白水調下如口噤者 斡開灌之入喉即愈 圖經 産后腹痛 五靈脂香附 桃仁等分研 末醋糊丸服一百丸或用五靈脂末 神麴糊丸白术陳皮湯下 丹溪方 兒枕作痛 五靈 脂慢 炒研末酒服 二錢 産寳 血氣刺痛 五靈脂生研三錢酒一 盞煎沸熱服 靈苑方 卒暴 心痛 五靈脂炒一錢半乾薑炮三分 為末熱酒服立愈 事林廣記 心脾蟲痛 不拘 男女 用五靈脂㯽榔等分為末水煎石菖蒲調 服三錢作餅猪肉一二丸 海上仙方 小兒蚘痛 五靈脂末二錢靈礬火飛半錢每服一錢水一 盞煎五分温服當吐虫出愈 閻孝忠集效方 經血 不止 五靈脂炒烟盡研每服二錢當歸兩片酒 一盞煎六分熱服三五度取效 經效方 血崩 不止 頌曰用五靈脂十兩研末水五盌煎三盌去滓 澄清再煎為膏入神麴末二兩和丸梧子大每 服二十丸空心温酒下便止極效服集要用五 靈脂燒研以鐵杵錘燒紅淬酒調 以效為度 胎衣 不下 惡血冲心用五靈脂半生半炒 研末每服二錢温酒下 産寳 子腸脱出 五靈 脂燒 烟薰之先以塩 湯洗净 危氏 吐血嘔血 五靈脂一兩盧㑹三錢研 末滴水丸芡子大每漿水 化服二丸黄又治血妄行入胃吐不止五 靈脂一兩 茋半兩為末新汲水服二錢 吐逆不止 不拘男女連日粥飲湯藥不能下者即效五靈脂治 净為末狗膽汁和丸芡子大每服二丸煎生薑酒磨 化猛口熱吞不得潄口急 將温粥少許壓之 經驗 化食消氣 五靈脂一兩木 香半兩巴豆四 十枚煨熟去油為末糊丸菉豆 大毎白湯下五丸 普濟方 久瘧不止 或一日二 發或一日 二三發或二三日一發用五靈脂頭垢各一錢古城 石灰二錢研末飰丸皂子大每服一丸五更無根水 下即止神効 方也 海上 消渇飲水 竹籠散用五靈脂黑豆去皮 等分為末每服三錢冬𤓰皮 湯下無皮用葉亦可日二服不可更服熱藥宜八味 丸去附子加五味子若小渇者二三服即止 保命 集 中風癱緩 追魂散即五靈脂研末以水飛去上靣 黑濁下靣沙石研末每服二錢熱酒調 下日一服細服小 續命湯 竒效方 手足冷麻 冦曰風冷氣血閉手足 身體疼痛冷麻五靈脂 二兩沒藥一兩乳香半兩川烏頭一兩半炮去皮為 术滴水丸如彈子大每用一丸生薑温酒磨服 本 草衍 義 骨折腫痛 五靈脂白及各一兩乳香沒藥各三 錢為末熟水同香油調塗患處 乾 坤袐 韞 損傷接骨 五靈脂一兩茴香一錢為末先以乳 香末于極痛處傅上以小黄米粥塗 之乃摻二末于粥上帛褁木牌 子夾定三五日效 儒門事親 五疳潮熱 肚脹髪焦 不可用大 黄黄芩損傷胃氣恐生别症五靈脂水飛一兩胡黄 連五錢為末雄猪膽汁丸香米大每服一二十丸米 飲下鑑全 㓜心 欬嗽肺脹 皺肺丸用五靈脂二兩胡桃仁 八個柏子仁半兩研勻滴水和 丸小豆大每服二十 丸甘草湯下 普濟 痰血凝結 紫芝丸用五靈脂水 飛半夏湯泡等分為 末薑汁浸蒸餅丸梧子大 每飲下二十丸 百一方 酒積黄腫 五靈脂末一兩 入麝香少許飯 丸小豆大每米飲 下一丸 普濟方 目生浮瞖 五靈脂海螵蛸各等分 為細末熟猪肝日蘸食 經明目 驗方 重舌脹痛 五靈脂一兩淘浄為末 煎米醋漱 經驗良方 惡血齒痛 五靈脂末米醋煎 汁含咽 直指方 血痣潰血 一人舊有一痣偶抓破 血出一線七日不止欲 死或用五靈脂末摻上即 止也 楊拱醫方選要 血潰怪病 凡人目中白珠 渾黒而物如常 毛髪堅直如鐵條能飲食而不語如醉名曰血潰 以五靈脂為末湯服二錢即愈 夏子益竒疾方 大 風瘡癩 油調五靈脂末 塗之 摘𤣥方 蟲虺螫 凡蜈蚣蛇蠍毒虫 傷以五靈脂末塗 之立愈𤣥 金匱鈎 毒蛇傷螫 同 上 本草綱目卷四十八
欽定四庫全書 本草綱目卷四十九目録 禽之三 林禽類一十七種 斑鳩 嘉祐 青䳡 拾遺侯即 黄褐 鳲鳩 拾遺穀 即布 桑鳸 食物嘴 即蠟 伯勞 嘉祐 鸜鵒 唐本 百舌 拾遺 練鵲 嘉祐 鸎 食物 啄木鳥 嘉祐 慈烏 嘉祐 烏鴉 嘉祐 鵲 别録 山鵲 食物 鶻嘲 嘉祐 杜鵑 拾遺 鸚䳇 食物鳯秦吉 了鳥 附 右附方舊五新九 禽之四 山禽類一十一種 附二 種 鳯凰 拾遺 孔雀 别録 駝鳥 拾遺 鷹 本經 鵰 綱目 鶚 綱目鷹 即魚 鴟 别録 鴟鵂 拾遺 鴞 拾遺 鴆 别録 姑獲鳥 拾遺 治鳥 綱目足木 客獨 附 鬼車鳥 拾遺 諸鳥有毒 拾遺 右附方舊四新九 本草綱目卷四十九目録
欽定四庫全書 本草綱目卷四十九 明 李時珍 撰 禽之三 林禽類十七 種 附二種 斑鳩 宋嘉 祐 釋名斑隹 音 錐 錦鳩 范汪 方 鵓鳩 左傳 註 祝鳩 時珍曰鳩鵓 其聲也斑錦 其色也隹者尾短之名古者庖人以尸祝登尊俎謂 之祝鳩此皆鳩之大而有斑者其小而無斑者曰隹 曰 音葵曰荆鳩曰楚鳩也鳩之子曰䳕鳩曰役鳩 曰糠鳩曰即鷱曰辟鷱揚雄方言混列諸鳩不足據 集解 禹錫曰斑鳩是處有之春分化為黄褐侯秋分 化為斑䳡黄褐侯青䳡也宗奭曰斑鳩冇有斑 者有無斑者有灰色者有大者有小者雖有此數色 其用則一也嘗養之數年並不見春秋分變化時珍 曰鳴鳩能化鷹而斑鳩化黄褐侯之説不知所出處 今鳩小而灰色及大而班如梨花㸃者並不善鳴惟 項下斑如真珠者聲大能鳴可以作媒引鳩入藥尤 良鳩性慤孝而拙于為巢纔架數莖往往墮卵天将 雨即逐其雌霽則呼而反之故曰鷦巧 而危鳩拙而安或云雄呼晴雌呼雨 鳩肉氣味甘平無毒主治明目多食益氣助隂陽 嘉 祐 久 病虚損人食之補氣 宗 奭 食之令人不噎 時 珍 發明 時珍曰范汪方治目有斑䳡丸總録治目有錦 鳩丸倪惟賢氏謂斑鳩補腎故能明目竊謂鳩 能益氣則能明目矣不獨補腎已爾古者仲春羅氏 獻鳩以養國老仲秋授年老者以鳩杖云鳩性不噎 食之且復 助氣也 血主治熱飲解蠱毒良 時 珍 屎主治治聤耳出膿疼痛及耳中生盯矃同夜明沙 末等分吹之 時 珍 青䳡 音錐 拾遺 釋名黄褐侯 拾 遺 集解 蔵器曰黄褐侯状如鳩而緑褐色聲如小兒 吹竿時珍曰鳩有白鳩緑鳩今夏月出一種 糠鳩㣲帶紅色小而成羣掌禹錫所謂黄褐侯秋化 斑佳恐即此也好食桑椹及半夏苗昔有人食之過 多患喉痺醫用 生姜解之愈 肉氣味甘平無毒主治蟻瘻惡瘡五味淹炙食之極 美 蔵 器 安五臓助氣補虛損排膿活血并一切瘡癤癰 瘻 嘉 祐 鳲鳩 拾 遺 釋名布穀 列 子 鴶鵴 音戞 匊 獲穀 爾雅 註 郭公 蔵器曰布穀 鳲鳩也江東 呼為獲穀亦曰郭公北人名撥穀時珍曰布穀名多 皆各因其聲似而呼之如俗呼阿公阿㜑割麥插禾 脫却破袴之類皆因其鳴時可為農候故耳或云鳲 鳩即月令鳴鳩也鳴乃鳲字之訛亦通禽經及方言 並謂鳴鳩即戴 勝郭璞云非也 集解 蔵器曰布穀似鷂長尾牝牡飛鳴以翼相拂擊 時珍曰按毛詩疏義云鳲鳩大如鳩而帶黄色 啼鳴相呼而不相集不能為巢多居樹穴及空鵲巢 中哺子朝自上下暮自下上也二月穀雨後始鳴夏 至後乃止張華禽經註云仲春鷹化為鳩仲秋鳩復 化為鷹故鳩之目猶如鷹之目列子云鷂之為鸇鸇 之為布穀布穀久復為鷂是矣 禽經又云鳩生三子一為鶚 肉氣味甘温無毒主治安神定志令人少睡 汪 頴 脚脛骨主治令人夫妻相愛五月五日收帶之各一 男左女右云置水中自能相隨也 蔵 器 桑鳸 食 物 釋名竊脂 爾 雅 青雀 郭 璞 蠟觜雀 時珍曰鳸意同扈止也 左傳少皥氏以鳥名官 九鳸為九農正所以止民無淫也桑鳸乃鳸之在桑 間者其觜或淡白如脂或凝黄如蠟故古名竊脂俗 名蠟觜淺色曰竊陸機謂 其好盜食脂肉殆不然也 集解 時珍曰鳸鳥處處山林有之大如鴝鵒蒼褐色 有黄斑㸃好食粟稻詩云交交桑鳸有鶯其羽 是矣其觜喙㣲曲而厚壮光瑩或淺黄淺白或淺青 淺黒或淺𤣥淺丹鳸類有九種皆以喙色故聲音别 之非謂毛色也爾雅云春鳸鳻鶞夏鳸竊𤣥秋鳸竊 藍冬鳸竊黄桑鳸竊脂棘鳸竊丹行鳸唶唶宵鳸嘖 嘖老扈鷃鷃是矣今俗 多畜其雛教作戯舞 肉氣味甘温無毒主治肌肉虛羸益皮膚 汪 穎 伯勞 宋嘉 祐 釋名伯鷯 夏小 正註 博勞 詩 疏 伯趙 左 傳 鵙 豳詩 音臭 鴂 孟子音決 時珍曰按 曹植惡鳥論云鵙聲嗅嗅故以名之感隂氣而動殘 害之鳥也謂其為惡聲者愚人信之通士畧之世傳 尹吉甫信后妻之䜛殺子伯竒後化為此鳥故所鳴 之家以為凶者好事傅㑹之言也伯勞象其聲也伯 趙其色皂也 趙乃皂訛 集解 時珍曰伯勞即鷃也夏鳴冬止乃月令候時之 鳥本草不著形状而後人無識之者郭璞註爾 雅云鵙似鶷 而大服䖍云鶷 音轄乾白項鴉也 張華註禽經云伯勞形似鴝鵒鴝鵒喙黄伯勞喙黒 許慎説文云鴝鵒似鵙而有幘顔師古註漢書謂鴂 為子規王逸註楚詞謂鴂為巧婦揚雄方言謂鵙為 鶡鵙陳正敏遯齋閒覽謂鵙為梟李筆國史補謂鴂 為布穀楊慎丹鉛錄謂鵙為駕犁九說各異竊謂鵙 既可以候時必非希見之鳥今通攷其得失王說已 謬不必致辯據郭説則似今苦鳥據張許二說則似 今之百舌似鴝鵒而有幘者然鵙好單栖鳴則蛇結而 百舌不能制蛇為不同也據顔説則子規名鷤鴂音 弟桂伯勞名鴂音決且月令起于北方子規非北鳥 也據楊說鶡鵙乃寒號蟲惟晉地有之據陳說則謂 其目擊斷然以為梟矣而不具其形似與陳蔵器鴞 即梟之説不合而爾雅䲭鴞一名鸋鴂與此不同據 李説則布穀一名鴶鵴字音相近又與月令鳲鳩拂 其羽相犯據楊說則駕犁乃鷑鳩小如鴝鵒三月即 鳴與禮記五月鵙始鳴豳風七月鳴鵙之義不合八 説不同如此要之當以郭説為準案爾雅謂鵲鵙之 醜其飛也鬷歛足竦翅也既以鵲鵙並稱而今之苦 鳥大如鳩黒色以四月鳴其鳴曰苦苦又名姑惡人 多惡之俗以為婦被其姑苦死所化頗與伯竒之説 相近但不知其能制蛇否淮南子云伯勞之血塗金 人不 敢取 附録鷑鳩 時珍曰鷑鳩爾雅名鵧鷑音批及又曰 鴔音匹汲戴勝也一曰鵯鵊訛作批鵊鳥 羅願曰即祝鳩也江東謂之烏臼音匊又曰鴉䳎小 于烏能逐烏三月即鳴今俗謂之駕犁農人以為候 五更輒鳴曰架架格格至曙乃止故滇人呼為榨油 郎亦曰鐵鸚鵡能啄鷹鶻烏鵲乃隼屬也南人呼為 鳳凰皂𨽻汴人呼為夏雞古有催明之鳥名喚起者 盖即此也其鳥大如燕黑色長尾有岐頭上戴勝所 巢之處其類不得再巢必相鬭不已楊氏指此為 伯勞乃謂批鴂為䳾鷄俱誤矣月令三月戴勝降 于 桑 毛氣味平有毒主治小兒繼病取毛帶之繼病者母 有娠乳兒兒病如瘧痢他日相繼腹大或瘥或發他 人有娠相近亦能相繼也北人未識此病 嘉 祐 發明 時珍曰按淮南子云男子種蘭美而不芳繼子 得食肥而不澤情不相往来也益情在腹中之 子故也繼病亦作鬾病鬾乃小鬼之名 謂兒羸瘦如鬾鬼也大抵亦丁奚疳病 踏枝主治小兒語遲鞭之即速語 嘉 祐 發明 時珍曰案羅氏爾雅翼云本草言伯勞所踏樹 枝鞭小兒令速語者以其當萬物不能鳴時而 獨能鳴之故 以類求之也 鸜鵒 音劬欲 唐本草 釋名鴝鵒 周 禮 哵哵鳥 廣 韻 八哥 俗 名 寒臯 萬畢術時珍曰 此鳥好浴水其 晴瞿瞿然故名王氏字說以為其行欲也尾而足勾 故曰鴝鵒従勾從欲省亦通哵哵其聲也天寒欲雪 則羣飛如告故曰 寒臯臯者告也 集解 恭曰鸜鵒似鵙而有幘者是也蔵器曰五月五 日取雛剪去舌端即能效人言又可使取火也 時珍曰鸜鵒巢于鵲巢樹穴及人家屋脊中身首俱 黑兩翼下各有白㸃其舌如人舌剪剔能作人言嫩 則口黄老則口白頭上有幘者亦有無 幘者周禮鴝鵒不踰濟地氣使然也 肉氣味甘平無毒 詵曰 寒 主治五痔止血炙食或為散 飲服 唐 本 炙食一枚治吃噫下氣通靈 日 華 治老嗽臘月 臘日取得五味醃炙食或作羮食或搗散蜜丸服之 非臘日者不可用 孟 詵 附方 目晴主治和乳汁研滴目中令人目明能見霄外之 物 蔵 器 百舌 拾 遺 釋名反舌 鶷 音轄軋時珍曰按易通云能反復 如百鳥之音故名鶷鳥亦象聲今 俗呼為牛屎哵哥為其形似 鴝鵒而氣臭也梵書名舎羅 集解 蔵器肖百舌今之鶯也時珍曰百舌處處有之 居樹孔窟穴中状如鴝鵒而小身畧長灰黑色 㣲有斑㸃喙亦尖黒行則頭俯好食蚯蚓立春後則 鳴囀不已夏至後則無聲十月後則蔵蟄人或畜之 冬月則死月令仲夏反舌無聲即此蔡邕以為蝦蟇 者非矣陳氏謂即鶯服䖍通俗文以鶷 為白脰鳥 者亦非矣音雖相 似而毛色不同 肉氣味 缺 主治炙食治小兒久不語及殺蟲 蔵 器 窠及糞主治諸蟲咬研末塗之 蔵 器 練鵲 宋嘉 祐 集解 禹錫曰練鵲似鴝鵒而小黑褐色食槐子者佳 冬春間采之時珍曰其尾鵒長白毛如練帶者 是也禽經云冠鳥性勇纓鳥性樂帶鳥性仁張 華云帶鳥練鵲之類是也今俗呼為拖白練 氣味甘温平無毒主治益氣治風疾細剉炒香袋盛 浸酒中毎日取酒温飲服之 嘉 祐 鸎 食 物 釋名黄鳥 詩 經 黄鸝 説 文 黧黄 爾 雅 倉庚 月令商爾 雅作 庚 青鳥 左 傳 黄伯勞 時珍曰禽經云鸎鳴嚶嚶故名或云鸎項 有文故從賏賏項飾也或作鶯鳥羽有文 也詩云有鶯其羽是矣其色黄而帶黧故有黄鸝諸 名陸機云齊人謂之搏黍周人謂之楚雀幽州謂之 黄鸝秦人謂之黄鸝鶹淮人謂之黄伯 勞唐𤣥宗呼為金衣公子或謂之黄袍 集解 時珍曰鸎處處有之大于鸜鵒雌雄雙飛體毛 黄色羽及尾有黒色相間黑眉尖觜青脚立春 後即鳴麥黄椹熟時尤甚其音圓滑如織機聲乃應 節趨時之鳥也月令云仲春倉庚鳴說文云倉庚鳴 則蠶生冬月則蔵蟄入田塘 中以泥自裹如卵至春始出 肉氣味甘温無毒主治補益陽氣助脾 汪 頴 食之不妬 時 珍 發明 頴曰此鳥感春陽先鳴所以補人時珍曰按山 海經云黄鳥食之不妬楊夔止妬論云梁武帝 郄后性妬或言倉庚為膳 療妬遂令茹之妬果減半 啄木鳥 宋嘉 祐 釋名斲木 爾 雅 鴷 時珍曰此鳥斲裂樹木取蠧食故 名禽經云鴷志在木鵜志在水 集解 禹錫曰異物志云啄木有大有小有褐有斑褐 者是䳄斑者是雄穿木食蠧俗云雷公采藥吏 所化也山中一種大如鵲青黒色頭上有紅毛者土 人呼為山啄木時珍曰啄木小者如雀大者如鴉面 如桃花喙足皆青色剛爪利觜觜如錐長數寸舌長 于咮其端有針刺啄得蠧以舌鈎出食之博物志云 此鳥能以觜畫字令蟲自出魯至剛云今閩廣蜀人 巫家收其符字以收驚療瘡毒也其山啄木頭上有 赤毛野人呼為火老鴉能食火炭王元之詩云淮南 啄木大如鴉頂似仙鶴堆丹砂即此也亦入藥用其 功相 同 肉氣味甘酸平無毒主治痔瘻及牙齒疳䘌蟲牙燒 存性研末納孔子中不過三次 嘉 祐 追勞蟲治風癎 時 珍 發明 禹錫曰淮南子云啄木愈齲以類相攝也荆楚 嵗時記云野人以五月五日取啄木主齒痛時 珍曰追勞治癎治瘻 皆取制蟲之義也 附方 舊一 新二 瘻瘡膿水 不止不合用啄木一隻或火老 鴉亦可䀋泥固濟煆存性研末 酒下二錢匕 姚大夫方 追勞取蟲 用啄木禽一隻硃砂四兩精 猪肉四兩餓令一晝夜将二 味和勻服之至盡以䀋泥固濟煅一夜五更取出勿 打破連泥埋入土中三尺次日取出破開入銀石器 内研末以無灰酒入麝香少許作一服須謹候安排 待蟲出速鉗入油鍋煎之後服局方嘉禾散一劑 胡雲翺 經騐方 多年癎病 取臘月啄木鳥一箇無灰酒三升 先以瓦礶鋪荆芥穂一寸厚安鳥 于上再以穂盖一寸傾酒入内鹽泥固濟炭火煅之 酒乾為度放冷取出為末入石膏二兩鐵粉一兩炮 附子一兩硃砂麝香各一分龍腦一錢共研勻毎服 一錢先服温水三兩口以温酒一盞調服即卧發時 又一服間日再服不過 十服即愈 保幼大全 舌主治齲齒作痛以綿裹尖咬之 梅 師 附方 新 一 啄木散 治蟲牙啄木舌一枚巴豆一枚研勻 毎以猪騣一莖㸃少許于牙根上立 瘥惠 聖 血主治庚日向西熱飲令人面色如朱光彩射人 時 珍 嶁出 神書 腦主治 魯至剛俊靈機要云三月三日取啄木以丹 砂大青拌肉餌之一年取腦和雄黄半錢作 十丸每日向東水服一丸久能 變形怒則如神鬼喜則常人也 慈烏 宋嘉 祐 釋名慈鴉 嘉 祐 孝烏 説 文 寒鴉 時珍曰烏字篆文象形 鴉亦作鵶禽經鵶鳴啞 啞故謂之鵶此鳥初生母哺六十日長則反哺六 十日可謂慈孝矣北人謂之寒鴉冬月尤甚也 集解 禹錫曰慈鴉北土極多似烏鴉而小多羣飛作 鴉鴉聲不羶臭可食時珍曰烏有四種小而純 黑小觜反哺者慈烏也似慈烏而大觜腹下白不反 哺者雅烏也似雅烏而大白項者燕烏也似鴉烏而 小赤觜穴居者山烏也山烏一名鷁出西方燕烏一 名白脰一名鬼雀一名鶷 音轄軋禽經云慈烏反 哺白脰不祥人觜善警𤣥烏吟夜又云烏 鳥背飛而向啼也又蜀徼有火鴉能銜火 肉氣味酸鹹平無毒主治補勞治瘦助氣止咳嗽骨 蒸羸弱者和五味醃炙食之良 嘉祐詵曰北帝攝鬼 録中亦曰慈鴉卵 烏鴉 宋嘉 祐 釋名鴉烏 小爾 雅 老雅 雅與 鴉同 鸒 音 預 鵯鶋 音匹 居 楚烏 詩義 問 大觜烏 禽 經 集解 時珍曰烏鴉大觜而性貪鷙好鳥善避繒繳古 有鴉經以占吉凶然北人喜鴉惡鵲南人喜鵲 惡鴉惟師曠以白 項者為不祥近之 肉氣味酸澀平無毒 詵曰肉澀臭不可食止可治病 蔵器曰肉及卵食之令人昏忘 把其毛亦然盖未 必昏為其羶臭耳 主治瘦病欬嗽骨蒸勞疾臘月以 瓦瓶泥固燒存性為末每飲服一錢又治小兒癎疾 及鬼魅 嘉 祐 治暗風癎疾及五勞七傷吐血欬嗽殺蟲 時 珍 發明 頌曰烏鴉今人多用治急風而本經不著宜于 臘月捕取翅羽觜足全者泥固煅過入藥治諸 風烏犀丸中用之見和劑局方時珍曰聖濟總録治 破傷中風牙闗𦂳急四肢强直有金烏散煅過入藥 品多 不録 附方 新 五 五勞七傷 吐血欬嗽烏鴉一枚栝樓穰一枚 白礬少許入鴉肚中縫扎煑熟作 四服方壽 域神 暗風癎疾 用臘月烏鴉一箇鹽泥固濟于 瓶中煅過放冷取出為末入硃 砂末半兩毎服一錢酒下日三服不過十日愈子又 方用渾烏鴉一箇瓶固煅研胡桃七枚蒼耳心 七 枚為末每服一錢空心 熱酒下 並保幼大全 疝氣偏墜 即前胡桃蒼耳方 加入新生兒衣一 副煅研入 之 同上 經脉不通 積血不散用烏鴉散主之烏鴉 去皮毛炙三分當歸焙好墨各 三分延胡索炒蒲黄炒水蛭以糯米炒過各半兩 芫青糯米炒過一分為末每服一錢酒下 總錄 虛 勞瘵疾 烏鴉一隻絞死去毛腸入人參片花椒各五 錢縫合水煑熟食以湯下鴉骨參椒焙研棗 肉丸服食吴 球便民 療 烏目氣味無毒主治吞之令人見諸魅或研汁注目 中夜能見鬼 蔵 器 頭主治土蜂瘻燒灰傅之 聖 恵 心主治卒得欬嗽炙熟食之 肘 后 膽主治㸃風眼紅爛 時 珍 翅羽主治従髙墜下瘀血搶心面青氣短者取右翅 七枚燒研酒服當吐血便愈 蘇頌后 出肘 治鍼刺入肉以 三五枚炙焦研末醋調傅之數次即出甚效又治小 兒痘瘡不出復入 時 珍 附方 新 一 痘瘡復陷 十二月取老鴉左翅辰日燒灰用 獖猪血和丸芡子大毎服一丸以 獖猪尾血同温水化服當 出也 聞人規痘疹論 鵲 别録 下品 釋名飛駁鳥 陶宏 景 喜鵲 食 經 乾鵲 新語時珍曰鵲篆 文作舄象形鵲鳴 唶唶故謂之鵲鵲色駁雜故謂之駁靈能報喜故謂 之喜性最惡濕故謂之乾佛經謂之芻尼小説謂之 神 女 集解 時珍曰鵲烏屬也大如鴉而長尾尖觜黑爪緑 背白腹尾翮黑白駁雜上下飛鳴以音感而孕 以視而抱季冬始巢開户背太嵗向太乙知来嵗風 多巢必卑下故曰乾鵲知来往往知往段成式云鵲 有隠巢木如梁令鷙鳥不見人若見之主富貴也鵲 至秋則毛毨頭秃淮南子云鵲矢中蝟蝟即反而受 啄火勝 金也 雄鵲肉氣味甘寒無毒 日華 曰涼 主治石淋消結熱可燒 作灰以石投中解散者是雄也 别録蔵器曰燒灰淋 汁飲之令淋石自下 治消渇疾去風及大小腸澀并四肢煩熱胸膈痰結 婦人不可食 蘇 頌 冬至埋鵲于圊前辟時疾温氣 時珍 出 肘 后 發明 𢎞景曰凡鳥之䳄雄難别者其翼左覆右者是 雄右覆左者是䳄又燒毛作屑納水中沈者是 䳄浮者是雄今云投石 恐止是鵲餘鳥未必爾 腦主治 𢎞景曰五月五日取鵲腦入術家用時珍曰 按淮南萬畢術云丙寅鵲腦令人相思髙誘 註云取鵲腦䳄雄各一道中燒之丙寅日入酒中飲 令人相思又媚藥方中亦有用之者則陶氏所謂術 家者亦 此類耳 巢主治多年者燒之水服療顛狂鬼魅及蠱毒仍呼 祟物名號亦傅瘻瘡良 日 華 正旦燒灰撒門内辟盜其 重巢柴燒研飲服方寸匕一日三服治積年漏下不 斷困篤者一月取效 時珍出洞天録及千金方 重巢者連年重産之巢也 附方 新 一 小便不禁 重鵲巢中草一箇燒灰毎服二錢 匕以薔薇根皮二錢煎湯服之日 二恵 聖 山鵲 食 物 釋名鷽 渥學二音 爾雅 音汗 同上 山鷓 俗 名 青嘴烏 酉陽 雜爼 集解 時珍曰山鵲處處山林有之状如鵲而烏色有 文采赤嘴赤足尾長不能逺飛亦能食鷄雀諺 云朝鷽叫晴暮鷽叫雨説文以此為知来事之鳥字 説云能效鷹鸇之聲而性惡其類相值則搏者皆指 此也鄭樵以為喜鵲誤矣有文 采如戴花勝人名戴鵀戴鳻 氣味甘温無毒主治食之解諸果毒 汪 頴 鶻嘲 宋嘉祐音鶻 骨猾二 釋名鶻鵃 爾 雅 鶻鳩 左 傳 屈鳩 爾 雅 鷽鳩 渥學 二音 阿鵴 雜 俎 鷜 音藍呂時珍曰其目似鶻其形似鷽鷽山鵲也其聲 啁嘲其尾屈促其羽如繿縷故有諸名阿鵴乃鷽鳩 之訛也陸佃云凡鳥朝鳴曰嘲夜鳴曰㖡此鳥 喜朝鳴故也禽經云林鳥朝嘲水鳥夜㖡是矣 集解 禹錫曰鶻嘲南北總有似山鵲而小短尾有青 毛冠多聲青黑色在深林間飛翔不逺北人呼 為 鷜鳥東都賦云鶻嘲春鳴是也時珍曰此鳥春 来秋去好食桑椹易醉而性淫或云鶻嘲即戴勝未 審是否鄭樵以 為鸜鵒非矣 肉氣味鹹平無毒主治助氣益脾胃主頭風目眩煑 炙食之頓盡一枚至驗 嘉祐頭今江東俚人呼頭風 為瘇 先従兩項邊筋起直 上入頭頭悶 目眩者是矣 杜䳌 拾 遺 釋名杜宇 禽 經 子嶲 音 攜 子規 亦作 秭歸 鶗鴂 音弟桂亦 作鷤鴂 催歸 亦作 思歸 怨鳥周燕 説 文 陽雀 時珍曰蜀人見鵑而思杜宇 故呼杜䳌説者遂謂杜宇化 鵑誤矣鵑與子巂子規鶗鴂催歸諸名皆因其聲似 各隨方音呼之而已其鳴若曰不如歸去諺云陽雀 叫鶗鴂央是矣禽經云江左曰子規蜀右曰杜宇甌 越曰怨鳥服䖍注漢書以鷤鴂為伯勞誤矣名同物 異也伯勞一名 鴂音决不音桂 集解 蔵器曰杜鵑小如鷂鳴呼不已蜀王本紀云杜 宇為望帝淫其臣鱉靈妻乃禪位亡去時子規 鳥鳴故蜀人見䳌鳴而悲望帝荆楚嵗時記云杜䳌 初鳴先聞者主别離學其聲令人吐血登厠聞之不 祥厭法但作狗聲應之異苑云有人山行見一羣聊 學之嘔血便殞人言此鳥啼至血出乃止故有嘔血 之事時珍曰杜䳌出蜀中今南方亦有之状如雀鷂 而色慘黒赤口有小冠春暮即鳴夜啼達旦鳴必向 北至夏尤甚晝夜不止其聲哀切田家候之以興農 事惟食蟲蠧不能為巢居他巢生子冬月則蔵蟄 肉氣味甘平無毒主治瘡瘻有蟲薄切炙熱貼之蟲 盡乃已 時 珍 發明 時珍曰按呂氏春秋云肉之美者 巂燕之翠則昔人亦嘗食之矣 鸚䳇 食 物 釋名鸚哥 俗 名 乾臯 時珍曰按字説云鸚䳇如嬰兒之 學母語故字従嬰母亦作鸚鵡熊 太古云大者為鸚䳇小者為鸚哥則䳇義又取乎 此師曠謂之乾臯李昉呼為隴客梵書謂之臊佗 集解 時珍曰鸚䳇有數種緑鸚䳇出隴蜀而滇南交 廣近海諸地尤多大如烏鵲數百羣飛南人以 為鮓食紅鸚䳇紫赤色大亦如之白鸚䳇出西洋南 番大如母鷄五色鸚䳇出海外諸國大于白而小于 緑者性尤慧利俱丹咮鈎吻長尾赤足金睛深目上 下目瞼皆能眨動舌如嬰兒其趾前後各二異于衆 鳥其性畏寒即發顫如瘴而死飼以餘甘子可解或 云摩其背則瘖或云雄者喙變丹雌者喙黑不變張 思正倦逰録云海中有黄魚能化鸚䳇此必又 一種也有秦吉了鳥鳯皆能人言並附于左 附録秦吉了 時珍曰即了哥也唐書作結遼鳥番音 也出嶺南容管亷邕諸州峒中大如鸜 鵒紺黒色夾腦有黄肉冠如人耳丹咮黄距人舌人 目目下連頸有深黄文頂尾有分縫能效人言音頗 雄重用熟鷄子和飯 飼之亦有白色者 鳥鳯 按范成大虞衡志云鳥鳯 出桂海左右兩江峒中大 如喜鵲紺碧色項毛似雄鷄頭上有冠尾垂二弱骨 長一尺四五寸至秒始有毛其形畧似鳯音聲清越 如笙簫能度小曲合宮商又能 為百烏之音彼處亦自難得 鸚䳇肉氣味甘鹹温無毒主治食之已虛嗽 汪 頴 禽之四 山禽類一十三種附一種 鳯凰 拾 遺 釋名瑞鶠 時珍曰禽經云雄鳯雌凰亦曰瑞鶠鶠者 百鳥偃伏也羽蟲三百六十鳯為之長故 從鳥従凡凡總也古作朋 字象形凰者美也大也 集解 時珍曰鳯南方朱鳥也按韓詩外傳云鳯之象 鴻前麟後燕頷鷄喙蛇頸魚尾鸛顙鴛顋龍文 龜背羽備五采髙四五尺翺翔四海天下有道則見 其翼若竿其聲若簫不啄生蟲不折生草不羣居不 侣行非梧桐不棲非竹實不食非醴泉不飲山海經 云丹穴之山有鳥状如鷄五采而文飲食自然自歌 自舞見則天下安寧蔡衡云象鳯有四赤多者鳯青 多者鸞黄多者鵷紫多者鸑鷟白多者鷫鸘又羣書 立名各異文繁不録按羅存齊爾雅翼云南恩州北 甘山壁立千仭猿狖不能至鳯凰巢其上惟食蟲魚 遇大風雨飄墮其雛小 者猶如鶴而足差短 鳯凰臺氣味辛平無毒主治勞損積血利血脉安神 治驚邪癲癎鷄癎發熱狂走水磨服之 蔵 器 發明 蔵器曰鳯凰脚下白物如石者名鳯凰臺鳯 雖靈鳥時或来儀候其棲止處掘土二三尺 取之状如圓石白似卵者是也然鳯非梧桐不棲非 竹實不食那復近地而有臺入土乎正物有自然之 理不可曉也今有鳯處未必有竹有竹處未必有鳯 恐是麟鳯洲有之如漢時所貢續弦膠煎鳯髓造成 者曷足怪哉時珍曰按呂氏春秋云流沙之西丹山 之南有鳯鳥之卵沃民所食則所産之地不以為異 也續絃膠洞㝠記以為鸞血作成故雷公炮炙論云 斷弦折劍遇鸞血而如初陳氏以為鳯髓所作要皆 誑言不 必深辯 孔雀 别録 下品 釋名越鳥 時珍曰孔大也李昉呼為 南客梵書謂之摩由邏 集解 𢎞景曰出廣益諸州方家罕用恭曰交廣多有 劒南元無時珍曰按南方異物志云孔雀交趾 雷羅諸州甚多生髙山喬木之上大如雁髙三四尺 不減于鶴細頸隆背頭裁三毛長寸許數十羣飛棲 逰岡陵晨則鳴聲相和其聲曰都䕶雌者短尾無金 翠雄者三年尾尚小五年乃長二三尺夏則脫毛至 春復生自背至尾有圓文五色金翠相繞如錢自愛 其尾山棲必先擇置尾之地雨則尾重不能髙飛南 人因往捕之或暗伺其過生斷其尾以為方物若回 顧則金翠頓減矣山人養其雛為媒或探其卵雞伏 出之飼以猪腸生菜之屬聞人拍手歌舞則舞其性妬 見采服者必啄之北户録云孔雀不匹以音影相接 而孕或雌鳴下風雄鳴上風亦孕冀越集云孔雀雖 有雌雄将乳時登木哀鳴蛇至即交故其血膽猶傷 人禽經云孔見蛇 則宛而躍者是矣 肉氣味鹹涼㣲毒 蔵器曰 無毒 主治解藥毒蠱毒 日 華 發明 時珍曰按紀聞云山谷夷人多食之或以為脯 腊味如雞鶩能解百毒人食其肉者自後服藥 必不效為其解毒也又續博物志云李 衛公言鵞驚鬼孔雀辟惡鵁鶄厭火 血主治生飲解蠱毒良 日 華 發明 時珍曰熊太古言孔雀與蛇交故血膽皆傷人 而日華及異物志言其血與首能解大毒似不 相合按孔雀之肉既能解毒何血獨傷人耶盖亦猶 雉與蛇交時即有毒而蛇伏蟄時即無毒之意耳 屎氣味㣲寒主治女子帶下小便不利 别 録 治崩中帶 下可傅惡瘡 日 華 尾氣味有毒 宗奭曰不可入 目令人昏翳 駝鳥 拾 遺 釋名駝蹄鷄 綱 目 食火鷄 同 上 骨托禽 時珍曰駝象形 托亦駝字之訛 集解 蔵器曰駝鳥如駝生西戎髙宗永徽中吐火羅 獻之髙七尺足如槖駝鼓翅而行日三百里食 銅鐵也時珍曰此亦是鳥也能食物所不能食者按草 李延壽後魏書云波斯國有鳥形如駝能飛不髙食 與肉亦噉火日行七百里郭義恭廣志云安息國貢 大雀雁身駝蹄蒼色舉頭髙七八尺張翅丈餘食大 麥其卵如甕其名駝鳥劉郁西域記云富浪有大鳥 駝蹄髙丈餘食火炭卵大如升費信星槎録云竹步 國阿丹國俱出駝蹄鷄髙者六七尺其蹄如駝彭乘 墨客揮犀云骨托禽出河州状如鵰髙三尺餘其名 自呼能食鐵石宋祁唐書云開元初康國貢駝鳥卵 鄭曉吾學編云洪武初三佛臍國貢火鷄大于鶴長 三四尺頸足亦似鶴銳嘴軟紅冠毛色如青羊足二 指利爪能傷人腹致死食火炭諸書所記稍有不同 實皆一 物也 屎氣味無毒主治人誤吞鐵石入腹食之立消 蔵 器 鷹 本經 中品 釋名角鷹 綱 目 鷞鳩 時珍曰鷹以膺擊故謂之鷹其頂 有毛角故曰角鷹其性爽猛故曰 鷞鳩昔少皥氏以鳥官名有祝鳩鳲鳩鶻鳩睢鳩鷞 鳩五氏盖鷹與鳩同氣禪化故得稱鳩也禽經云小 而鷙者皆曰隼大而鷙者皆曰鳩是矣爾雅翼云在 北為鷹在南為鷂一云大為鷹小為鷂梵書謂之嘶 那 夜 集解 時珍曰鷹出遼海者上北地及東北胡者次之 北人多取雛養之南人八九月以媒取之乃鳥 之疏暴者有雉鷹兔鷹其類以季夏之月習擊孟秋 之月祭鳥隋魏彦深鷹賦頗詳其畧云資金方之猛 氣擅火徳之炎精指重十字尾貴合盧嘴同鈎利脚 等荆枯或白如散花或黒如㸃漆大文若錦細斑似 纈身重若金爪剛如鐵毛衣屢改厥色無常寅生酉 就總號為黄二周作鷂三嵗成蒼雌則體大雄則形 小察之為易調之實難薑以取熱酒以排寒生于窟急 者好眠巢于木者常立雙骹長者起遲六翮短者飛 肉氣味 缺 主治食之治野狐邪魅 蔵 器 頭主治五痔燒灰飲服 藥 性 治痔瘻燒灰入麝香少許 酥酒服之治頭風眩運一枚燒灰酒服 時珍出王右 軍法帖及温 隠居海 上方 附方 新 一 頭目虛運 車風一箇即鷹頭也去毛焙川 芎一兩為末酒服三錢 選竒 觜及爪主治五痔狐魅燒灰水服 蔵 器 睛主治和乳汁研之日三注眼中三日見碧霄中物 忌烟熏 藥 性 骨主治傷損接骨燒灰每服二錢酒服隨病上下食 前食後 時 珍 毛主治斷酒水煮汁飲即止酒也 屎白氣味㣲寒有小毒主治傷撻滅痕 本 經 燒灰酒 服治中惡 藥 性 燒灰酒服方寸匕主邪惡勿令本人 知 蘇 恭 消虚積殺勞蟲去面皰䵟 時 珍 發明 𢎞景曰單用不能滅瘢湏合 殭蠶衣魚之屬為膏乃效 附方 舊二 新四 奶癖 冦曰凡小兒膈下硬如有物乃俗 名奶癖者也只服温脾化積丸藥 不可轉瀉用黄鷹屎一錢蜜佗僧一兩舶上硫黄錢 一分丁香二十一箇為末毎服一字三嵗已上半 用乳汁或白麵湯調下並不轉瀉一復時取下青黒 物後服補藥以醋石榴皮炙黒半兩蛜 一分木香 一分麝香半錢為末毎服 一錢薄酒調下連喫二服 面皰 鷹屎白二分胡粉一 分蜜和傅之 外臺 滅痕 千金用鷹屎白和人精傅日三 二兩殭蠶一兩半為末蜜和傅 聖恵用鷹屎 總錄用鷹屎 白白附子各一兩為末醋 和傅日三五次痕滅止 食哽 鷹糞燒灰水服 方寸匕 外臺 鵰 音凋 綱目 釋名鷲 音就經 山海 鷻 說文音團時珍曰禽經云鷹以膺 之鶻以猾之隼 以尹之鵰以周 之鷲以就之鷻以搏之皆言其 擊搏之異也梵書謂之掲羅闍 集解 時珍曰鵰似鷹而大尾長翅短土黄色鷙悍 多力盤旋空中無細不覩皂鵰即鷲也出北 地色皂青鵰出遼東最俊者謂之海東青羌鷲出西 南夷黄頭赤目五色皆備鵰類能搏鴻鵠獐鹿犬豕 又有虎鷹翼廣丈餘能摶虎也鷹鵰雖鷙而畏燕子 物無大小也其翮可為箭羽劉郁西域記云皂鵰一 産三卵者内有一卵化犬短毛灰色與犬無異但尾 背有羽毛數莖耳隨母影而走所逐無不獲者謂之 鷹背 狗 骨氣味 缺 主治折傷斷骨燒灰毎服二錢酒下在上 食後在下食前骨即接如初 時珍出 接骨方 發明 時珍曰鷹鶚鵰骨皆能接骨盖鷙鳥 之力在骨故以骨治骨從其類也 屎主治諸鳥獸骨硬燒灰酒服方寸匕 時珍出外 臺袐要 鶚 綱 目 釋名魚鷹 禽 經 鵰鷄 詩 疏 睢䧱 周 詩 王睢 音 疽 沸波 淮南 子 下窟 烏 時珍曰鶚状可愕故謂之鶚其視睢健故謂之睢 能入穴取食故謂之下窟烏翺翔水上扇魚令出 故曰沸波禽經云王睢魚 鷹也尾上白者曰白鷢 集解 時珍曰鶚鵰類也似鷹而土黄色深目好峙雄雌 相得鷙而有别交則雙翔别則異處能翺翔水上 捕魚食江表人呼為食魚鷹亦啖蛇詩云闗闗睢鳩 在河之洲即此其肉腥惡不可食陸機以為鷲揚雄 以為白鷢黄氏以為杜鵑皆誤矣禽經云鳩生三 子一為鶚鳩尸鳩也杜預以王睢為尸鳩或以此 也 骨主治接骨 時 珍 附方 新 一 接骨 用下窟烏即鶚也取骨燒存性以古銅 錢一箇煅紅醋淬七次為末等分酒服 一錢不可過多病在下空心在上食後服極 有效驗須先夾縳定乃服此 唐藺道人方 觜主治蛇咬燒存性研末一半酒服一半塗之 時 珍 鴟 别録 下品 釋名雀鷹 詩 疏 鳶 詩 經 鷣 音 淫 隼 本作鵻 音筍 鷂 時珍曰鴟鳶二 字篆文象形一 云鴟其聲也鳶攫物如射也隼擊物隼也鷂目擊遥 也詩疏云隼有數種通稱為鷂雀鷹春化布穀爾雅 謂之茅鴟齊人謂之擊正或謂之題肩 爾雅云鷣負雀也梵書謂之阿黎耶 集解 𢎞景曰鴟即俗呼老鴟者又有鵰鶚並相似而 大時珍曰鴟似鷹而稍小其尾如舵極善髙翔 専捉鷄雀鴟類有數種按禽經云善搏者曰鷂竊𤣥 者曰鵰骨曰鶻瞭曰鷂展曰鸇奪曰鵽又云鶻生三 子一為鴟鶻小于鴟而最猛捷能擊鳩鴿亦名鷸子 一名籠脫鸇色青向風展翅迅揺搏捕鳥雀鳴則大 風一名晨風鵽小于鸇其脰上下亦取鳥雀如攘掇 一名鷸子又月令二月鷹化為鳩七月鳩化為鷹荘 子云鷂為鸇鸇為布榖布穀復為鷂皆指此屬也隼 鶻雖鷙而有義故曰鷹不擊伏隼不擊胎鶻握鳩而 自暖乃至旦而見釋 此皆殺中有仁也 鴟頭修治 𢎞景曰雖不限雌雄雄者當勝用須㣲 炙不用蠧者古方治頭面方有鴟頭酒 氣味鹹平無毒 時珍曰按段成式云唐肅宗張后専 權毎進酒置鴟腦于内云令人乆醉 健忘則鴟頭 亦有㣲毒矣 主治頭風目眩顛倒癎疾 别 錄 附方 舊 二 癲癎瘈瘲 飛鴟頭三枚鉛丹一斤為末蜜丸 梧子大毎酒服三丸日三次 千 金 方 旋風眩冒 鴟頭丸用鴟頭一枚炒黄真䕡茹白术 各一兩川椒半兩炒去汁為末蜜和丸 梧子大毎酒下 二十丸 聖恵 肉氣味 缺 主治食之治癲癎 孟 詵 食之消鷄肉鵪鶉成 積 時 珍 骨主治鼻衂不止取老鴟翅闗大骨㣲炙研末吹之 時珍總出 聖濟 録 鴟鵂 拾 遺 釋名角鴟 說 文 怪鴟 爾 雅 雚 音 丸 老兔 爾 雅 鉤鵅 音 格 鵋䳢 音忌 欺 轂轆鷹 蜀人 所呼 呼咵鷹 楚人 所呼 夜食鷹 吴人所呼時珍曰 其状似鴟而有毛 角故曰鴟曰角曰雚雚字象鳥頭目有角形也老兔也 象頭目形鵂怪皆不祥也鈎鵅轂轆呼咵皆其聲似 蜀人又訛鉤 格為鬼各哥 集解 蔵器曰鈎鵅即爾雅鵋䳢也江東呼為鈎鵅其室 状似鴟有角怪鳥也夜飛晝伏入城城空入室 空常在一處則無害若聞其聲如笑者宜速去之北 土有訓狐二物相似各有其類訓狐聲呼其名兩目 如猫兒大如鴝鵒作笑聲當有人死又有鵂鶹亦是 其類㣲小而黄夜能入人家拾人手爪知人吉凶有 人獲之嗉中猶有爪甲故除爪甲者埋之户内為此 也時珍曰此物有二種鴟鵂大如鴟鷹黄黒斑色頭 目如猫有毛角兩耳晝伏夜出鳴則雌雄相喚其聲 如老人初若呼後若笑所至多不祥荘子云鴟鵂夜 拾蚤察毫末晝出而不見丘山何承天纂文云鴟鵂 白日不見人夜能拾蚤虱俗訛蚤為人爪妄矣一種 鵂鶹大如鴝鵒毛色如鷂頭目亦如猫鳴則後竅應 之其聲連囀如云休留休留故名曰鵂鶹江東呼為 車載板楚人呼為快扛鳥蜀人呼為春哥兒皆言其 鳴主有人死也試之亦驗說文謂之䲵音爵言其小 也蔵器所謂訓狐者乃鴞也所謂鵂鶹者乃鴟鵂之 小者也並誤矣周禮硩蔟氏掌覆夭鳥之巢以方書 十日之號十二支之號十二辰之號十二嵗之號二 十有八宿之號懸其巢則去續博物志云鵂鶹鸛鵲 其抱 以聒 肉氣味 缺 主治瘧疾用一隻去毛腸油 食之 時珍 出 隂憲 副方 附方 新 一 風虛眩運 大頭鷹閉殺去毛煮食以骨 燒存性酒服 便民食療 肝主治入法術家用 時 珍 鴞 拾 遺 釋名梟鴟 音 嬌 土梟 爾 雅 山鴞 音 灼 鷄鴞 十六 國史 鵩 漢 書 訓狐 拾 遺 流離 詩 經 魂 時珍曰鴞梟訓狐其聲也鵩其色如服 色也俚人訛訓狐為幸胡者是也鴟與 鴞二物也周公合而詠之後人遂以鴟鴞為一鳥誤 矣 字韻書無攷當作匈擁切 魂流離言其不祥 也吴球方作逐魂梟長則食母故古 人夏至磔之而其字従鳥首在木上 集解 蔵器曰鴞即梟也一名鵩吴人呼為 魂惡聲 鳥也賈誼云鵩似鴞其實一物也入室主人當 去此鳥盛午不見物夜則飛行常入人家捕鼠食周 禮硩蔟氏掌覆夭鳥之巢註云惡鳴之鳥若鴞鵩鬼 車之屬時珍曰鴞鵩鵂鶹梟皆惡鳥也說者往往混 註賈誼謂鵩似鴞蔵器謂鴞與訓狐為二物許慎張 華謂鴞鵩鵂鶹為一物王逸謂鵩即訓狐陳正敏謂 梟為伯勞宗懔謂土梟為鴝鵒各執一説今通攷據 并咨詢野人則鴞梟鵩訓狐一物也鵂鶹一物也蔵 器所謂訓狐之状者鵂鶹也鴞即今俗所呼幸胡者 是也處處山林時有之少美好而長醜惡状如母鷄 有斑文頭如鴝鵒目如猫目其名自呼好食桑椹古 人多食之故禮云不食鴞胖謂脇側薄弱也荘子云 見彈而求鴞炙前涼錄云張天錫言北方美物桑椹 甘香鷄鴞革饗皆指此物也按巴蜀異物志云鵩如 小鷄體有文色土俗因名之不能逺飛行不出域盛 宏之荆州記云巫縣有鳥如雌鷄其名為鴞楚人謂 之鵩陸機詩疏云鴞大如鳩綠色入人家凶賈誼所 賦鵩是也其肉甚美可為羮臛炙食劉恂嶺表録云 北方梟鳴人以為怪南中晝夜飛鳴與鳥鵲無異桂 林人家家羅取使捕鼠以為勝狸也合諸說觀之則 鴞鵩訓狐之為一物明矣又按郭義恭廣志云鴞楚 鳩所生也不能孳乳如騾駏驉焉然梟長則食母是 自能孳乳矣抑所食者即鴆耶淮南子云甑瓦投之 能止梟鳴 性相勝也 肉氣味甘温無毒主治鼠瘻炙食之 蔵 器 風癎噎食病 時 珍 附方 新 二 風癎 風癎攷寳鑑第九卷名神應 丹惺神散醫方大成下册 噎食 取鵩 鳥未 生毛者一對用黄泥固濟煅存性為 末毎服一匙以温酒服 壽域神方 頭主治痘瘡黑陷用臘月者一二枚燒灰酒服之當起 時珍保出雲 岐子 命集 目主治吞之令人夜見鬼物 蔵 器 鴆 音沈去聲 别録下品 校正 自外類 移于此 釋名䲰日 與運日同 别録 同力鳥 陶宏 景 集解 别録白鴆生南海𢎞景曰鴆與䲰日是兩種鴆 鳥状如孔雀五色雜斑髙大黑頸赤喙出廣之 深山中䲰日状如黒傖鷄作聲似云同力故江東人 呼為同力鳥並啖蛇人誤食其肉立死並療蛇毒昔 人用鴆毛為毒酒故名鴆酒頃不復爾又海中有物 赤色状如龍名海薑亦有大毒甚于鴆羽恭曰鴆鳥 出商州以南江嶺間大有人皆諳識其肉腥有毒不 堪啖云羽畫酒殺人亦是浪證郭璞云鴆大如鵰長 頸赤喙食蛇説文廣雅淮南子皆以鴆為䲰日交廣 人亦云䲰日即鴆一名同力鳥更無如孔雀者陶為 人所誑也時珍曰按爾雅翼云鴆似鷹而大状如鴞 紫黒色赤喙黑目頸長七八寸雄名運日雌名隂諧 運日鳴則晴隂諧鳴則雨食蛇及橡實知木石有蛇 即為禹步以禁之須臾木倒石崩而蛇出也蛇入口 即爛其屎溺着石石皆黄爛飲水處百蟲吸之皆死 惟得犀角即解其毒又楊亷夫鐵厓集云鴆出蘄州 黄梅山中状類訓狐聲如擊腰鼓巢于 大木之顛巢下數十步皆草不生也 毛氣味有大毒入五臓爛殺人 别 録 喙主治帶之殺蝮蛇毒 别録時珍曰蛇中人 刮末塗之登時愈也 姑獲鳥 拾 遺 釋名乳母鳥 𤣥中 記 夜行遊女 同 天帝少女 同 無辜鳥 同 隠飛 𤣥中 記 鬼鳥 拾 遺 譩譆 杜預左 傳注 鉤星 嵗時記時珍 曰昔人言此 鳥産婦所化隂慝 為妖故有諸名 集解 蔵器曰姑獲能收人魂魄𤣥中記云姑獲鳥鬼 神類也衣毛為飛鳥脫毛為女人云是産婦死 後化作故胸前有兩乳喜取人子養為己子凡有小 兒家不可夜露衣物此鳥夜飛以血㸃之為誌兒輒 病驚癎及疳疾謂之無辜疳也荆川多有之亦謂之 鬼鳥周禮庭氏以救日之弓救月之矢射矢鳥即此 也時珍曰此鳥純雌無雄 七八月夜飛害人尤毒 治鳥 綱 目 集解 時珍曰按千寳搜神記云越地深山有治鳥大 如鳩青色穿樹作巢大如五六升器口徑數寸 飭以土堊赤白相間状如射侯伐木者見此樹即避 之犯之則能役虎害人燒人廬舍白日見之鳥形也 夜聞其鳴鳥聲也時或作人形長三尺入澗中取蟹 就人間火炙食山人謂之越祀之祖又段成式酉陽 雜俎云俗説昔有人遇洪水食都樹皮餓死化為此 物居樹根者為猪都居樹中者為人都居樹尾者為 鳥都烏都左脇下有鏡印濶一寸一分南人食其窠 味如木芝也竊謂獸有山都山 木客而鳥亦有治 鳥山蕭木客鳥此皆戾氣所賦 同受而異形者與今附于左 附録木客鳥 時珍曰按異物志云木客鳥大如鵲千 百為羣飛集有度俗呼黄白色有翼有 綬飛獨髙者為君長居前正赤者為五伯正黒者為 鈐下緗色雜赤者為功曹左脇有白帶者為主簿各 有章色廬陵 郡東有之 獨足鳥 一名山蕭鳥廣州志云獨足鳥閩廣有之大 如鵠其色蒼其聲自呼臨海志云獨足文身 赤口晝伏夜飛或時晝出羣鳥噪之惟食蟲豸不食 稻粱聲如人嘯将雨轉鳴即孔子所謂一足之鳥商 羊者也山海經云羭次之山有鳥状如梟人面而一 足名曰槖蜚音肥冬則蟄服之不畏雷孫愐唐韻云 土精也似雁一 足黄色毁之殺人 窠表主治作履 治脚氣 時珍俎 出雜 鬼車鳥 拾 遺 釋名鬼鳥 拾 遺 九頭鳥 同 上 蒼鸆 白澤 圖 竒鶬 時珍曰鬼車 妖鳥也取周 易載鬼一車之義似 鶬而異故曰竒鶬 集解 蔵器曰鬼車晦暝則飛鳴能入人家收人魂氣 相傳此鳥昔有十首犬囓其一猶餘九首其一 常滴血血着人家則凶荆楚人夜聞其飛嗚但滅燈 打門捩狗耳以厭之言其畏狗也白澤圖蒼鸆有九 首及孔子與子夏見竒鶬九首皆此物也荆楚嵗時 頭以為姑獲者非矣二鳥相似故同名鬼鳥時珍曰 鬼車状如鵂鶹而大者翼廣丈許晝盲夜瞭見火光 輒墮按劉恂嶺表録云鬼車出秦中而嶺外尤多春 夏之交稍遇隂晦則飛鳴而過聲如刀車嗚愛入人 家鑠人魂氣血滴之家必有凶咎便民圖云冬月鬼 車夜飛鳴聲自北而南謂之出巢主雨自南而北謂 之歸巢主晴周宻齊東野語云宋李夀翁守長沙曽 捕得此鳥状類野鳬赤色身圓如箕十頸環簇有九 頭其一獨無而滴鮮血毎頸兩翼飛則霍霍並進又 周漢公主病此鳥飛至砧石即薨嗚 呼怪氣所鍾妖異如此不可不知 諸鳥有毒 拾 遺 凡鳥自死目閉 自死足不伸 白鳥𤣥首 𤣥鳥 白首 三足 四距 六指 四翼 異形異色 並不可食食之殺人 本草綱目卷四十九
欽定四庫全書 本草綱目卷五十目録 獸部 李時珍曰獸地產也豢者曰畜周制庖人供六畜 馬牛雞 羊犬豕 六 獸 麇鹿狼麕 兔野豕也 辨其死生鮮薧之物獸人辨其名物凡祭 祀賔客供其死獸生獸皮毛筋骨入于玉府冥氏攻猛 獸穴氏攻蟄獸鳴呼聖人之于養生事死辨物用物之 道可謂慎且備矣後世如黄羊黄鼠今為御供犏尾貂 皮盛為時用山獺之異狗寳之功皆服食所須而典籍 失載羵羊之問宣父獨知鼨鼠之對終軍能究地生之羊 彭侯之肉非博雅君子孰能别之况物之性理萬殊人 之用舍宜慎盖不但多識其名而已也於是集諸獸之 可供膳食藥物服器者為獸部凡八十六種分為五類 曰畜曰獸曰鼠曰寓 爾雅釋獸有䑕屬寓屬邢昺註曰 猴類漸肖于人寄寓山林故曰寓 屬曰怪 舊本獸部三品共五十八種今併入五種移 一種入鱗部一種入禽部自蟲部移入三種 神農本草經十五種 梁陶𢎞 景註 名醫别録十二種 梁陶𢎞 景註 唐本草八種 唐蘇 恭 本草拾遺一十五種 唐陳 藏器 炮炙論一種 唐雷 斆 蜀本草一種 蜀韓 保昇 開寳本草四種 宋馬 志 嘉祐本草一種 宋掌 禹錫 圖經本草一種 宋蘇 頌 證類本草一種 宋唐 慎微 本草衍義一種 宋寇 宗奭 日用本草一種 元吳 瑞 食物本草一種 明汪 頴 食鑑本草一種 明寗 原 本草綱目二十三種 明李 時珍 附註 魏李當之藥録 齊徐之才藥對 吳普本草性 唐甄權藥 宋雷斆炮炙 孫思邈千金 唐李珣海藥 唐孟詵食療 楊損之刪繁食性 南唐陳士良 蕭炳四聲日華 宋人大明 金張元素珍珠囊 李杲法象 王好古湯液遺 元朱震亨補 明汪機㑹編 王綸集要 陳嘉謨蒙詮 獸之一 畜類二十八種 附七 種 豕 本經 狗 本經 羊 本經封大尾羊胡羊洮羊 羊 羊地生羊羵羊附 黄牛 綱目 牛 本經 馬 本經 驢 唐本 騾 食鑑 駝 開寳 駱 唐本 酥 别録 醍醐 唐本 乳腐 嘉祐 阿膠 本經 黄明膠 綱目 牛黄 本經 鮓荅 綱目 狗寳 綱目 底野迦 唐本 諸血 拾遺 諸朽骨 拾遺 震肉 拾遺 敗鼓皮 别録 氊 拾遺 六畜爪甲蹄 本經 六畜心 綱目 諸肉有毒 拾遺 解諸肉毒 綱目 右附方舊一百五十六新五百三十七 本草綱目卷五十目録
欽定四庫全書 本草綱目卷五十上 明 李時珍 撰 獸之一 畜類二十八 種 附七種 豕 本經 下品 釋名猪 本 經 豚 同 上 豭 音 加 彘 音 滯 豶 音墳時珍曰説文豕字 象毛足而後有尾林氏 小説云豕食不潔故謂之豕坎為豕水畜而性趨下 也牡曰豭曰牙牝曰彘曰豝曰䝏牡去勢曰豶四蹄 白曰 豬髙五尺曰 豕之子曰豬曰豚曰豰一子 曰特二子曰師三子曰豵末子曰么生三月曰豯六 月曰䝋何承天纂文云梁州曰䝕河南曰彘吳楚曰 豨漁陽以大豬為豝齊徐以小豬為䝒頌曰揚雄曰 燕朝鮮謂豬為豭闗東謂之彘南楚曰豨吳揚曰豬 其實一種也禮記謂之剛鬛崔豹古今注謂之㕘軍 集解 頌曰凡豬骨細筋多髙大有重百餘斤食物至 寡甚易畜養之甚易生息時珍曰豬天下畜之 而各有不同生青兖徐淮者耳大生燕冀者皮厚生 梁雍者足短生遼東者頭白生豫州者味短生江南 者耳小謂之江豬生嶺南者白而極肥豬孕 四月而生在畜屬水在卦屬坎在禽應室星 豭豬肉氣味酸冷無毒 凡豬肉苦㣲寒有小毒 江豬肉酸平有小毒 豚肉辛平有小毒 别録曰豭 豬肉治疾 凡豬肉能閉血脉弱筋骨虚人肌不可久食病人金 瘡者尤甚思邈曰他豬肉久食令人少子精發宿病 豚肉久食令人徧體筋肉碎痛乏氣江豬多食令人 體重作脯少有腥氣詵曰久食殺藥動風發疾傷寒 瘧疾痰痼痔漏諸疾食之必再發時珍曰北豬味薄 煮之汁清南豬味厚煮之汁濃毒尤甚入藥用純黒 豭豬凡白豬花豬 豬牝豬病豬黄臕豬米豬並不 可食黄臕煑之汁黄米豬肉中有米説文豕食于星 下則生息米周禮豕盲視而交睫者星皆指此也令 反烏梅桔梗黄連胡黄連犯之令人瀉利及蒼耳 人動風合生薑食生面䵟發風合蕎麥食落毛髪患 風病合葵菜食少氣合百花菜吴茱萸食發痔疾合 胡荽食爛人臍合牛肉食生蟲合羊肝雞子鯽魚豆 黄食滯氣合龜鼈肉食傷人凡煮豬肉得皂莢子桑 白皮髙良薑黄蠟不發 風氣得舊籬篾易熟也 主治療狂病久不愈 别 録 壓丹石解熱毒宜肥熱人食 之 拾 遺 補腎氣虚竭 千 金 療水銀風并中土坑惡氣 日 華 發明 時珍曰按錢乙法小兒疳病麝香丸以豬膽和 丸豬肝湯服疳渴者以豬肉湯或燖豬湯服其 意盖以豬屬水而氣寒能去火熱耶虚𢎞景曰豬為 用最多惟肉不宜多食令人暴肥盖 風所致也震 亨曰豬肉補氣世俗以為補誤矣惟補陽爾今之虛 損者不在陽而在隂以肉補隂是以火濟水盖肉性 入胃便作濕熱熱生痰痰生則氣不降而諸證作矣 諺云豬不薑食之發大風中年血氣衰面發黒䵟也 韓 曰凡肉有補惟豬 肉無補人習之化也 附方 舊五新 十五 禁口痢疾 臘肉脯煨熟食之 炒 李樓竒方 小兒刮腸 痢疾禁口閉目至重者精豬肉一兩薄切炙香以膩 粉末半錢鋪上令食或置鼻頭聞香自然要食也 活幼 口議 上氣欬嗽 煩滿用猪肉切作鎚子 豬脂煎熟食之 心鏡 浮腫脹滿 不 食 用豬脊肉一雙切生 以蒜薤食之 心鏡 身腫攻心 用生豬肉以漿水洗 壓乾切膾蒜薤啖之 一日三次下氣去風乃 外國方也 張文仲方 破傷風腫 新殺豬肉乗熱割 片貼患處連換三 片其腫立 消 簡便 白虎風病 用豬肉三串以大麻子一合酒 半盞相和口含噀上将肉擘向 病處呪曰相州張如意張得興是汝白虎本師 急出乃安肉于床下瘥則送于路神驗 近效 風狂 歌笑 行走不休用豭豬一斤煮熟切膾和 醬食或羮粥炒任服之食醤心鏡 解丹石毒 發熱困篤用肥豬肉五斤葱薤半斤煮食或作臛 食必腹鳴毒下以水淘之沙石盡則愈 千金翼 解 鍾乳毒 下利不止食豬肉 則愈 千金翼 服石英法 白石英一斤袋 盛水三斗煎四 丹以豬肉一斤鹽䜴 煮食一日一作同上 傷損不食 凡打撲傷損三五日 水食不入口用生豬 肉二大錢打爛温水洗去血水再擂爛以隂陽湯打 和以半錢用鷄毛送入咽内却以隂陽湯灌下之其 食蟲聞香 開瘀血而上胸中自然開解此乃損血 凝聚心間蟲食血飽他物蟲不来探故也謂之騙通 之法 邵氏 打傷青腫 炙豬肉榻 之 千金 小兒重舌 取三家屠肉 切指大摩舌 上立啼 千金方 小兒痘瘡 豬肉煮汁洗 之 譚氏方 小兒火丹 豬肉切 片貼之 漆瘡作癢 宜啖豬肉嚼穄 穀塗之 千金 男女隂蝕 肥豬肉煮汁洗 不過二十斤瘥 金千 方 山行辟蛭 山中草木枝上有石蛭着人足則穿 肌入肉中害人但以蠟豬膏和鹽塗 足脛趾即不着 人也 千金方 竹刺入肉 多年燻肉切片包 之即出 救急方 豭豬頭肉 已下並用豭豬 者良豶豬亦可 氣味有毒 時珍曰按生生 編云豬肉毒惟 在首故有病者 食之生風發疾 主治寒熱五癃鬼毒 千 金 同五味煮食 補虛乏氣力去驚癎五痔下丹石亦發風氣 食 療 臘豬頭燒灰治魚臍瘡 發明 時珍曰按名醫錄云學究任道病體瘡腫黒状 狹而長北醫王通曰此魚臍瘡也一因風毒藴 結二因氣血凝滯三因誤食人汗而然乃以一異散 敷之日數易而愈懇求其方曰但雪𤣥一味耳任遍 訪四方無知之者有名醫郝允曰聖恵方治此用臘 豬頭燒灰鷄卵白調傅即此也又圖纂云五月戊辰 日以豬頭祀竈所求如意以臘豬耳 懸梁上令人豐足此亦厭禳之物也 項肉 俗名槽頭肉 肥脆能動風 主治酒積面黄腹脹以一兩切如 泥合甘遂末一錢作丸紙裹煨香食之酒下當利出 酒布袋也 時珍濟 出普 脂膏修治 時珍曰凡凝者為肪為脂釋者為膏為油 臘月煉净收用恭曰十二月上亥日取入 新瓶埋亥地百日用之名膒脂毎升入鷄子白十四 枚更良𢎞景曰勿令中水臘月者厯年不壊項下膏 謂之負革肪入 道家煉五金用 氣味甘㣲寒無毒 反烏梅 梅子 主治煎膏藥解斑蝥芫青 毒 别 録 解地膽亭長野葛硫黄毒諸肝毒利腸胃通小 便除五疸水腫生毛髪 時 珍 破冷結散宿血 孫思 邈 利血 脉散風熱潤肺入膏藥主諸瘡 蘇 頌 殺蟲治皮膚風塗 惡瘡 日 華 治癰疽 蘇 恭 悦皮膚作手膏不皸裂 陶宏 景 胎産 衣不下以酒多服佳 徐之 才 鬐膏生髪恱面 别 録 附方 舊五新 二千八 傷寒時氣 豬膏如彈丸温水化 服日三次 肘后方 五種疸 疾 黄疸轂疸酒疸黒疸女勞疸黄汗如黄蘗汁用 豬脂一斤温熱服日三當利乃愈 肘后方 赤 白帶下 煉豬脂三合酒五合 煎沸頓服 千金方 小便不通 豬脂一斤水 二升煎三沸 飲之立通 千金方 闗格閉塞 豬脂薑汁各二升㣲火煎至二 升下酒五合和煎分服 千金 痘瘡便秘 四五日用肥豬臕一塊水煑熟切如豆大 與食自然蔵府滋潤痂疕易落無損于兒 仲陳文 方 卒中五 尸仲景用豬脂一鷄子苦酒 一升煑沸灌之 肘后方 中諸肝 毒 豬膏頓服一 升 千金方 食髪成瘕 心腹作痛咽間如有蟲上 下嗜食與油者是也用豬 脂二升酒三升煑 三沸服日三次 上氣欬嗽 豬肪四兩煑百沸以来 切和醤醋食之 心鏡 肺熱暴瘖 豬脂油一斤煉過入白蜜一斤再煉少頃 濾净冷定不時挑服一匙即愈無疾常服 亦潤肺 萬氏方 小兒噤風 小兒百日内風噤口中有物如 蝸牛或如黄頭白蟲者薄豬肪 擦之即消 聖恵方 小兒蚘病 嬴瘦豬膏服 之 千金方 産後虚汗 豬膏姜 汁白蜜 各一升酒五合煎五上五 下毎服方寸匕 千金翼 胞衣不下 豬脂一兩水一 盞煎五七沸服 之當下 聖恵方 吹奶寒熱 用豬肪冷水浸搨熱即 易之立效 子母秘錄 髮落不 生 以酢泔洗净布揩令熱以臘豬脂入 生鐵煑三沸塗之遍生 千金翼 冬月唇裂 煉 過 豬脂日日塗之 十便良方 熱毒攻手 腫痛欲脫豬膏和 羊屎塗之 外臺 手足皴 破 豬脂着熱酒中 洗乏 千金方 代指疼痛 豬膏和白墡土 傅之 小品方 口瘡塞咽 用豬膏白蜜一斤黄連末一兩合煎 取汁熬稠每服棗許日五服 千金 疥瘡有蟲 豬膏 煎芫 花塗之 肘后 鼠瘻瘰 用豬膏淹生地黄 煑六七沸塗之 漏瘡不合 以紙 粘臘 豬脂納瘡中日五 夜三 千金翼 漆瘡作痒 豬膏頻塗 之 千金 咽喉骨哽 吞 豬 膏一團不瘥更 吞之 千金方 身面疣目 以豬脂揩之令血出少 許神騐不可知 千金 誤吞 鐵釘 豬脂多食令飽自 然裹出 普濟方 雜物入目 豬脂煑取水面如 油者仰卧去枕㸃 鼻中不過數度與 物俱出 聖惠方 蜈蚣入耳 炙豬肪掩耳 自出 梅師 蟲蟻入耳 方法 同上 發背發乳 豬脂切片冷水浸貼日易 四五十片甚妙急救方 腦氣味甘寒有毒 時珍曰禮記云食豚去腦孫真人 食忌云豬腦損男子陽道臨房不 能行事酒後尤不可食延壽書云 今人以鹽酒食豬腦是自引賊也 主治風眩腦鳴凍 瘡 别 録 主癰腫塗紙上貼之乾則易治手足皸裂出血 以酒化洗併塗之 時 珍 附方 新 一 喉痺已破 瘡口痛者豬腦髓蒸熟入 薑醋喫之即愈 普濟方 髓氣味甘寒無毒主治撲損惡瘡 頌 塗小兒解顱頭 瘡及臍腫眉瘡瘑疥服之補骨髓益虛勞 時 珍 發明 時珍曰按丹溪治虚損補隂丸多用豬脊髓 和丸取其通腎命以骨入骨以髓補髓也 附方 新 七 骨蒸勞傷 豬脊髓一條豬膽汁一枚童便一 盞柴胡前胡胡黄連烏梅各一錢 韭白七根同煎七分温服不過 三服其效如神 瑞竹堂方 小兒顱解 豬牙車骨 煎取髓傅 三日方 千金 小兒臍腫 豬頰車髓十二銖杏 仁半兩研傅 千金 小兒眉瘡 豬 頸 骨髓六七枚白膠香二錢同入 銅器熬傅待冷為末麻油調塗 小兒瘑瘡 豬牙車骨 年久者槌 碎炙令髓出熱 取塗之 小品 小兒頭瘡 豬 骨中髓和膩粉成劑 火中煨香研末先温鹽水 洗浄敷之亦治肥 瘡出汗 普濟方 小兒疳瘡 方同 上 血氣味鹹平無毒 思邈曰澀平忌時珍曰服地黄何首 烏諸補藥者 之云能損陽也同黄 豆食 滯氣 主治生血療賁豚暴氣及海外瘴氣 日 華 中風絶 傷頭風眩運及淋 蘇 恭 卒下血不止清酒和炒食之 思 邈 清油炒食治嘈雜有蟲 時 珍 壓丹石解諸毒 吴 瑞 發明 時珍曰按陳自明云婦人嘈雜皆血液淚汗變 而為痰或言是血嘈多以豬血炒食而愈盖以 血導血歸原之意爾此固一說然亦有 蚘蟲作嘈雜者蟲得血腥則飽而伏也 附方 新 五 交接隂毒 腹痛欲死豭豬血乗 熱和酒飲之 肘后 中滿腹脹 旦 食 不能暮食用不着鹽水豬血漉去水晒 乾為末酒服取洩甚效 李樓竒方 杖瘡血出 豬 血 一升石灰七升和劑燒灰再以水和 丸又燒凡三次為末敷之效 外臺 中射罔毒 豬血 飲之 即解 肘后 蜈蚣入腹 豬血灌之或飽食少 頃飲桐油當吐出 心血主治調硃砂末服治驚癎顛疾 吴 瑞 治卒惡死及 痘瘡倒靨 時 珍 發明 時珍曰古方治驚風癲疾痘疾多用豬心血盖 以心歸心以血導血之意用尾血者取其動而 不息也豬為水畜其血性寒而能解毒制陽故也韓 飛霞云豬心血能引藥入本經實非其補沈存中云 豬血得龍腦直 入心經是矣 附方 新 三 心病邪熱 蕊珠丸用豬心血一箇淀花末一 匙硃砂末一兩同研丸梧子大毎 酒服二十 丸 竒效 痘瘡黑陷 臘月收豶豬心血瓶乾之毎用 一錢入龍腦少許研匀酒服須 臾紅活神效無乾血 用生血 沈存中方 婦人催生 開骨膏用豬心血和 乳香末丸梧子大硃 砂為衣面東酒吞一丸 未下再服 婦人良方 尾血主治痘瘡倒靨用一匙 調龍腦少許新汲水服又治卒中惡死 時 珍 附方 舊一 新一 卒中惡死 斷豬尾取血飲并縛豚枕之即 活此乃長桑君授扁鵲法也出 魏夫人傳 肘后方 蛇入七孔 割母豬尾血滴入 即出也 千金方 心氣味甘鹹平無毒 頌曰多食耗心氣 不可合吴茱茰食 主治驚邪憂 恚 别 録 虚悸氣逆婦人産後中風血氣驚恐 思 邈 補血不 足虚劣 蘇 頌 五臓主小兒驚癎出汗 蘇 恭 發明 劉完素曰豬水畜也 故心可以鎮恍惚 附方 舊一 新三 心虚自汗 不睡者用豶豬心一箇帶血破 開入人參當歸各二兩煑熟去 藥食之不過數服 即愈 證治要訣 心虚嗽血 沉香末一錢半夏七枚 入豬心中以小便濕紙 包煨熟去半夏食 之 證治要訣 産後風邪 心虚驚悸用豬心一枚 五䜴汁煑食之 心鏡 急心疼痛 豬心一枚每蔵入胡 椒一粒同鹽酒煑食 肝 入藥用 子肝 氣味苦温無毒 時珍曰餌藥人不可食之 合魚鱠食生癰疽合鯉魚 腸子食傷人神合鵪鶉食生面䵟延壽書云豬 臨殺驚氣入心絶氣歸肝俱不可多食必傷人 主治 小兒驚癎 蘇 恭 切作生以薑醋食主脚氣當微洩若先 利即勿服 蔵 器 治冷勞臓虚冷洩久滑赤白帶下以一 葉薄批揾着訶子末炙之再揾再炙盡末半兩空腹 細嚼陳米飲送下 蘇 頌 補肝明目療肝虚浮腫 時 珍 發明 時珍曰肝主蔵血故諸血病用為嚮導入肝千 金翼治痢疾有豬肝丸治脫肛有豬肝散諸眼 目方多有豬肝 散皆此意也 附方 舊六 新八 休息痢疾 豶豬肝一具切片杏仁炒一兩 於淨鍋内一重肝一重杏仁入 童子小便二升文火煎 乾取食日一次 千金 浮腫脹滿 不下食豬肝一具 洗切着葱䜴薑椒 炙食之或單煑 羹亦可 心鏡 身面卒腫 生豬肝一具細切醋洗 入蒜醋食之勿用鹽 腫 自足起 方法 同上 風毒脚氣 豬肝作生膾 食之取利 水腫溲澀 豬肝 尖三 塊菉豆四撮陳倉米一合同 水煑粥食毒從小便出也 中蠱腹痛 支太醫秘方 以豬肝一具 蜜一升共煎分二十 服或為丸服 肘后 食即汗出 乃脾胃虚也豬肝一 斤薄切瓦焙乾為末 煑白粥布絞汁衆手丸梧子大 空心飲下五十丸日五 心鏡 目難逺視 肝虚也豬 肝一具細 切去皮膜葱白一握用䜴汁作羹 待熟下雞子三箇食之 普濟方 肝熱目赤 瘮痛用 豬肝一 具薄切水洗浄以五 味食之 食醫心鏡 牙疳危急 豬肝一具煑熟蘸赤 芍藥末任意食之後 服平胃散二三 貼即效 節要 女人隂痒 炙豬肝納入當 有蟲出 肘后 打擊青腫 炙豬肝貼 之 千金 急勞疾悴 日晚即寒熱驚悸煩渇用豶豬 肝一具切絲生甘草末十五兩 於鐺中布肝一重摻甘草一重以盡為度取童便五 升文武火煑乾擣爛衆手丸梧子大每空心米飲下 二十丸漸加三 十丸 聖惠方 脾 俗名 聯貼 氣味澀平無毒 時珍曰諸獸脾味如泥其屬 土也可驗思邈曰凡六畜脾 人一生 莫食之 主治脾胃虚熱同陳橘紅人參生姜葱白陳 米煑羹食之 蘇 頌 附方 新 二 脾積痞塊 豬脾七箇每箇用新針一箇刺爛 以皮硝一錢擦之七箇並同以瓷 器盛七日鐵器焙乾又用水紅花子七錢同搗為末 以無灰酒空心調下一年以下者一服可愈五年以 下者二服十年以下 者三服 保壽堂方 瘧發無時 胡椒吳茱萸高良薑 各二錢為末以豬脾 一條作膾炒熟一半滚藥一半不滚以墨記定並作 錕鈍煑熟有藥者吞之無藥者嚼下一服效衛生家 寳 方 肺氣味甘微寒無毒 頌曰得大麻仁良若與白花菜 合食令人氣滯發霍亂八月和 飴食至 冬發疽 主治補肺 蘇 頌 療肺虚欬嗽以一具竹刀切片 麻油炒熟同粥食又治肺虚嗽血煑蘸薏苡仁末食 之 時珍諸出 要訣 方 腎 俗名 腰子 氣味鹹冷無毒 思邈曰平日華曰雖補腎而 久食令人少子詵曰久食令 人傷腎頌曰冬月不可 食損人真氣兼發虚壅 主治理腎氣通膀胱 别 録 補膀 胱水臓暖膝治耳聾 日 蕐 補虚壯氣消積滯 蘇 頌 除冷利 孫思 邈 止消渇治産勞虚汗下痢崩中 時 珍 發明 時珍曰豬腎别録謂其理腎氣通膀胱日蕐亦 曰補水臓膀胱暖腰膝而又曰雖補腎久食令 人少子孟詵亦曰久食令人腎虚兩相矛盾如此何 哉盖豬腎性寒不能補命門精氣方藥所用借其引 導而已别録理字通字最為有理日蕐暖腰膝補膀 胱水臓之說為非矣腎有虚熱者宜食之若腎氣虚 寒者非所宜矣今人不達此意往往食豬腎為補不 可不審又千金治消渇有豬腎薺苨湯補腎虚勞損 諸病有腎瀝湯方甚多皆用豬 羊腎煑湯煎藥俱是引導之意 附方 舊四新 十九 腎虚遺精 多汗夜夢鬼交用豬腎一枚 切開去膜入附子末一錢濕 紙褁煨熟空心食之飲酒一 盃不過三五服效 經騐方 腎虚隂痿 羸瘦精衰少 力用豶豬腎 一對切片枸杞葉半斤以豉汁 一盞同椒鹽煑羹食 經驗方 腎虚腰痛 用豬腰子 一枚切片 以椒鹽淹去腥水入杜仲末三錢在 内荷葉包煨食之酒下本草權度 閃肭腰痛 用豶 豬腎 一枚批片鹽椒淹過入甘遂末三錢 荷葉包煨熟食酒送下 儒門事親 老人耳聾 豬腎 一對 去膜切以粳米二合葱白二根薤白七根人參 二分防風一分為末同煑粥食 奉親養老方 老人 脚氣 嘔逆者用豬腎一對以醋蒜五味治食之日作 一服或以葱白粳米同煑粥食亦可 奉親養 老 方 卒然腫滿 用豬腎批開入甘遂末一錢紙裹煨熟 食以小便利為效否則再服 肘后方 肘傷冷痛 豬腎一對桂心二兩水八 升煑三升分三服 肘后 卒得欬嗽 豬腎 二枚 乾薑三兩水七升煑二 升稍服取汁 肘后方 久嗽不瘥 豬腎二枚入椒四 七粒水煑啖之 張文 仲方 心氣虚損 豬腰子一枚水二碗煑至一碗半切 碎入人參當歸各半兩煑至八分喫 腰子以汁送下未盡者同 滓作丸服 百一選方 酒積面黄 腹脹不消豬腰 子一箇批開七 刀葛根粉一錢摻上合定毎邊炙三遍半手 扯作六塊空心喫之米湯送下 聖濟總録 久泄不 止 豬腎一箇批開摻骨碎補末煨 熟食之神效 頻湖集簡方 赤白下痢 腰痛用 豬腎二 枚研爛入陳皮椒醤作餛 飩空心食之 食醫心鏡 赤白帶下 常炙豬腎食之 張文仲方 崩中漏下 方同 上 産後蓐勞 寒熱用豬腎一對切細片 以鹽酒拌之先用粳米一 合葱椒煑粥鹽醋調和将腰子鋪於盆底以 熱粥傾于上葢之如作 生粥食之 濟生 産後虚 汗 發熱肢體疼痛亦名蓐勞永類鈐方用豬腎一對 切水三升粳米半合椒鹽葱白煑粥食 梅師用 豬腎同葱䜴和 成作 食之 小兒躽啼 小兒五十日以來胎寒腹 痛躽啼弄舌微熱而驚此 癎候也豬腎一具當歸一兩焙以清酒一升煑 七合每以杏仁大與嚥之日三夜一 聖惠方 小兒 頭瘡 豬腰子一箇批開去心膜入五倍子輕粉末等 分在内以沙糖和麵固濟炭火炙焦為末清油 調塗方經 騐良 𫝊尸勞療 豬腰子一對童子小便二盞無 灰酒一盞新瓷瓶盛之泥封炭 火温養自戌至子時止待五更初温熟取開飲酒食 腰子病篤者只一月效平日瘦怯者亦可用之葢以 血養血絶勝金石草木之 藥也 邵真人經騐方 癰疽發背 初起者用豶豬 腰子一雙同飛 麵搗如泥 塗之即愈 音夷亦作胰時珍曰一名腎脂生兩腎中間似脂 非脂似肉非肉乃人物之命門三焦發原處也肥 則多痩則少盖頥 養頼之故謂之頥 氣味甘平微毒 頌曰男子 多食損陽 主治肺痿欬嗽和棗肉浸 酒服亦治痃癖羸瘦 蔵氣繒又合 膏練 帛 療肺氣乾脹喘急 潤五臓去皴 䵟 殺斑蝥地膽毒治冷痢成虚 蘇 頌 一切肺病欬𠻳膿血不止以薄竹筒盛於煻火中煨 熟食上啖之良 心 鏡 通乳汁 之 才 附方 舊二 新九 豬 酒 治冷痢久不瘥此是脾氣不足暴 冷入脾舌上生瘡飲食無味或食 下還吐小腹雷鳴時時心悶乾皮細起膝脛酸痛羸 瘦漸成鬼氣及婦人血氣不通逆飯憂煩四肢無力 丈夫痃癖兩肋虚脹變為水氣服之皆效此法出於 𫝊尸方取豬 一具細切與青蒿葉相和以無灰酒 一大升微火温之藥熟納 中使消盡又取桂心末 一小兩内酒中每旦温服一小盞午夜各再一服甚 騐忌麵油 等食 崔元亮海上方 膜内氣塊 豬 一具炙蘸𤣥胡索 末食之 衛生易簡方 肺氣欬嗽 豬 一具苦酒煑食 不過二服 肘后方 二十年嗽 豬 三具 大棗百枚 酒五升漬之秋冬七日春夏 五日絞去滓七日服盡忌鹽 逺年肺氣 豬 一具膩 粉一兩瓷瓶 固濟上留小竅煅烟盡 為末每服二錢漿水下 服石發熱 豬腎脂一具勿中 水以火炙取汁毎 服三合日夜五六服 石隨大便下 總録 撥雲去翳 用豬 子一枚五錢 㽔仁五分青鹽一錢 共搗千下令如泥毎㸃少許取 下膜翳為效 孫氏集效方 赤白癜風 豬 一具 酒浸一時 飯上蒸熟食不過 十具 壽域方 面粗醜黑 皮厚䵟 者豬 五具 蕪青子二兩杏仁一兩 土𤓰根一兩淳酒浸之夜塗旦 洗老者少少者白神騐 肘后 手足皴裂 以酒桴豬 洗并傅 之后 肘 唇燥𦂳裂 豬 浸酒搽之 葉氏摘𤣥方 肚氣味甘微温無毒主治補中益氣止渇斷暴痢虚 弱 别 録 補虚損殺勞蟲釀黄糯米蒸搗為丸治勞氣并 小兒疳蚘黄瘦病 日 蕐 主骨蒸熱勞血脈不行補羸助 氣四季宜食 蘇 頌 消積聚癥瘕治惡瘡 吳 普 發明 時珍曰豬水畜而胃屬土故 方藥用之補虚以胃治胃也 附方 舊二 新九 補益虚羸 用豬肚一具入人參五兩蜀椒 一兩乾薑一兩半葱白七箇粳 米半升在内宻縫 煑熟食 千金翼 水瀉不止 用豶豬肚一枚入蒜煑 爛搗膏丸梧子大每米 飲服三十丸丁必卿云予次日五更必水瀉一次百 藥不效用此方入平胃散末三兩丸服遂安 普濟 消渇飲水 日夜飲水數斗者心鏡用雄豬肚一枚煑 取汁入少䜴渇即飲之肚亦可食煑粥亦 可末仲景豬肚黄連丸治消渇用雄豬肚一枚入黄 連 五兩栝樓根白梁米各四兩知母三兩麥門冬 二兩縫定蒸熟搗丸如梧子大毎 服三十丸米飲下 食醫心鏡 老人脚氣 豬肚一 枚洗浄 切作片以水洗布絞乾和蒜椒醤 醋五味常食亦治熱勞 養老方 温養胎氣 胎至九 月消息 用豬肚一枚如常着五 味煑食至盡 千金髓 赤白癜風 白煑豬肚一枚食 之頓盡忌房事 外 臺 疥瘡痒痛 豬肚一枚同皂莢煑 熟云莢食之 救急 頭瘡白秃 普濟用 新破豬 肚勿洗熱榻之須臾蟲出不盡再作煅孫氏方用豬 肚一箇入砒一兩札定以黄泥固濟 存性為末油 和傅以 椒湯洗 蟲牙疼痛 用新殺豬肚尖上涎絹包咬之數 次虫盡即愈唐氏用枳殻末拌之 腸氣味甘微寒無毒主治虚渇小便數補下焦虚竭 孟 詵 止小便 日 蕐 去大小腸風熱宜食之 蘇 頌 潤腸治燥調 血痢臓毒 時 珍 洞腸治人洞腸挺出血多 孫思邈腸 洞腸廣 也 附方 新 三 腸風臓毒 救急用豬大腸一條入芫荽在内 煑食 竒效用豬臓入黄連末在 内煑爛搗丸梧子大毎米飲服三十丸如又方豬臓 入槐花末令滿縳定以醋煑爛搗為丸 梧桐子大 毎服二十 丸温酒下 脇熱血痢 方法 同上 臓寒洩瀉 體倦食減用豬 大臟一條去脂 洗浄以吳茱萸末填滿縳定蒸熟搗丸梧 子大每服五十丸米飲下 竒效良方 脬 亦作 胞 氣味甘鹹寒無毒主治夢中遺溺疝氣墜痛 隂囊濕痒玉莖生瘡 發明 時珍曰豬胞所主皆下焦病亦以類從爾蘄有 一妓病轉脬小便不通腹脹如鼔數月垂死一 醫用豬脬吹脹以翎管安上挿入隂孔捻脬氣吹入 即大尿而愈此法載在羅天益衛生寳鑑中知者頗 少亦機巧 妙術也 附方 新 八 夢中遺溺 用豬脬洗炙 食之 千金 産後遺尿 豬胞豬肚 各一箇糯 米半升入脬内更以脬入肚 内同五味煑食 醫林集要 産後尿床 方法 同上 疝氣墜 痛 用豬脬一枚洗入小茴香大茴香破故紙川楝子 等分填滿入青鹽一塊縳定酒煑熟食之酒下其 藥焙搗為 丸服之 消渇無度 乾豬胞十箇剪破去蒂燒存性 為末每温酒服一錢 聖濟總 録 腎風囊癢 用豬尿胞火炙以 鹽酒吃之 救急 玉莖生瘡 臭腐用豬 胞一枚連 尿去一半留一半以煅紅新磚焙乾為末入黄丹 一錢摻之三五次瘥先須以葱椒湯洗 竒效方 白 秃癲瘡 洗刮令浄以豬胞乗 熱裹之當引蟲出 膽氣味苦寒無毒主治傷寒熱渇 别 録 骨熱勞極消渇 小兒五疳殺蟲 蘇 頌 敷小兒頭瘡治大便不通以葦筒 納入下部三寸灌之立下 蔵 器 通小便敷惡瘡殺疳 治目赤目翳明目清心臓涼肝脾入湯沭髪去膩光 澤 時 珍 發明 成無巳曰仲景以豬膽汁和醋少許灌穀道中 通大便神效盖酸苦益隂潤燥而瀉便也又治 少隂下利不止厥逆無脈乾嘔煩者以白通湯加豬 膽汁主之若調寒熱之逆者冷熱必行則熱物冷服 下嗌之後冷體既消熱性便發故病氣自愈此所以 和人尿豬膽鹹苦之物於白通熱劑之中使其氣相 從而無拒格之患也又云霍亂病吐下已斷汗出而 厥四肢厥急脈微欲絶者通脈四逆湯加豬膽汁主 之葢陽氣太虚隂氣獨勝純與陽藥恐隂氣格拒不 得入故加豬膽汁苦入心而通脈寒補肝而和隂不 致格拒也汪機曰朱奉議治傷寒五六日癍出有豬 膽雞子湯時珍曰方家用豬膽取其寒能勝熱滑能 潤燥苦能入心又 能去肝膽之火也 附方 舊六新 十四 少隂下利 不止厥逆無脈乾嘔者以白 通湯加豬膽汁主之葱白四 莖乾薑一兩生附子一枚水三升煑一升入 人尿五合豬膽汁一合分服 仲景傷寒論 或瀉或 止 久而不愈二聖丸用黄連黄蘗末各一兩以豬膽 煑熟和丸如菉豆大量兒大小每米飲服之 總 微 論 赤白下痢 十二月豬膽百枚俱盛黑豆入内着麝 香少許隂乾每用五七粒為末生薑湯 調服方 竒效 濕 下痢 不止乾嘔羸瘦多睡面赤以膽汁 和薑汁釅醋同灌下部捻令醋氣 上至咽㗋乃止當下五色 惡物及虫而愈也 拾遺 熱病蟲 上下用豬膽一 枚醋一合煎沸 服虫立死 也 梅師 瘦病欬嗽 豬膽和人溺薑汁橘皮訶梨 勒皮同煑汁飲之 拾遺方 小 便不通 豬膽一枚熱酒和服時又用豬膽 連汁籠住隂頭一二 汁入自通 消渴無度 雄豬膽五箇定粉一兩同煎成丸芡子 大每含化二丸嚥下日二 聖濟總録 傷寒癍出 豬 膽 雞子湯用豬膽汁苦酒各三合雞子一箇 合煎三沸分服汗出即愈 張文仲方 疔瘡惡腫 十二月豬膽風乾和 生葱搗傅 普濟方 目翳目盲 豬膽文火煎稠丸黍 米大每納一粒目中 良 目赤腫痛 豬膽汁一枚和鹽碌 五分㸃之 普濟方 火眼赤痛 豬膽一 箇銅錢 三文同置盞内蒸乾取膽 丸粟米大安眼中聖惠方 㧞白換黑 豬膽塗孔中即 生黑者 聖惠 方 小兒初生 豬膽入湯浴之不 生瘡疥 姚和衆 産後風瘡 因出風早 用豬膽一 枚栢子油一兩和 傅 杏林採要 湯火傷瘡 豬膽調黄蘗末 塗之 外臺 瘭疽出 汁 生手足肩背纍纍如赤豆 剥浄以豬膽塗之 千金 喉風閉塞 臘月初一日 取豬膽不拘 大小五六枚用黄連青黛薄荷僵蠶白礬朴硝各五 錢裝入膽内青紙包了将地掘一孔方㴱各一尺以 竹横懸此膽在内以物盖定候至立春日取出待風 吹去膽皮青紙研末宻收毎吹少許神騐乃萬金不 傳之方騐邵 真人經 方 膽皮主治目翳如重者取皮曝乾作兩股繩如筋大 燒灰出火毒㸃之不過三五度瘥 時珍秘出 外臺 要 膚 汪機曰豬膚王好古以為豬皮吴綬以為燖豬時 刮下黑膚二說不同今攷禮運疏云革膚内厚皮 也膚革外厚皮也則 吳說為是淺膚之義 氣味甘寒無毒主治少隂下痢咽痛 時 珍 發明 張仲景曰少隂下痢咽痛胸滿心煩者豬膚湯 主之用豬膚一斤水一斗煑五升取汁入白蜜 一升白粉五合熬香分六服成無已曰豬水畜也其 氣先入腎解少隂客熱加白蜜以潤燥除煩白粉以 益氣斷 利也 耳垢主治蛇傷狗咬塗之 别 録 鼻唇氣味甘鹹微寒無毒 多食 動風 主治上唇治凍瘡痛 痒 思 邈 煎湯調蜀椒目末半錢夜服治盜汗 宗 奭 鼻治目 中風翳燒灰水服方寸匕日二服 時珍金 出千 舌主治徤脾補不足令人能食和五味煑汁食 孟 詵 靨 音掩俗名咽舌是矣又名豬氣子王璽曰 在豬喉系下肉團一枚大如棗微扁色紅 主治項 下癭氣瓦焙研末每夜酒服一錢 時 珍 發明 見羊 靨下 附方 新 二 癭氣 杏林摘要用豬靨七枚酒熬三錢入水 瓶中露一夜取出炙食二服效 醫林 集要開結散豬靨焙四十九枚沉香二錢真硃砂罐 煅四十九粒沉香二錢橘紅四錢為末臨卧冷酒徐 徐服二錢五服見效重者一料愈以 除日合之忌酸鹹油膩澀氣之物 齒氣味甘平主治小兒驚癎五月五日取燒灰服 别 録 又治蛇咬 日 蕐 中牛肉毒者燒灰水服一錢又治痘瘡 倒䧟 時 珍 骨主治中馬肝漏脯菓菜諸毒燒灰水服方寸七日 三服頰骨燒灰治痘䧟煎汁服解丹藥毒 時 珍 附方 新 三 主消渴疾 豬脊湯用豬脊骨一尺二寸大棗 四十九枚新蓮肉四十九粒炙甘 草二兩西木香一錢水五椀同 煎取汁渴則飲之 三因方 浸滛諸瘡 豬牙車骨 年久者椎 破燒令脂出乗熱 塗之 普濟方 下痢紅白 臘豬骨燒存性研 末温酒調服三錢 豚卵釋名豚顛 本 經 豬石子 别録曰隂乾蔵之勿令敗 頌曰豚卵當是豬子也時 珍曰豚卵即牡豬外腎也牡豬小者多犗去卵故曰 豚卵濟生方謂之豬石子者是也三因治消渴方中 有石子薺苨湯治産後蓐勞有 石子湯並用豬腎為石子誤矣 氣味甘温無毒主治驚癎癲疾鬼疰蠱毒除寒熱賁 豚五癃邪氣攣縮 本 經 除隂莖中痛 孫思 邈 治隂陽易病 少腹急痛用熱酒吞二枚即瘥 時珍癎又古今録騐 治五 莨菪散中用 之 附方 新 一 驚癎中風 壯熱掣瘲吐舌出沫用豚卵一雙 細切當歸二分以醇酒三升煑一 升分服 普濟 母豬乳 時珍曰取法須馴豬待兒飲乳時提後 脚急以手捋而承之非此法不得也 氣味甘鹹寒無毒主治小兒驚癎及鬼毒去來寒熱 五癃綿蘸吮之 蘇 恭 小兒天弔大人豬雞癎病 日 蕐 發明 時珍曰小兒體屬純陽其驚癎亦生於風熱豬 乳氣寒以寒治熱謂之正治故錢乙云初生小 兒至滿月以豬乳頻滴之最佳張煥云小兒初生無 乳以豬乳代之出月可免驚癎痘疹之患楊士瀛云 小兒口噤不開豬乳飲之甚良月内胎驚同硃砂牛 乳少許抺口中甚妙此法諸家方書未知用予傳之 東宮吴觀察子 病此用之有效 附方 舊 一 斷酒 白豬乳一升 飲之 千金 蹄 已下並用 母豬者 氣味甘鹹小寒無毒主治煑汁服下乳 汁解百藥毒洗傷撻諸敗瘡 别 録 滑肌膚去寒熱 蘇 頌 煮 羹通乳脈托癰疽壓丹石煮清汁洗癰疽漬熱毒消 毒氣去惡肉有效 時珍方外科精要洗癰疽有豬蹄 湯數 用豬蹄煮汁去油煎衆藥 蘸洗 也 附方 舊五 新二 婦人無乳 外臺用母豬蹄一具水二斗煑 五六升飲之或加通草六分 癀濟用母豬蹄四枚水二斗煑一斗入土𤓰根通草 漏蘆各三兩再煑六升去滓納葱䜴作粥或羔食之 或身體微熱有少 汗出佳未通再作 癰疽發背 母豬蹄一雙通草六分 綿裹煑羔食之 梅師 乳發初起 方同 上 天行熱毒 攻手足腫痛欲斷用母豬 蹄一具去毛以水一斗葱 白一握煑汁入少 鹽漬之 肘后 老人面藥 令面光澤用母豬蹄一 具煑漿如膠夜以塗面 曉則洗去 千金翼 硇砂損隂 豬蹄一具浮萍三兩水三升煑 汁半升漬之冷即出以粉傅之 臺外 懸蹄甲 一名豬腿有思邈曰酒浸半日炙焦用時珍 曰按古方 用左蹄甲者又有用後蹄甲者 未詳其 義也 氣味鹹平無毒主治五痔伏熱在腹中腸癰内蝕 本 經 同赤木燒烟薰辟一切惡瘡 仲 景 附方 舊二 新五 肺氣齁喘 豬爪甲二枚燒灰研入麝 香一分同研搽服 普濟 定喘 化痰 用豬蹄甲四十九箇洗浄每甲納半夏白礬各 一字罐盛固濟煅赤為末入麝香一錢七每用 糯米飲下半錢 經騐良方 火欬喘急 豬蹄甲四十九枚以瓶子 盛之安大南星一枚葢之 鹽泥固濟煅烟出為度取出入欵冬花半兩麝香龍 腦少許研匀每服一錢食後煎桑白皮湯下名黑金 散録 總 小兒寒熱 及熱氣中人用豬後蹄甲燒灰 乳汁調服一撮日二服 千金 痘瘡 入目 豬蹄爪甲燒灰浸湯濾 净洗之甚效 普濟方 癍痘生翳 半年已上者 一月取效一 年者不治用豬懸蹄三兩瓦瓶固濟煅蟬蛻一兩羚 羊角一分為末每歲一字三歳已上三錢温水調服 一日三服方 錢氏小兒 小兒白秃 豬蹄甲七箇每箇入白礬一 塊棗兒一箇燒存性研末入 輕粉麻油調搽 不過五上愈 尾主治臘月者燒灰水服治喉痺和豬脂塗赤秃髪 落 時珍金 出千 毛主治燒灰麻油調塗湯火傷留竅出毒則無痕 時 珍 䄂出 珍 附方 新 一 赤白崩中 豬毛燒灰三錢以黑豆一椀 好酒一碗半煑一碗調服 屎 一名豬零日華曰取東行牡豬者為良頌曰今人 又取南行豬零合太乙丹時珍曰古方亦有用豭 豬屎者各隨本方豬零者 其形纍纍零落而下也 氣味寒無毒主治寒熱黄疸濕痺 别 録 主蠱毒天行熱 病並取一升浸汁頓服 日 蕐 燒灰發痘瘡治驚癎除熱 解毒治瘡 時 珍 血溜出血不止取新屎壓之 吴 瑞 發明 時珍曰御藥院方治痘瘡黑䧟無價散錢仲陽 治急驚風癎惺惺丸皆用之取其除熱解毒也 附方 舊一新 十六 小兒客忤 偃啼面青豭豬屎二 升水絞汁温浴之 小兒夜 啼 豬屎燒灰淋汁浴兒并 以少許服之 聖惠方 小兒隂腫 豬屎五升煑熱 袋盛安腫上 千金 方 霧露瘴毒 頭痛心煩項强顫掉欲吐用新豬屎 二升酒一升絞汁暖服取汗瘥千金 中豬肉毒 豬屎燒灰水服 方寸七 外臺 婦人血崩 老母豬屎燒灰 酒服三錢 李 樓 方 解一切毒 母豬屎水和 服之 千金 攪腸沙痛 用母豬生兒時 抛下糞日乾為 末以白 湯調服 口唇生核 豬屎絞汁温 服 千金方 白秃髪落 臘月豬屎 燒灰敷 肘 后 疔瘡入腹 牡豬屎和水絞汁服 三合立瘥 聖惠方 十年惡瘡 母豬屎 燒存性 傅之方 外臺 消蝕惡肉 臘月豶豬糞燒存性一兩雄黄㯽 榔各一錢為末敷洗 直指方 胻疽青爛 生於腨脛間惡水淋漓經年瘡冷敗為㴱 疽青黑好肉虚腫百藥不瘥或瘥而復發 先以藥蝕去惡肉後用豭豬屎散甚效以豬屎燒研 為末納瘡孔令滿白汁出吮去更傅有惡肉再蝕去 乃傅以平為期 有騐 千金方 男女下疳 母豬糞黄泥包煅存性為 末以米泔洗淨搽立效 簡便 單方 雀瘻有蟲 母豬屎燒灰以臘月豬膏 和敷當有蟲出 千金方 赤遊火丹 母豬屎水絞汁服 并傅之 外臺 燖豬湯主治解諸毒蟲魘 蘇 頌 産後血刺心痛欲死温 飲一盞 汪 機 治消渴濾浄飲一碗勿令病人知又洗諸 瘡良 時 珍 豬窠中草主治小兒夜啼宻安席下勿令母知 日 華 縳豬繩主治小兒驚啼發歇不定用臘月者燒灰水 服少許 蔵 器 狗 本經 中品 釋名犬 說 文 地羊 時珍曰狗叩也吠聲有節如叩物也 或云為物茍且故謂之狗韓非云蠅 營狗茍是矣卷尾有懸蹄者為犬犬字象形故孔子 曰視犬字如畫狗齊人名地羊俗又諱之以龍稱狗 有烏龍白龍之號許氏說文云多毛曰龎長喙曰獫 音歛短喙曰猲音歇去勢曰猗髙四尺曰熬狂犬曰 猘音折生一子曰 曰玂 音其二子曰獅三子曰 集解 時珍曰狗類甚多其用有三田犬長喙善獵吠 犬短喙善守食犬體肥供饌凡本草所用皆食 犬也犬以三月而生在畜屬木在卦屬艮在禽應婁 星豺見之跪虎食之醉犬食畨木鱉則死物性制伏 如此又遼東有鷹背狗乃鷹産三卵一鷹一鵰一犬 也以禽乳獸古所未聞詳見鷹條又有老木之精狀 如黑狗而無尾名曰彭侯可以 烹食無情化有情精靈之變也 肉 黄犬為上黑 犬白犬次之 氣味鹹酸温無毒 反商陸畏杏仁同 蒜食損人同菱食 生癲也思邈曰白犬合海鮋食必得惡病時珍曰鮋 小魚 道家以犬為地厭不食之凡犬不可炙食令 人消渴妊婦食之令子無聲熱病後食之殺人服食 人忌食 九月勿食犬傷神 瘦犬有病猘犬發狂 自死犬有毒懸蹄犬傷人赤股而 躁者氣臊犬目赤者並不可食 主治安五臓補絶 傷輕身益氣 别 録 宜腎 思 邈 補胃氣壯陽道暖腰膝益氣 力 日 華 補五勞七傷益陽事補血脈厚腸胃實下焦填 精髓和五味煑空心食之凡食犬不可去血則力少 不益人 孟 詵 發明 𢎞景曰白狗烏狗入藥用黄狗肉大補虚勞牡 者尤勝大明曰黄犬大補益人餘色微補古言 薯蕷凉而能補犬肉暖而不補雖有此言服終有益 但因食穢不食者衆震亨曰世言犬能治勞損陽虚 之疾然人病多是隂虚若陽果虚其死甚易亦安能 措手哉時珍曰脾胃屬土喜暖惡寒犬性温暖能治 脾胃虚寒之疾脾胃温和而腰腎受癊矣若素常氣 壯多火之人則宜忌之丹溪獨指隂虚立說矯枉過 偏矣齊生治真陽虚憊諸虚 證有黄犬肉丸藥多不載 附方 舊三 新五 戊戌酒 大補元氣用黄犬肉一隻煑一伏 時搗如泥和汁拌炊糯米三斗入 麴如常釀酒候熟每旦 空心飲之 養老方 戊戍丸 治男子婦人一應諸 虚不足骨蒸潮熱等 證用黄童子狗一隻去皮毛腸肚同外腎於砂碢内 用酒醋八分水二升入地骨皮一斤前胡黄茋肉蓯 蓉各四兩同煑一日去藥再煑一夜去骨再煑肉如 泥擂濾入當歸末四兩蓮肉蒼术末各一斤厚朴橘 皮末十兩甘草末八兩和杵千下丸梧子 大毎空心鹽酒下五七十丸 乾坤秘韞 脾胃虚冷 腹滿刺痛肥狗肉半斤以水同 鹽䜴煑粥頻食一兩頓 心境 虚寒瘧疾 黄狗肉煑 臛入五味 食 之 氣水鼔脹 狗肉一斤切和米煑 粥空腹食之 心鏡 浮腫屎澀 肥狗肉 五斤熱 蒸空腹食 之 心鏡 卒中惡死 破白狗榻心上 即活 肘后方 痔漏有蟲 鈐方 用狗 肉煑汁空腹服能引蟲也七危氏 用熟犬肉蘸藍汁空心食 日效 蹄肉氣味酸平主治煑汁能下乳汁 别 録 血 白狗 者良 氣味鹹温無毒 𢎞景曰白狗血和白雞肉烏 雞肉白雞肝白羊肉蒲子羔 等食皆病人時珍曰黑 犬血灌蠏燒之集䑕 主治白狗血治癲疾發作烏 狗血治産難横生血上搶心和酒服之 别 録 補安五臓 日 華 熱飲治虚勞吐血又解射罔毒㸃眼治痘瘡入目 又治傷寒熱病發狂見鬼及鬼擊病辟諸邪魅 時 珍 發明 時珍曰術家以犬為地厭能禳辟一切邪魅妖 術按史記云秦時殺狗磔四門以禦災殺白犬 血題門以辟不祥則自古已然矣又華陀别傳云瑯 琊有女子右股病瘡痒而不痛愈而復作陀取稻糖 色犬一隻繫馬馬走五十里乃斷頭向痒處合之須 臾一蛇在皮中動以鉤引出長三尺許七日而愈此 亦怪證取狗之血 腥以引其蟲耳 附方 舊二 新四 熱病發狂 傷寒時氣温病六七日熱極發 狂見鬼欲走取白狗從背破取 血乗熱攤胸上冷乃去之此治垂死者 亦活無白犬但純色者亦可 肘后方 鬼擊之病 脇 腹 絞痛或即吐血衂血下血一名鬼排 白犬頭取熱血一升飲之 百一方 小兒卒癎 刺白 犬血 一升飲之并塗 身上 葛氏方 卒得瘑瘡 常時生兩脚間用白犬 血塗之立愈 肘后方 兩 脚癬瘡 白犬血塗之 立瘥 竒效 疔瘡惡腫 取白犬血頻塗 之有效 肘后 心血主治心痺心痛取和蜀椒末丸梧子大每服五 丸日五服 時珍后 出肘 乳汁 白犬 者良 主治十年青盲取白犬生子目未開時乳 頻㸃之狗子目開即瘥 蔵 器 赤秃髪落頻塗甚妙 時 珍 附方 新 二 抜白 白犬乳塗 之 千金 斷酒 白犬乳酒 服 千金 脂并 白犬 者良 主治手足皴皺入面脂去䵟 柔五金 時 珍 腦主治頭風痺鼻中瘜肉下部䘌瘡 别 録 猘犬咬傷取 本犬腦敷之後不復發 時珍后 出肘 附方 新 一 眉髪火瘢 不生者蒲灰以正月狗腦 和敷日三則生 聖惠方 涎主治諸骨硬脫肛及誤吞水蛭 時 珍 附方 新 三 諸骨哽咽 狗涎頻滴骨上自 下 仇逺稗史 大腸脫肛 狗涎 抹之 自上也方 扶壽精 誤吞水蛭 以蒸餅半箇絞出狗涎喫之連 食二三其物自散 徳生堂方 心主治憂恚氣除邪 别 録 治風痺鼻衂及下部瘡狂犬 咬 日 華 腎氣味平微毒 時珍曰内則食犬 去腎為不利人也 主治婦人産後腎 勞如瘧者婦人體熱用豬腎體冷用犬腎 蔵 器 肝 時珍曰按沈周雜記云狗肝色如泥土臭味亦然 故人夜行土上則肝氣動葢相感也又張華物類 志云以狗肝和土泥竈令婦妾 孝順則狗肝應土之說相符矣 主治肝同心腎搗塗 狂犬咬又治脚氣攻心切生以薑醋進之取洩先洩 者勿用 蔵 器 附方 舊一 新一 下痢腹痛 狗肝一具切入米一升 煑粥合五味食 心鏡 心風發 狂 黄石散用狗肝一具批開以黄丹硝石各一錢半 研匀擦在肝内用麻縳定水一升煑熟細嚼以本 汁送下蔵 楊氏家 膽 青犬白 犬者良 氣味苦平有小毒 斆曰鮭魚挿樹立便乾 枯狗膽塗之却還榮勝 主治明目 本經膽鼎曰上伏 日采 酒服之 敷痂瘍惡瘡 别 録 療鼻 鼻中瘜肉 甄 權 主鼻衂聤耳止消渴殺蟲除積能破血 凡血氣痛及傷損者熱酒服半箇瘀血盡下 時 珍 治刀 箭瘡 日 華 去腸中膿水又和通草桂為丸服令人隐形 孟 詵 發明 慎微曰按魏志云河内太守劉勲女病左膝瘡 痒華陀視之用繩繫犬後足不得行斷犬腹取 膽向瘡口須臾有蟲若蛇 着瘡上出長三尺病愈也 附方 舊二 新七 眼赤澀痒 犬膽汁注目 中效 聖惠 肝虚目暗 白犬膽 一枚營 火蟲二七枚隂乾 為末㸃之 聖惠 目中膿水 上伏日采犬膽酒 服之 聖濟總録 聤耳 出膿 用狗膽一枚枯礬一錢調匀綿裹 塞耳内三四次即瘥 竒效良方 拔白換黑 狗 膽 汁塗之 千金 血氣撮痛 不可忍者用黑狗膽一箇半乾半 濕剜開以箆子排丸菉豆犬蛤粉 衮過每服四十丸以鐵淬 酒送下痛立止 經騐方 反胃吐食 不拘丈夫婦人 老少逺年近日 用五靈脂末黄狗膽汁和丸龍眼大每服一 丸好酒半盞磨化服不過三服即效 本事 痞塊疳 積 五靈脂炒烟盡真阿魏去砂研等分用黄雄狗膽 汁和丸黍米大空心津嚥三十丸忌羊肉醋麵 簡 便 赤白下痢 臘月狗膽一百枚每枚入黑豆充滿麝 香少許毎服一枚赤以甘草白以乾薑 湯送下方 竒效良 牡狗隂莖釋名狗精六月上伏日取隂乾百日 别 録 氣 味鹹平無毒 思邈曰 酸 主治傷中隂痿不起令强熱大 生子除女子帶下十二疾 本 經 治絶陽及婦人隂瘻 日 華 補精髓 孟 詵 隂卵主治婦人十二疾燒灰服 蘇 恭 皮主治腰痛炙熱黄狗皮褁之頻用取瘥燒灰治諸 風 時 珍 發明 時珍曰淮南萬畢術云黑犬皮毛燒灰 揚之止天風則治風之義有取乎此也 毛主治産難 蘇 恭 頸下毛主小兒夜蹄綘囊盛繫兒背 上 蔵 器 燒灰湯服一錢治邪瘧尾燒灰敷犬傷 時 珍 附方 舊 一 湯火傷瘡 狗毛細剪以烊膠和毛 敷之痂落即瘥 梅師 齒氣味平微毒主治癲癎寒熱卒風疿伏日取之 别 録 磨汁治犬癎燒研醋和敷發背及馬鞍瘡同人齒燒 灰湯服治痘瘡倒䧟有效 時 珍 頭骨 黄狗 者良 氣味甘酸平無毒主治金瘡止血 别 録 燒灰 治久痢勞痢和乾薑莨菪炒見烟為丸空心白飲服 十丸極效 甄 權 燒灰壯陽止瘧 日 華 治癰疽惡瘡解顱女 人崩中帶下 時 珍 領骨主小兒諸癎諸瘻燒灰酒服 蘇 恭 附方 舊三 新十 小兒久痢 狗頭燒灰白 湯服 千金 小兒解顱 黄狗頭 骨炙為 末雞子白和 塗之 直指 赤白久痢 臘月狗頭骨一兩半燒灰紫 笋茶末一兩為末每服二錢 米飲下 聖惠方 赤白帶下 不止者狗頭燒灰為末毎 酒服一錢日三服 聖惠 産後 血亂 奔入四肢并違墮以狗頭骨 灰酒服二錢甚效 經騐方 打損接骨 狗頭一 箇燒存 性為末熱醋調塗 暖卧 衛生易簡 附骨疽瘡 狗頭骨燒烟 日熏之聖惠 癰疽節毒 狗頭骨灰芸臺子等分 為末水和敷之 千金 惡瘡不愈 狗頭骨灰同黄丹 末等分敷之 壽 域 方 長肉生肌 老狗頭腦骨瓦炒二兩桑白皮一兩 當歸二錢半為末麻油調敷 直指 鼻 中瘜肉 狗頭灰方寸七苦丁香半錢研末吹之即 化為水或同硇砂少許尤妙 朱氏集騐 夢 中洩精 狗頭鼻梁骨燒研 臥時酒服一錢 頭風白屑 作痒狗頭骨燒 灰淋汁沭之 聖惠 方 骨 白狗 者良 氣味甘平無毒主治燒灰生肌敷馬瘡 别 録 燒 灰療諸瘡瘻及妬乳癰腫 𢎞 景 燒灰補虚理小兒驚癎 客忤 蜀 本 煎汁同米煑粥補婦人令有子 蔵 器 燒灰米飲 日服治休息久痢豬脂調敷鼻中瘡 時 珍 附方 舊 二 産後煩懣 不食者白犬骨燒研水 服方寸匕 千金翼 桃李哽咽 狗骨煑湯摩頭 上 子母秘録 屎 白狗 者良 氣味熱有小毒 丹房鑑源云 白狗糞煑銅 主治疔瘡水絞 汁服治諸毒不可入口者 蘇 恭 瘭疽徹骨痒者燒灰塗 瘡勿令病者知又和臘豬脂敷瘻瘡腫毒疔腫出根 蔵 器 燒灰服發痘瘡倒黶治癨亂癥積止心腹痛解一 切毒 時 珍 發明 時珍曰狗屎所治諸病 皆取其解毒之功耳 附方 舊三 新五 小兒癨亂 卒起者用白狗屎 一丸絞汁服之 心痛欲死 狗 屎 炒研酒服 二錢神效 勞瘧 瘧 久不愈用白狗糞燒灰發 前冷水服二錢 聖惠方 月水 不調 婦人産後月水往來乍多乍少白狗 糞燒末酒服方寸七日三服 千金 魚肉成癥 并治諸毒用狗糞五升燒末綿褁於五升酒 中浸二宿取清月三服癥即便出也 外臺 漏脯中 毒 犬屎燒末酒服 方寸七 肘后 發背癰腫 用白犬屎半升水絞取 汁服以滓敷之日再 外 臺 疔瘡惡腫 牡狗屎五月五日燒灰塗敷數 易之又治馬鞍瘡神騐 聖惠 屎中粟 白狗者良一 名白龍沙 主治噎膈風病痘瘡倒䧟能解 毒也 時 珍 附方 新 二 噎隔不食 黄犬乾餓數日用生粟或米乾飼 之俟其下糞淘洗米粟令淨煑粥 入薤白一握泡熟去薤入沉 香末二錢食之 永類鈐方 痘瘡倒黶 用白狗或黑 狗一隻餵以 生粟米候下屎取未化米為末入麝 香少許新汲水服二錢 保㓜大全 屎中骨主治寒熱小兒驚癎 别 録 羊 本經 中品 校正 别録另出羊 乳今併為一 釋名羖 亦作 羝 音 低 羯 時珍曰說文云羊字象頭角足 尾之形孔子曰牛羊之字以形 似也董子云羊祥也故吉禮用之牡羊曰羖曰羝牝 羊曰 曰牂音臧白曰粉黒曰羭多毛曰羖䍽胡羊 曰䍲羺無角曰 曰䍫去勢曰羯羊子曰羔羔五月 曰羜音宁六月曰 音務七月曰 音達未卒歳曰 䍮音兆内則謂之柔毛又曰少 牢古今注謂之長髯主簿云 集解 别録曰羖羊生河西𢎞景曰羊有三四種入藥 以青色羖羊為勝次則烏羊其䍲羺羊及虜中 無角羊止可啖食為藥不及都下者然其乳髓則肥 好也頌曰羊之種類甚多而羖羊亦有褐色黑色白 色者毛長尺餘亦謂之羖䍽羊北人引大羊以此為 羊首又謂之羊頭說曰河西羊最佳河東羊亦好若 驅至南方則筋力自勞損安能補益人今南方羊多 食野草毒草故江浙羊少味而發疾南人食之即不 憂也惟淮南州郡或有佳者可亞北羊北羊至南方 一二年亦不中食何况於南羊盖土地使然也宗奭 曰羖䍽羊出陜西河東尤狠健毛最長而厚入藥最 佳如供食則不如北地無角白大羊也又同華之間 有小羊供饌在諸羊之上時珍曰生江南者為吴羊 頭身相等而毛短生秦晉者為夏羊頭小身大而毛 長土人二歳而剪其毛以為氊物謂之綿羊廣南英 州一種乳羊食仙茅極肥無復血肉之分食之甚補 人諸羊皆孕四月而生其目無神其腸薄而縈曲在 畜屬火故易繁而性熱也在卦屬兌故外柔而内剛 也其性惡濕喜燥食鈎吻而肥食仙茅而肪食仙靈 脾而淫食躑躅而死物理之宜忌不可測也契丹以 其骨占灼謂之羊卜亦有一靈耶其皮 極薄南番以書字吴人以畫采為燈 附録大尾羊 時珍曰羊尾皆短而哈宻及大食諸畨 有大尾羊細毛薄皮尾上旁廣重一二 十斤行則以車載之唐 書謂之靈羊云可療毒 胡羊 方國志云大食國出胡 羊髙三尺餘其尾如扇 每歳春月割取脂再縫合之不取則脹死葉盛水東 日記云莊浪衛近雪山有饕羊土人歳取其脂不久 復 滿 洮羊 出臨洮諸地大者重百斤郭義恭廣 志云西域驢羊大如驢即此類也 羊 此 思 切皆出西北地其 皮蹄可以割黍 封羊 其背有肉封如駝出凉 州郡縣亦呼為駝羊 地生 羊 出西域劉有出使西域記以羊臍種于土中溉以 水聞雷而生臍臍與地連及長驚以水聲臍乃斷 便能行囓草至秋可食臍内復有種名瓏種羊段公 路北户録云大秦國有地生羊其羔生土中國人築 墻圍之臍與地連割之則死但走馬擊鼓以駭之驚 鳴臍絶便逐水草吳䇿淵頴集云西域地生羊以脛 骨種土中聞雷聲則羊子從骨中生走馬驚之則臍 脫也其皮可為褥一云漠北人種羊角而生大如兎 而肥美三說稍異未知果種何物也當 以劉說為是然亦神矣造化之妙微哉 羵羊 土之精 也其肝 上也有雌雄不食季桓子曾掘 土得之又千歳樹精亦為青羊 羊肉氣味苦甘大熱無毒 詵曰温頌曰本經云甘素 問云苦葢經以味言素問 以理言羊性熱屬火故配於苦羊之齒骨五臓皆温 平惟肉性大熱也 時珍曰熱病及天行病瘧疾病 後食之必發熱致危妊婦食之令子多熱白羊黑頭 黒羊白頭獨角者並有毒食之生癰禮曰羊 毛而 毳者羶又云煑羊以杏仁或瓦片則易糜以胡桃則 不臊以竹䶉則助味中羊毒者飲甘草湯則解銅器 煑之男子損陽女子暴下物性之異如此不可不知 汪機曰及半夏菖蒲同蕎麵豆醤食發痼疾同醋食 傷人 心 主治暖中字乳餘疾及頭腦大風汗出虛勞寒 冷補中益氣安心止驚 别 録 止痛利産婦 思 邈 治風眩瘦 病丈夫五勞七傷小兒驚癎 孟 詵 開胃徤力 日 華 發明 頌曰肉多入湯劑胡洽方有大羊肉湯治婦人 産後大虚心腹絞痛厥逆醫家通用大方也宗 奭曰仲景治寒疝羊肉湯服之無不騐者一婦冬月 生産寒入子户腹下痛不可按此寒疝也醫欲投抵 當湯予曰非其治也以仲景羊肉湯減水二服即愈 李㫤曰羊肉有形之物能補有形肌肉之氣故曰補 可去弱人參羊肉之屬人參補氣羊肉補形凡味同 羊肉者皆補血虚盖陽生則隂長也時珍曰按開河 記云隋大總管麻叔謀病風逆起坐不得煬帝命太 醫令巢元方視之曰風入腠理病在胸臆須用嫩肥 羊蒸熟糝藥食之則瘥如其言未盡劑而痊自後每 殺羊羔同杏酪五味日食數枚觀此則羊肉補虚之 功益可 證矣 附方 舊八新 十六 羊肉湯 張仲景治寒勞虚羸及産後心 腹疝痛用肥羊肉一斤水一斗 煑汁八升入當歸五兩黄茋八兩生薑六兩煑取二 升分四服胡洽方無黄茋千金方有芍藥 金匱要 畧 産後厥痛 胡洽大羊肉湯治婦人産後大虚心腹 絞痛厥逆用羊肉一斤當歸芍藥甘草 各七錢半用水一斗煑肉 取七升入諸藥煑二升服 産後虚羸 腹痛冷氣不調 及腦中風汗自 出白羊肉一斤切治如 常調和食之 心鏡 産後帶下 産後中風絶孕帶 下赤白用羊肉二 斤香䜴大蒜三兩水一斗煑五升 納酥一升更煑二升服 千金方 崩中垂死 肥羊肉 三斤水 二斗煑一斗三升入生地黄一升乾 薑當歸三兩煑三升分四服 千金 補益虚寒 用精 羊肉 一斤碎白石英三兩以肉包之外用荷葉裹定於一 石米下蒸熟取出去石英和葱薑作小餛飩子毎日 空腹以泠漿水吞一百 枚甚補益 千金翼 壯陽益腎 用白羊肉半斤切 生以蒜薤食之三 日一度甚 妙 心鏡 五勞七傷 虚泠用肥羊肉一腿宻葢 煑爛絞取汁服并食肉 骨蒸 久冷 羊肉一斤山藥一斤各爛煑研如 泥下米煑粥食之 飲饍正要 骨蒸𫝊尸 用 羊 肉一拳大煑熟皂莢一尺炙以無灰酒一升銅鐺内 煑三五沸去滓入黒錫一兩令病人先啜肉汁乃服 一合當吐蟲如馬 尾為效 外臺 虚寒瘧疾 羊肉作臛餅飽食之更 飲酒暖臥取汗燕國公 常見有騐 集騐方 脾虚吐食 羊肉半斤作生以蒜薤醤䜴 五味和拌空腹食之 心鏡 虚 泠反胃 羊肉去脂作生以蒜薤 空腹食之立效 外臺 壯胃健脾 羊肉三斤 切粱米二 升同煑下五味作 粥食 飲饍正要 老人膈痞 不下飲食用羊肉四兩 切白麫六兩橘皮末一 分薑汁捜如常法入五味作臛 食每日一次大效 多能鄙事 胃寒下痢 羊肉一片 莨菪子末 一兩和以綿裹納下 部二度瘥 外臺方 身面浮腫 商陸一升米二斗煑 取一斗去滓羊肉一 斤切入肉煑熟下葱䜴五味 調和如臛法食之 肘后方 腰痛脚氣 木瓜湯治腰 膝痛脚氣羊 肉一脚草菓五枚粳米二升回回豆即胡豆半升木 𤓰二斤取汁入砂糖四兩鹽少許煑肉食之 正要 消渴利水 羊肉一脚瓠子六枚薑汁半合 白麵二兩同鹽葱炒食 正要 捐傷青腫 用新羊肉貼 之 千金方 婦人無乳 用羊肉六兩麞肉八兩䑕 肉五兩作臛啖之 崔氏 傷 目青腫 羊肉煑熟熨 之 聖惠方 小兒嗜土 買市中羊肉一斤令 人以繩繫於地上拽 至家洗淨炒炙食或 煑汁亦可 姚和衆 頭上白秃 羊肉如作脯法炙香 熱搨上不過數次瘥 后肘 方 頭蹄 白羊 者良 氣味甘平無毒 大明曰凉補震亨曰羊頭 蹄肉性極 水水腫人食 之百不 一愈 主治風眩瘦疾小兒驚癎 蘇 恭 腦熱頭眩 日 華 安 心止驚緩中止汗補胃治丈夫五勞骨熱熱病後宜 食之泠病人勿多食 孟詵頭心鏡云已上諸證並宜 白羊 或蒸或煑或作膾食 療腎虚精竭 附方 新 三 老人風眩 用白羊頭一具 如常治食之 五勞七傷 白羊頭 蹄一具 淨治更以稻草燒烟薰令黄色水煑半熟納胡椒畢 撥乾薑各一兩葱豉各一升再煑去藥食日一具七 日即愈 千金 虚寒腰痛 用羊頭蹄一具草果四枚桂一兩 薑半斤哈昔泥一豆許胡椒煑食 要正 皮主治一切風及脚中虚風補虚勞去毛作羔臛食 孟 詵 濕皮臥之散打傷青腫乾皮燒服治蠱毒下血 時 珍 脂 青羊 者良 氣味甘熱無毒 丹房鑑源云 柔銀軟銅 主治生脂止下 痢脫肛去風毒産後腹中絞痛 思 邈 治鬼疰 蘇頌有胡 洽方 青 羊脂 丸 去遊風及黑䵟 日 華 熟脂主賊風痿痺飛尸辟温 氣止勞痢潤肌膚殺蟲治瘡癬入膏藥透肌肉經絡 徹風熱毒氣 時 珍 附方 新十 三 下痢腹痛 羊脂阿膠蠟各二兩黍米 二升煑粥食之 千金 妊娠 下痢 羊脂如棊子大十枚温 酒一升服日三 千金 虚勞口乾 千金用羊脂 一雞子大淳 酒半升棗七枚漬七日食立愈絞外臺用 羊脂雞子大納半斤酢中一宿 汁含之 卒汗不止 牛羊脂温酒頻 化服之 外臺 脾横𤓰赤 煎羊脂摩 之 外臺 産後虛羸 令人 肥白 健壯羊脂二斤生地黄汁一斗薑汁五升 白蜜三升煎如飴温酒服一盃日三小品 婦人隂脫 煎羊脂頻塗 之 廣利方 發背初起 羊脂豬脂切片泠水浸貼 熱則易之數日瘥 外臺 牙 齒疳 黑羖羊脂莨菪子等分入盃 中燒烟張口熏之 千金方 小兒口瘡 羊脂 煎薏 苡根塗之 活㓜心書 豌豆如疥 赤黑色者煎青羊 脂摩之 千金方 赤丹如疥 不治殺人煎青羊脂 摩之數次愈 集騐 誤吞釘鍼 多食豬羊脂久 則自出 肘后 血 白羊 者良 氣味鹹平無毒 時珍曰按夏子益竒疾方云 凡豬羊血久食則鼻中毛出 晝夜長五寸漸如繩痛不可忍摘去復生惟 用乳石硇砂等分為丸臨臥服十丸自落也 主治女 人血虚中風及産後血悶欲絶者熱飲一升即活 蘇 恭 熱飲一升治産後血攻下胎衣治卒驚九竅出血解 莽草毒胡蔓草毒又解一切丹石毒發 時珍諸出 延夀 方 發明 時珍曰外臺云凡服丹石人忌食羊血十年一 食前功盡亡此物能制丹砂水銀輕粉生銀硇 砂砒霜硫黄乳石鍾乳空青曾青雲母石陽起石孔 公蘖等毒凡覺毒發刺飲一升即解又服地黄何首 烏諸補藥者亦忌之嶺表異録言其能解胡蔓草毒 羊血解毒之功用如此而本草並不言及誠缺文也 附方 舊二 新五 衂血一月 不止刺羊血熱 飲即瘥 聖惠 産後血攻 或下 血不 止心悶而青身泠欲絶者新羊 血一盞飲之三兩服妙 梅師 大便下血 羊血煑熟 拌醋食最 效民吴球 便 食療 硫黄毒發 氣悶用羊血熱服 一合效 聖惠方 食葅吞蛭 蛭 噉 臓血腸痛黄瘦飲熱羊血一二升次早 化豬脂一升飲之蛭即下也 肘后方 誤吞蜈蚣 刺 豬 羊血灌之即吐出昔有店婦吹火筒中有蜈蚣入腹 店婦仆地號呌可畏道人劉復真用此法而愈 三 元延 壽書 妊娠胎死 不出及胎衣不下産後諸疾狼狽者 刺羊血熱飲一小盞極效 聖惠方 乳 白 者佳 氣味甘温無毒主治補寒泠虚乏 别 録 潤心肺 治消渇 甄 權 療虚勞益精氣補肺腎氣和小腸氣合脂 作羮補腎虚及男女中風 張 鼎 利大腸治小兒驚癎含 之治口瘡 日 華 主心卒痛可温服之又蚰蜓入耳灌之 即化成水 孟 詵 治大人乾嘔及反胃小兒噦啘及舌腫 並時時温服之 時 珍 解蜘蛛咬毒 頌曰劉禹錫傳信方 云貞元十年崔員外 言有人為蜘蛛咬腹大如妊徧身生絲其 家棄之乞食有僧教啖羊乳未幾疾平也 發明 𢎞景曰牛羊乳實為補腎故北人食之多肥健 恭曰北人肥健由不啖鹹腥方土使然何闗飲 乳陶以未達故屢有此言時珍曰方土飲食兩相資 之陶說固偏蘇說亦過丹溪言反胃人宜時時飲之 取其開胃脘 大腸之燥也 附方 舊一 新二 小兒口瘡 羊乳細濾入含之 數次愈 小品方 漆瘡作痒 羊 乳 傅之翼 千金 面黑令白 白羊乳三斤羊 三副和搗 每夜洗浄塗之旦洗去總録 腦氣味有毒 詵曰發風病和酒服迷人心成風疾男 子食之損精氣少子白羊黑頭食其腦 作腸 癰 主治入面脂手膏潤皮膚去䵟 塗損傷丹瘤 肉刺 時 珍 附方 新 二 發丹如瘤 生綿羊腦同朴消研 塗之 瑞竹堂方 足指肉刺 刺 破 以新酒酢和羊腦塗之 一合愈 古今録騐 髓氣味甘温無毒主治男子女人傷中隂陽氣不足 利血脈益經氣以酒服之 别 録 却風熱止毒久服不損 人 孫思 邈 和酒服補血主女人血虚風悶 孟 詵 潤肺氣澤 皮毛滅瘢痕 時珍酥删繁治肺虚 毛悴 髓湯中用之 附方 新 五 肺痿骨蒸 煉羊脂煉羊髓各五兩煎沸下煉 蜜及生地黄汁各五合生薑汁一 合不住手攪微火熬成膏每日空心温 酒調服一匙或入粥食 飲膳正要 目中赤翳 白 羊 髓傅之 千金 舌上生瘡 羊脛骨中髓和胡 粉塗之妙 聖惠 白秃頭瘡 生羊 骨髓 調輕粉搽之先以泔水洗浄 一日二次數日愈 經騐方 痘痂不落 痘瘡痂疕不 落滅瘢方用 羊 骨髓煉一兩輕粉一錢 和成膏塗之 陳文仲方 心 下並也用白 羝羊者良 氣味甘温無毒 日華曰有 孔者殺人 主治止憂 恚膈氣 别 録 補心 蔵 器 附方 新 一 心氣鬱結 羊心一枚咱夫蘭即回回紅花浸 水一盞入鹽少許徐徐塗心上炙 熟食之令人心 安多喜 正要 肺氣味同心 詵曰自三月至五月其中有蟲狀如馬 尾長二三寸須去之不去令人痢下 主治補肺止欬嗽 别 録 傷中補不足去風邪 思 邈 治渇止 小便數同小豆葉煑食之 蘇 恭 通肺氣利小便行水解 毒 時 珍 附方 舊一 新六 久嗽肺痿 作燥羊肺湯用羊肺一具洗浄 以杏仁柿霜真豆粉真酥各一 兩白蜜二兩和匀灌肺中 白水煑食之 葛可久方 欬嗽上氣 積年垂死用莨 菪子炒熟羊肺 切曝等分為末以七月七日醋拌每夜 服二方寸七粥飲下隔日一服 千金 水腫尿短 青 羖 羊肺一具微 切曝為末莨菪子一升以三年醋漬 搗爛蜜丸梧子大食後麥門冬飲服四丸日三小便 大利佳 千金 小便頻數 下焦虚冷也羊肺一具切作羮入 少羊肉和鹽䜴食不過三具 集 騐 方 渇利不止 羊肺一具入少肉和鹽豉作 羮食不過三具愈 普濟方 解中蠱毒 生羊肺一具割開入雄黄 麝香等分吞之 濟生方 鼻中瘜肉 羊肺湯用乾羊 肺一具白术一 兩肉蓯蓉通草乾薑芎藭各二兩 為末食後米飲服五兩 千金方 腎氣味同心主治補腎氣虚弱益精髓 别 録 補腎虛耳 聾隂弱壯陽益胃止小便治虛損盜汗 日 華 合脂作羮 療勞痢甚效蒜薤食之一升療癥 蘇 恭 治腎虚消渴 時 珍 發明 時珍曰千金外臺深師諸方治腎虛勞損消渇 脚氣有腎瀝湯方甚多皆用羊腎煑湯煎藥盖 用為引嚮各 從其類也 附方 舊二 新六 下焦虛泠 脚膝無力陽事不行用羊腎一 枚煑熟和米粉六兩鍊成乳粉 空腹食之 妙 心鏡 腎虚精竭 羊腎一雙切於豉汁中以五 味米糅作羮粥食 心鏡 五 勞七傷 陽虚無力經騐用羊腎一對去脂切肉蓯蓉 一兩酒浸一夕去皮和作羹下葱鹽五味食 對正要治陽氣衰敗腰脚疼痛五勞七傷用羊腎三 羊肉半斤葱白一莖枸杞葉一斤同五味煑成汁 下米作 粥食之 虚損勞傷 羊腎一枚米一升水一斗 煑九升服日三 肘后方 腎虚腰 痛 千金用羊腎去膜隂乾為末酒服二方寸七日三 正要治卒腰痛羊腎一對咱夫蘭一錢水一盞 浸汁入鹽少許塗抹腎 上徐徐炙熟空腹食之 老人腎硬 治老人腎蔵虚寒 内腎結硬雖服補 藥不入用羊腎子一對杜仲長二寸濶一寸一片同 煮熟空心食之令人内腎柔軟然後服補藥 鷄峯 備急 方 脇破腸出 以香油抹手送入煎人參枸杞子汁 温淋之喫羊腎粥十日即愈 危氏 羊石子 即羊外 腎也 主治腎虚精滑 時珍丹本事 金鎻 用之 肝 青羖羊 者良 氣味苦寒無毒 頌曰温小𢎞景曰合豬肉 及梅子 豆食傷人心思 邈曰合生椒食傷人五臓最損小兒合 苦筍食病青盲妊婦食之令子多厄 主治補肝治 肝風虚熱目赤暗痛熱病後失明並用子肝七枚作 生食神效亦切片水浸貼之 蘇 恭 解蠱毒 吴 瑞 發明 時珍曰按倪維徳原機啓微集云羊肝補肝與 肝合引入肝經故専治肝經受邪之病今羊肝 丸治目有效可徵汪機曰按三元延夀書云凡治目 疾以青羊肝為佳有人年八十餘瞳子瞭然夜讀細 字云别無服藥但自小不食畜獸肝耳或以本草羊 肝明目而疑之盖羊肝明目性也他肝則否凡畜獸 臨殺之時忿氣聚於肝 肝之血不利於目宜矣 附方 舊四新 十一 目赤熱痛 看物如隔紗宜補肝益精用 青羊肝一具切洗和五味食 之鏡 心 肝虚目赤 青羊肝薄切水浸吞 之極效 龍木論 病後失明 方同 上 小兒赤眼 羊肝切薄片井 水浸貼 普濟 翳膜羞明 有淚肝經有熱 也用青羊子肝 一具竹刀切和黄連四兩為丸梧子大食逺茶 清下七十丸日三服忌鐵器豬肉冷水 醫鏡 目病 昏昏 以銅器煮青羊肝用麵餅覆器上鑚兩孔如 人眼大以目向上熏之不過三度 千金方 目 病失明 青羖羊肝一斤去膜切片入新瓦内炕乾同 決明子半升蓼子一合炒為末以白蜜漿服 方寸匕日三不過三劑目明 至一年能夜見文字 食療 不能逺視 羊肝一具去 膜細切以葱 㳿一勺炒為末以水煑熟去 滓入米煑粥食 多能鄙事 青盲内障 白羊子肝一 具黄連一兩 熟地黄二兩同搗丸梧子大食逺茶服七十丸日三 服崔承元病内障喪明有人惠此方報徳服之遂明 信𫝊 方 牙疳腫痛 羯羊肝一具煮熟蘸赤石 脂末任意食之醫林集要 虚損勞瘦 用新豬脂煎取一升入葱白一握煎黄平旦服至三 日以枸杞一斤水三斗煮汁入羊肝一具羊脊膂肉 一條麵末半斤着葱 豉作羮食 千金方 病後嘔逆 天行病後嘔逆食即 反出用青羊肝作生 淡食不過三度食 不出矣 外臺 休息痢疾 五十日以上一二年不 瘥變成疳下如泔淀者 用生羊肝一具切絲入三年醋中吞之心悶則止不 悶更服一日勿食物或以薑薤同食亦可不過二三 具臺 外 小兒癎疾 青羊肝一具薄切水 洗和五味醤食之 婦人隂 作痒 羊肝 納入引蟲 集簡方 膽 青羯羊 者良 氣味苦寒無毒主治青盲明目 别 録 㸃赤障 白翳風涙眼解蠱毒 甄 權 療疳濕時行熱熛瘡和醋服 之良 蘇 恭 治諸瘡能生人身血脈 思 邈 同蜜蒸九次㸃赤 風眼有效 朱震 亨 發明 時珍曰肝開竅於目膽汁減則目暗目者肝之 外候膽之精華也故諸膽皆治目病夷堅志載 二百味草花膏治爛弦風赤眼流淚不可近光及一 切暴赤目疾用羯羊膽一枚入蜂蜜於内蒸之候乾 研為膏每含少許並㸃之一日淚止二日腫消三日 痛定蓋羊食百草蜂採百花故有二百花草之名又 張三丰真人碧雲膏臘月取羯羊膽十餘枚以蜜 裝滿紙套籠住懸簷下待霜出掃下㸃之神效也 附方 舊三 新四 病後失明 羊膽㸃之日 二次 肘后 大便秘塞 羊膽汁 灌入即 通金 千 目為物傷 羊膽二枚鷄膽三枚鯉魚膽二 枚和匀日日㸃之 聖惠方 面黑 皯皰 羖羊膽牛膽各一箇淳酒三 升煑三沸夜夜塗之 肘后 産婦面䵟 産婦面 如雀卵 色以羊膽豬胰細辛等分煎三 沸夜塗旦以漿水洗之 録驗 代指作痛 崔氏云代 指乃五臓 熱注而然刺熱湯中七度刺泠水中三 度即以羊膽塗之立愈甚效 外臺方 小兒疳瘡 羊 膽 二枚和醤汁灌 下部 外臺 胃 一名羊 膍胵 氣味甘温無毒 思邈曰羊肚和飯飲久食 令人多唾清水成反胃作 噎 病 主治胃反止虚汗治虚羸小便數作羮食三五瘥 孟 詵 附方 舊一 新六 久病虚羸 不生肌肉水氣在脇下不能飲 食四肢煩熱者用羊胃一枚白 术一升切水二斗煮九升分九服 日三不過三劑瘥 張文仲方 補中益氣 羊肚一 枚羊腎 四枚地黄三兩乾薑昆布地骨皮各二兩白术桂心 人參厚朴海藻各一兩五錢甘草秦椒各六錢為末 同腎入肚中縫合蒸熟搗爛 晒為末酒服方寸匕 千金 中風虚弱 羊肚一具粳 米二合和椒 薑䜴葱作羮 食之 正要 胃虚消渇 羊肚爛煑空腹食 之 古今録騐 下虚尿牀 羊肚盛水煑熟空腹 食四五頓瘥 千金 項下瘰 用羊膍胵燒 灰香油調敷 蛇傷手 腫 新剥羊肚一箇帶糞割一口将 手入浸即時痛止腫消 集要 脬主治下虚遺溺以水盛入炙熟空腹食之四五次 愈 孫思 邈 白羊 者良 主治潤肺燥諸瘡瘍入面脂去䵟 澤肌膚 滅瘢痕 時 珍 附方 新 三 逺年欬嗽 羊 三具大棗百枚酒五 升漬七日飲之 肘后方 婦人帶 下 羊 一具以酢洗浄空心食之不過 三次忌魚肉滑物犯之即死 外臺 痘瘡瘢痕 羊 二具羊乳一斤甘草末二兩和匀 塗之明旦以豬蹄湯洗去 千金 舌主治補中益氣 正要用羊舌二枚羊皮二具羊腎 四枚蘑菰糟薑作羮肉汁食之 靨 即會 咽也 氣味甘淡温無毒主治氣癭 時 珍 發明 時珍曰按古方治癭多用豬羊靨亦述類之義 故王荆公癭詩有内療煩羊靨之句然癭有五 氣血肉筋石也夫靨屬肺肺司氣故 氣癭之證服之或效他癭恐亦少力 附方 舊一 新二 項下氣癭 外臺用羊靨一具去脂酒浸炙 熟含之嚥汁日一具七日瘥 千金用羊靨七枚隂乾海藻乾薑各二兩桂心昆布 逆流水邊栁髪各一兩為末蜜丸芡子大每含一丸 嚥津二襍病治例用羊靨豬靨各二枚昆布海藻海 帶各 錢洗焙牛旁子炒四錢右為末搗二靨和丸 彈子大每服一 丸含化嚥汁 睛主治目赤及翳膜曝乾為末㸃之 時珍金 出千 熟羊眼 中白珠二枚於細石上和棗核磨汁㸃目翳羞明頻 用三四日瘥 孟 詵 發明 時珍曰羊眼無瞳其睛不應 治目豈以其神蔵於内耶 筋主治塵物入目熟嚼納背中仰卧即出 千金 翼 羖羊角 青色 者良 氣味鹹温無毒 别録曰苦微寒取之無 時勿使中濕濕即有毒 甄權曰大寒縮兎絲為之使鑑源 云羖羊角灰 賀賀錫也出賀州 主治青肓明目止 驚悸寒洩久服安心益氣輕身殺疥蟲入山燒之辟 惡鬼虎狼 本 經 療百節中結氣風頭痛及蠱毒吐血婦 人産後餘痛 别 録 燒之辟蛇灰治漏下退熱主山障溪 毒 日 華 附方 舊三 新七 風疾恍惚 心煩腹痛或時悶絶復甦以青 羖羊角屑微炒為末無時温酒 服一錢 聖惠 氣逆煩滿 水羊角燒研水服 方寸匕 普濟方 吐血喘欬 青羖 羊角 炙焦二枚桂末二兩為末每服 一七糯米飲下日三服 同上 産後寒熱 心悶極脹 百病羖羊 角燒末酒服方寸 匕 子母秘録 水洩多時 羖羊角一枚白礬末填 滿燒存性為末每新汲 水服二錢 聖惠方 小兒癎疾 羖羊角燒存性以 酒服少許 普濟 赤秃髪落 羖 羊 角牛角燒灰等分 豬脂調敷 普濟 赤癍瘭子 身面卒得赤癍或瘭子 腫起不治殺人羖羊角 燒灰雞子清和 塗甚妙 肘后 打撲傷痛 羊肉灰以沙糖水拌瓦焙 焦為末毎熱酒下二錢仍 探痛處 簡便 脚氣疼痛 羊角一副燒過為末熱酒調 塗以帛裹之取汁永不發也 齒 三月三 日取之 氣味温主治小兒羊癎寒熱 别 録 頭骨 已下並用 羖羊者良 氣味甘平無毒 時珍曰按張景陽七 命云耶溪之鋌赤山 之精消以羊骨鏵以鍛成 註云羊頭骨能消鐵也 主治風眩瘦疾小兒驚癎 蘇 恭 脊骨氣味甘熱無毒主治虛勞寒中羸瘦 别 録 補腎虚 通督脈治腰痛下痢 時 珍 附方 舊一 新八 老人胃弱 羊脊骨一具槌碎水五升煎取 汁二升入青粱米四合煮粥常 食食 治方 老人虚弱 白羊脊骨一具剉碎水煑取汁枸杞 根剉一斗水五斗煑汁一斗五升合 汁同骨煑至五升去骨瓷盒盛之每以 一合和温酒一盞調服 多能鄙事 腎虚腰痛 心 鏡 用羊脊骨一具槌碎煑和蒜薤食飲少酒妙水正要 用羊脊骨一具槌碎肉蓯蓉一兩草果五枚 煑汁 下葱醤 作羮食 腎虚耳聾 羖羊脊骨一具炙研磁石煅醋淬 七次白术黄茋乾薑炮白茯苓一 兩桂三分為末每服 五錢水煎服 普濟 虛勞白濁 羊骨為末酒服方 寸匕日三 千金 小 便膏淋 羊骨燒研榆白皮煎 湯服二錢 聖惠方 洞注下痢 羊骨灰水服 方寸匕 千 金 方 疳瘡成漏 膿水不止用羊羔兒骨鹽泥固濟煅過 研末五錢入麝香雄黄末各一錢填瘡 口三日外必 合 總微論 尾骨主治益腎明目補下焦虚泠 正 要 附方 新 一 虚損昏聾 大羊尾骨一條水五碗煑减半入 葱白五莖荆芥一握陳皮一兩麵 三兩煑熟取汁捜麵作索餅同羊肉 四兩煑熟和五味食 多能鄙事 脛骨 音行亦作䯒又名 骨胡人 名頗兒必入藥煅存性用 氣味甘温無毒 詵 曰 性熱有宿熱人勿食 鑑源云羊 骨伏硇 主治虚冷勞 孟 詵 脾弱腎虚不 能攝精白濁除濕熱徤腰脚固牙齒去䵟 治誤吞 銅錢 時 珍 發明 杲曰齒者骨之餘腎之標故牙疼用羊脛骨以 補之時珍曰羊脛骨灰可以磨鏡羊頭骨可以 消鐵故誤吞銅鐵者用之取其相制也按張景陽七 命云耶溪之鋌赤山之精消以華骨鏵以鍛成註云 羊頭骨能消鐵也又名醫録云漢上張成忠女七八 歳誤吞金饋子一雙胸膈痛不可忍憂惶無措一銀 匠炒末藥三錢米飲服之次早大便取下叩求其方 乃羊脛灰一物耳談野翁亦有此方皆巧哲格物䆒 理之 妙也 附方 新十 一 擦牙固齒 食鑑用火煅羊脛骨為末入飛 鹽二錢同研匀日用 又方燒 白羊脛骨灰一兩升麻一兩黄連五錢為末日用煅 瀕湖方用羊脛骨燒過香附子燒黑各一兩青鹽 過生地黄燒黑 各五錢研用 濕熱牙疼 用羊脛骨灰二錢白芷當 歸牙皂青鹽各一錢為末 擦之方 東垣 脾虚白濁 過慮傷脾脾不能攝精遂成此疾 以羊脛骨灰一兩薑制厚朴末二 兩麵糊丸梧子大米飲下百丸日 二服一加茯苓一兩半 濟生方 虚勞瘦弱 用頗兒 必四十 枚以水一升熬減大半去 滓及油待凝任食 正要 筋骨攣痛 用羊脛骨 酒浸服之 月水 不斷 羊前左脚脛骨一條紙裹泥封令乾煅 赤入棕櫚灰等分每服一錢温酒服之 䵟 醜 陋 治人面體黧黑皮厚狀醜用羖羊脛骨為末雞子 白和敷旦以白粱米泔洗之三日如素神效 肘 后 誤吞銅錢 羊脛骨燒灰以煑稀粥 食神效 談埜翁方 咽喉骨哽 羊脛 骨灰 米飲服一 錢 聖惠 懸蹄 毛主治轉筋醋煑裹脚 孟詵氊 又見 鬚 羖羊 者良 主治小兒口瘡蠼螋尿瘡燒灰和油敷 時珍 出 廣 濟 附方 新 二 香瓣瘡 生面上耳瘡浸淫水出久不愈用羖 羊鬚荆芥乾棗肉各二錢燒存性入 輕粉半錢每洗拭清油調 搽二三次必愈 聖惠方 口吻瘡 方同 上 溺主治傷寒熱毒攻手足腫痛欲斷以一升和鹽豉 搗漬之 李時 珍 屎 青羖羊 者良 氣味苦平無毒 時珍曰 制粉霜 主治燔之主小兒 洩痢腸鳴驚癎 别 録 燒灰理聤耳并罯竹刺入肉治箭 鏃不出 日 華 燒灰淋汁沭頭不過十度即生髪長黑和 雁肪塗頭亦良 蔵器燒頌曰屎納鯽魚腹中瓦缶 固濟 灰塗髪易生而黑甚效 煑 湯灌下部治大人小兒腹中諸疾泔熱大小便不通 燒烟熏鼻治中惡心腹刺痛亦熏諸瘡中毒痔瘻等 治骨蒸彌良 蘇 恭 附方 舊五新 十六 疳痢欲死 新羊屎一升水一升漬一夜 絞汁頭服日午乃食極重者 不過三服 總録 嘔逆酸水 羊屎十枚酒二合煎一合頓 服未定更服之 兵部手集 反 胃嘔食 羊糞五錢童子小便一大盞 煎六分去滓分三服 聖惠 小兒流涎 白羊 屎頻 納口中 千金 心氣疼痛 不問逺近以山羊糞七枚油頭髪 一團燒灰酒服永斷根 孫氏集 效 方 妊娠熱病 青羊屎研爛塗臍以 安胎氣 外臺秘要 傷寒肢痛 手足疼 欲脫取 羊屎煑汁漬之瘥乃止或 和豬膏塗之亦佳 外臺 時疾隂腫 囊及莖皆熱腫 以羊屎黄蘗煮 汁洗之 外臺 疔瘡惡腫 青羊屎一升水二升漬少時煑 沸絞汁一升頓服 廣濟方 裏 外臁瘡 羊屎燒存性研末入 輕粉塗之 集要 痘風瘡證 羊屎燒灰清 油調敷之 全如 心鑑 小兒頭瘡 羊糞煎湯洗浄仍以羊糞燒灰 同屋上懸煤清油調塗 普濟 頭風 白屑 烏羊糞煎汁 洗之 聖惠 髪毛黄赤 羊屎燒灰和臘豬脂塗 之日三夜一取黑乃止 惠聖 方 木刺入肉 乾羊屎燒灰豬脂和 塗不覺自出 千金 箭鏃入肉 方同 上 反花惡瘡 鯽魚一箇去腸以羯羊屎填滿 燒存性先以米泔洗過搽之 漯癧已破 羊屎燒五錢杏仁燒五錢 研末豬骨髓調搽 海上 濕瘑浸淫 新羊屎絞汁塗 之乾者燒烟薰 之總聖 濟 録 雷頭風病 羊屎焙研酒服 二錢 普濟方 慢脾驚風 活脾散 用羊屎 二十一箇炮丁香一百粒胡椒五十粒為末每服 半錢用六年東日照處壁土煎湯調下 聖濟録 羊胲子 乃羊腹内 草積塊也 主治翻胃煅存性每一斤入棗肉 平胃散末一半和匀每服一錢空心沸湯調下 葉氏 摘𤣥 黄羊 綱 目 釋名羳羊 音 煩 璽耳羊 時珍曰羊腹帶黄故名或云幼 稚曰黄此羊肥小故也爾雅謂 之羳出西畨也其耳 甚小西人謂之蠒耳 集解 時珍曰黄羊出闗西西畨及桂林諸處有四種 狀與羊同但低小細肋腹下帶黄色角似羖羊 喜臥沙地生沙漠能走善臥獨居而尾黑者名黑尾 黄羊生野草内或羣至數十者名曰黄羊生臨洮諸 處甚大而尾似麞鹿者名洮羊其皮皆可為衾褥 出南方桂林者則深褐色黒脊口斑與鹿相近也 肉氣味甘温無毒 正要云煑湯少 味腦不可食 主治補中益氣治 勞傷虚寒 時 珍 髓主治補益功同羊髓 正 要 本草綱目卷五十上
欽定四庫全書 本草綱目卷五十下 明 李時珍 撰 獸之一 畜類二 十四種 牛 本經 上品 校正 别録上品牛乳拾遺 犢臍屎今併為一 釋名 時珍曰許慎云牛件也牛為大牲可以件事分 理也周禮謂之大牢牢乃豢畜之室牛牢大故 名大牢内則謂之一元大武元頭也武足跡也猶史 記稱牛為四蹄今人稱牛為一頭之義梵書謂之瞿 摩帝牛之牡者曰牯曰特曰犅曰㹍牝者曰泮曰㹀 南牛曰悞北牛曰搸純色曰犧黑曰 白曰㹊赤曰 駁曰犂去勢曰犍又曰犗無角曰牛子曰犢生二 歳曰㸽三歳曰犙四歳曰牭五歳曰 六歳曰犕 集解 藏器曰牛有數種本經不言黄牛烏牛水牛但 言牛爾南人以水牛為牛北人以黄牛烏牛為 牛牛種既殊入用當别時珍曰牛有 牛水牛二種 牛小而水牛大 牛有黄黑赤白駁雜數色水牛 色青蒼大腹鋭頭其狀類豬角若擔矛能與虎鬭亦 有白色者鬱林人謂之州留牛又廣南有稷牛即果 下牛形最卑小爾雅謂之犤牛王會篇謂之紈牛是 也牛齒有下無上察其齒而知其年三嵗二齒四嵗 四齒五嵗六齒六嵗以後毎年接脊骨一節也牛耳 聾其聴以鼻牛瞳堅而不横其聲曰牟項垂曰胡蹄 肉曰 百葉曰膍角胎曰䚡鼻木曰奉嚼草復出曰 齝腹草未化曰聖虀牛在畜屬土在卦屬坤土緩而 和其性順也造化權輿云乾陽為馬坤隂為牛故馬 蹄圓牛蹄坼馬病則臥隂勝也牛病則立陽勝也馬 起先前足臥先後足從陽也牛起先後足臥先前 足從隂也獨以乾健坤順為説盖知其一而已 黄牛肉氣味甘温無毒 𢎞景曰 牛惟勝青牛 為良水牛惟可充食 日華曰黄牛肉微毒食之 發藥毒動病不如水牛 詵曰黄牛動病黑牛尤不可食牛者稼穡之資也不 可多殺牛若自死者血脈已絶骨髓已竭不可食之 藏器曰牛病死者發痼疾痃癖令人洞下疰病黑牛 白頭者不可食獨肝者有大毒令人痢血至死北人 牛瘦多以蛇從鼻灌之 故肝獨也水牛則無之 時珍曰張仲景云噉蛇牛毛髪白而後順者是也中 其毒者惟人乳可以解之内則云牛夜鳴則 臭不 可食病死者有大毒令人生疔暴亡食經云牛自死 白首者食之殺人疥牛食之發痒黄牛水牛肉合豬 肉及黍米酒食並生寸白蟲合韭薤食令人熱病 合生薑食損齒煮牛肉入杏仁蘆葉易爛相宜 詵曰惡馬食牛肉 即馴亦物性也 主治安中益氣養脾胃 别 錄 補益腰脚止消渴及唾涎 孫思 邈 發明 時珍曰韓 言牛肉補氣與黄茋同功觀丹溪 朱氏倒倉法論而引申觸類則牛之補土可心 解矣今天下日用之物雖嚴法不能禁亦因肉甘而 補皮角有用也朱震亨倒倉論曰腸胃為積榖之室 故謂之倉倒者推陳以致新也胃屬土受物而不能 自運七情五味有傷中宫停痰積血互相纒糾發為 癰瘓為勞瘵為蠱脹成形成質為窠為臼以生百病 而中宫愆和自非丸散所能去也此方出自西域異 人其法用黄肥牡牛肉二十斤長流水煮成糜去滓 濾取液再熬成琥珀色收之毎飲一鍾隨飲至數十 鍾寒月温飲病在上則令吐在下則令利在中則令 吐而利在人活變吐利後渴即服其小便一二碗亦 可蕩滌餘垢睡二日乃食淡粥養半月即精神强健 沉疴悉亡也須五年忌牛肉盖牛坤土也黄土色也 以順徳配乾牡之用也肉者胃之樂也熟而為液無 形之物也故能由腸胃而透肌膚毛竅爪甲無所不 到在表者因吐而得汗在清道者自吐而去在濁道 者自利而除有如洪水泛漲陳莝順流而去盎然渙 然潤澤枯槁而有精爽之樂也既王綸云牛肉本補 脾胃之物非吐下藥也特飲之 滿而溢爾借補為 㵼故病去而胃得補亦竒法 也但病非腸胃者似難施之 附方 新 五 小刀圭 韓飛霞曰凡一切虚病皆可服之用 小牛犢兒未交感者一隻臘月初八 日或戊巳日殺之去血燖毛洗浄同臟腑不遺分寸 大銅鍋煑之毎十觔入黄茋十兩人參四兩茯苓六 兩官桂良薑各五錢陳皮三兩甘草蜀椒各二兩食 鹽二兩淳酒二斗同煑水以八分為率文火煑至如 泥其骨皆槌碎併濾取稠汁待冷以甕盛之埋于土 内露出甕面凡飲食中皆任意食之或以酒調服更 妙肥犬及鹿皆 可依此法作之 返本丸 補諸虚百損用黄犍牛肉去 筋膜切片河水洗數遍仍浸 一夜次日再洗三遍水清為度用無灰好酒同入壜 内重泥封固桑柴文武火煑一晝夜取出如黄沙為 佳焦黑無用焙乾為末聴用山藥鹽炒過蓮肉去心 鹽炒過並去鹽白茯苓小茴香炒各四兩為末毎牛 肉半觔入藥末一觔以紅棗蒸熟去皮和搗丸梧 子大毎空心酒下五十丸日三服 乾坤生意 腹 中痞積 牛肉四兩切片以風化石灰一錢擦上 蒸熟食常食痞積自下 經騐秘方 腹中 癖積 黄牛肉一觔恒山三錢同煑熟食肉 飲汁癖必自消甚效 筆峯雜興 牛皮風癬 毎五更炙牛肉一觔食以 酒調輕粉敷之 直指方 水牛肉氣味甘平無毒 日華曰冷微毒 宜忌同黄牛 主治消渴止 啘洩安中益氣養脾胃 别 錄 補虚壮徤强筋骨消水腫 除濕氣 藏 器 附方 舊二 新一 水腫尿澀 牛肉一觔熟蒸以薑 醋空心食之 心鏡 手足腫痛 傷寒時氣毒攻手足腫痛欲斷 牛肉裹之腫消痛止 范汪方 白虎風痛 寒熱發歇 骨節微腫 用水牛肉脯一兩炙黄燕窠土伏龍肝飛羅麵各二 兩砒黄一錢為末每以少許新汲水和作彈丸大于 痛處摩之痛止即取藥 抛於熱油鐺中 聖惠 頭蹄 水牛 者良 氣味涼 食經云患冷人勿食蹄中 巨筋多食令人生肉刺 主治下 熱風 孟 詵 附方 舊 一 水腫 脹滿小便澀者用水牛蹄一具去毛煑 汁作羮切食之或以水牛尾條切作腊 食或煮亦佳 食醫心鏡 鼻 水牛 者良 主治消渴同石燕煑汁服 藏 器 治婦人無乳作 羮食之不過兩日乳下無限氣壮人尤效 孟 詵 療口眼 喎斜不拘乾濕者以火炙熱於不患處熨之即漸止 宗 奭 皮 水牛 者良 主治水氣浮腫小便澀少以皮蒸熟切入豉 汁食之 心 鏡 熬膠最良 詳阿 膠 乳氣味甘微寒無毒 𢎞景曰 牛乳佳恭曰 牛乳 性平生飲令入利熱飲令入口 乾温可也水牛乳作酪濃厚勝 牛造石蜜須之藏 器曰黑牛乳勝黄牛凡服乳必煑一二沸停冷啜之 熱食即壅不欲頓服與酸物相反令人腹中癥結患 冷氣人忌之合生魚食作 時珍曰凡取以物撞之 則易得餘詳乳酪下 制蓁芁不灰木 主治補虚羸止渴 别 錄 養心肺解 熱毒潤皮膚 日 華 冷補下熱氣和蒜煎沸食去冷氣痃 癖 藏 器 患熱風人宜食之 孟 詵 老人煑食有益入薑葱止 小兒吐乳補勞 思 邈 治反胃熱噦補益勞損潤大腸治 氣痢除疸黄老人煑粥甚宜 時 珍 發明 震亨曰反胃 膈大便燥結宜牛羊乳時時嚥 之並服四物湯為上策不可用人乳人乳有飲 食之毒七情之火也時珍曰乳煎萆茇治痢有效盖 一寒一熱能和隂陽耳按獨異志云唐太宗苦氣痢 衆醫不效下詔訪問金吾長張寳藏曽困此疾即具 疏以乳煎蓽茇方上服之立愈宣下宰臣與五品官 魏徵難之逾月不擬上疾復發復進之又平因問左 右曰進方人有功未見除授何也徴懼曰未知文武 二吏上怒曰治得宰相不妨授三品我豈不及汝耶 即命與三品文官授鴻臚寺卿其方用牛乳半觔蓽 茇三錢同煎減 半空腹頓服 附方 舊三 新八 風熱毒氣 煎過牛乳一升生牛乳一升和 匀空腹服之日三服 千金方 小兒熱噦 牛乳二合薑汁一合銀器文 火煎五六沸量兒與服之 下虚消渴 心 脾 中熱下焦虚冷小便多者牛 羊乳毎飲三四合 廣利方 病後虚弱 取七嵗以下 五嵗以上黄 牛乳一升水四升煎取一升 稍稍飲至十日止 外臺方 補益勞損 千金翼崔尚 書方鍾乳粉 一兩袋盛以牛乳一升煎減三分之一去袋飲乳日 三 又方白石英末三觔和黒豆與十嵗以上生犢 㹀牛食毎日與一兩七日取牛乳或熱服一升或作 粥食其糞以種菜食百無所忌能潤臟腑澤肌肉令 人壮 健 脚氣痺弱 牛乳五升硫黄三兩煎取三升每服 三合羊乳亦可或以牛乳五合煎調 硫黄末一兩服取 汁尤良 肘后 肉人怪病 人頂生瘡五色如櫻桃 状破則自頂分裂連皮 剝脱至足名曰肉人常飲牛 乳自消 夏子益竒疾方 重舌出涎 特牛乳飲 之 聖惠 蚰 蜒入耳 牛乳少少滴入即出若入腹者 飲一二升即化為水 聖惠方 蜘蛛瘡毒 牛 乳 飲之良 生生編 血氣味鹹平無毒主治解毒利腸治金瘡折傷垂死 又下水蛭煑柈醋食治血痢便血 時 珍 發明 時珍曰按元史云布智兒從太祖征囘囘身中 數矢血流滿體悶仆㡬絶太祖命取一牛剖其 腹納之牛腹中浸熱血中移時遂甦又云李庭從伯 顔攻郢州砲傷左脇矢貫於胷㡬絶伯顔命剖水牛 腹納其中良久而甦何孟春云予在職方時問各邊 将無知此術者非讀元史弗知也故書於此以備緩 急 附方 新 一 誤吞水蛭 腸痛黄瘦牛血熱飲一二升次早 化豬脂一升飲之即下出也肘后 脂 黄牛者良 煉過用 氣味甘温微毒 多食發痼疾瘡瘍 鑑源云牛脂軟 主 治諸瘡疥癬白秃亦入面脂 時 珍 附方 新 五 消渴不止 栝樓根煎用生栝樓根切十觔以 水三斗煑至一斗濾浄入煉浄黄 牛脂一合慢火熬成膏瓶收 毎酒服一杯日三 總錄 腋下胡臭 牛脂和胡粉 塗之三度永 瘥氏 姚 食物入鼻 介介作痛不出用牛脂一棗大納鼻 中吸入脂消則物隨出也 外臺方 走精黄病 面目俱黄多睡舌紫甚面裂若爪甲黒者 死用豉半兩牛脂一兩煎過綿裹烙舌去 黒皮一重濃煎䜴湯 飲之 三十六黄方 髓 黑牛黄牛㸺牛 者良煉過用 氣味甘温無毒主治補中填骨髓 久服增年 本 經 安五臟平三焦續絶傷益氣力止洩利 去消渴皆以清酒暖服之 别 錄 平胃氣通十二經脈 思 邈 治瘦病以黑牛髓地黄汁白宻等分煎服 孟 詵 潤肺補 腎澤肌悦面理折傷擦損痛甚妙 時 珍 附方 新 三 補精潤肺 壮陽助胃用煉牛髓四兩胡桃肉 四兩杏仁泥四兩山藥末半觔煉 宻一觔同搗成膏以瓶盛湯煑一 日毎服一匙空心服之 瑞竹方 勞損風濕 陸杭膏 用牛髓 羊脂各二升白宻薑汁酥各三升煎三上三 下令成膏隨意以温酒和服之 經心錄 手足皴 裂 牛髓 敷之 腦 水牛黄 牛者良 氣味甘温微毒 心鏡曰牛熱病死者 勿食其腦令生腸癰 主治 風眩消渴 蘇 恭 脾積痞氣潤皴裂入面脂用 時 珍 附方 新 四 吐血咯血 五勞七傷用水牛腦一枚塗紙上 隂乾杏仁煑去皮胡桃仁白蜜各 一觔香油四兩同熬乾為末毎空 心燒酒服二錢七 乾坤秘韞 偏正頭風 不拘逺 近諸藥 不效者如神用白芷芎藭各三錢為細末以黄牛腦 子搽末在上瓷器内加酒頓熟乗熱食之盡量一醉 醒則其病如失甚 驗 保夀堂方 脾積痞氣 牛腦丸治男婦脾積痞 病大有神效黄㸺牛腦 子一箇去皮筋擂爛皮硝末一觔蒸餅六箇晒研和 匀糊丸梧子大每服三十丸空心好酒下日三服百 日有驗錄 聖濟總 氣積成塊 牛腦散用牛腦子一箇去筋雄 雞肫一箇連黄並以好酒浸一 宿搗爛入木香沉香砂仁各三兩皮硝一碗杵千下 入生銅鍋内文武火焙乾為末入輕粉三錢令匀毎 服二錢空心燒酒 服日三服 同上 心 已下黄 牛者良 主治虚忘補心 别 錄 脾主治補脾 藏 器 臘月淡煑日食一度治痔瘻和朴消 作脯食消痞塊 時珍醫出 千金 通 肺 已下水 牛者良 主治補肺 藏 器 肝主治補肝明目 别 錄 治瘧及痢醋煑食之 孟 詵 婦人隂 䘌納之引蟲 時 珍 腎主治補腎氣益精 别 錄 治濕痺 孫思 邈 胃 黄牛水 牛俱良 氣味甘温無毒 𢎞景曰青牛腸胃合 犬肉犬血食病人 主治 消渴風眩補五臟醋煑食之 詵 補中益氣解毒養脾 胃 時 珍 附方 新 一 噉蛇牛毒 牛肚細切水一斗煑一升 服取汗即瘥 金匱要畧 膍一名百葉 時珍曰膍音毗言其有比列也牛羊食 百草與他獸異故其胃有膍有胘有蜂 窠亦與他獸異也 胘即胃之厚處 主治熱氣水氣治痢解酒毒藥毒 丹石毒發熱同肝作生以薑醋食之 藏 器 膽 臘月黄牛青牛者良𢎞景曰膽原附 黄條中今拔出於此以類相從耳 氣味苦大寒 無毒主治可丸藥 本 經 除心腹熱渴止下痢及口焦燥 益目精 别 錄 臘月釀槐子服明目治疳濕彌佳 蘇 恭 釀黑 豆百日後取出毎夜吞一枚鎮肝明目 藥 性 釀南星末 隂乾治驚風有竒功 蘇 頌 除黄殺蟲治癰腫 時 珍 發明 時珍曰淮南子萬畢術云牛膽塗熱釡釡即鳴 牛膽塗桂莫知其誰註云能變亂人形詳見本 書 嶁云蛙得牛膽則 不鳴此皆有所制也 附方 舊一 新二 穀疸食黄 用牛膽汁一枚苦參三兩龍膽 草一兩為末和少蜜丸梧子大 毎薑湯下 五十丸 男子隂冷 以食茱萸納牛膽中百日令乾 毎取二七枚嚼納隂中良久如 火金 千 痔瘻出水 用牛膽蝟膽各一枚 粉五十文麝 香二十文以三味和匀入牛膽中懸 四十九日取出為丸如大麥大以紙撚 送入瘡内有惡物流出為騐也 經驗 胞衣 附方 新 一 臁瘡不歛 牛胞衣一具燒存 性研搽 海上方 㗋 白水牛 者良 主治小兒呷氣 思 邈 療反胃吐食取一具去 膜及兩頭逐節以醋浸炙燥燒存性毎服一錢米飲 下神效 時珍生出 法天 意 發明 時珍曰牛㗋嚨治呷氣反胃皆以類相從也按 普濟方云反胃吐食藥物不下結腸三五日至 七八日大便不通如此者必死昔金州周禪師得正 胃散方於異人十痊八九君子收之可濟人命用白 水牛喉一條去兩頭節并筋膜脂肉及如阿膠黑片 收之臨時旋炙用米醋一盞浸之微火炙乾淬之再 炙再淬醋盡為度研末厚紙包收或遇隂濕時微火烘之 再收遇此疾毎服一錢食前陳米飲調下輕者一服立效 靨 水牛 者良 主治㗋痺氣癭古方多用之 時 珍 齒主治小兒牛癎 外 臺 發明 時珍曰六畜齒治六癎皆比類之義也耳珠先 生有固牙法用牛齒三十枚瓶盛固濟燬赤為 末毎以水一盞末二錢煎熱含潄冷則吐 去有損動者以末揩之此亦以類從也 牛角䚡釋名角胎 時珍曰此即角尖中堅骨也牛之 有䚡如魚之有䚡故名胎者言在 角内也蔵器曰水牛黄㸺牛者可用 餘皆不及久在糞土爛白者亦佳 氣味苦温無毒 甄權曰 苦甘 主治下閉血瘀血疼痛女人帶下血燔之酒 服 本 經 燒灰主赤白痢 宗 奭 黄牛者燒之主婦人血崩大 便下血血痢 宗 奭 水牛者燒之止婦人血崩赤白帶下 冷痢瀉血水洩 藥 性 治水腫 時珍酒千金 徐王 用之 發明 時珍曰牛角䚡筋之粹骨之餘而䚡又角之精 也乃厥隂少隂血分之藥燒之則性澀故止血 痢崩中 諸病 附方 舊四 新二 大腸冷痢 㸺牛角䚡燒灰飲 服二錢日二次 小兒滯下 㸺 牛 角胎燒灰水服 方寸匕 千金 大便下血 黄牛角䚡一具燬末煑豉 汁服二錢日三神效 近 效 方 赤白帶下 牛角䚡燒令煙斷附子以鹽水浸七度 去皮等分為末毎空心酒服二錢七 孫用 和方 鼠乳痔疾 牛角腮燒灰酒服 方寸匕 塞上方 蜂蠆螫瘡 牛角䚡 燒灰醋 和傅之 肘后方 角氣味苦寒無毒 之才 曰平 主治水牛者燔之治時氣寒 熱頭痛 别 錄 煎汁治熱毒風及壯熱 日 華 㸺牛者治㗋痺 腫塞欲死燒灰酒服一錢小兒飲乳不快似㗋痺者 取灰塗乳上嚥下即瘥 蘇頌亮出 崔元 方 治淋破血 時 珍 附方 舊二 新一 石淋破血 牛角燒灰酒服方寸 匕日五服 總錄 血上逆心 煩悶刺痛水牛角燒末酒 服方寸匕 子母秘錄 赤秃髮落 牛角羊角燒灰 等分豬脂調塗 惠聖 方 骨氣味甘温無毒主治燒灰治吐血鼻洪崩中帶下 腸風瀉血水瀉 日 華 治邪瘧燒灰同豬脂塗疳瘡蝕人 口鼻有效 時珍便 出十 發明 時珍曰東夷以牛骨占卜吉凶無往不中牛非 含智之物骨有先事之靈宜其可入藥治病也 附方 新 二 鼻中生瘡 牛骨狗骨燒灰臘 豬脂和敷 千金 水穀痢疾 牛骨 灰同 六月六日麴炒等分為末飲服方 寸匕乃御傳方也 張文仲方 蹄甲 青牛 者良 主治婦人崩中漏下赤白 蘇 恭 燒灰水服治 牛癎和油塗臁瘡研末貼臍止小兒夜啼 時珍諸出 集要 方 附方 新 五 卒魘不寤 以青牛蹄或馬蹄臨 人頭上即活 肘后 損傷接骨 牛 蹄 甲一箇乳香沒藥各一錢為末入甲内 燒灰以黄米粉糊和成膏敷之 祕韞 牛皮風癬 牛 蹄 甲驢糞各一兩燒存性研末油調抓 破敷之五七日即愈 蘭氏經驗方 臁脛爛瘡 牛蹄 甲燒 灰桐油和敷 海上方 玉莖生瘡 牛蹄甲燒灰油 調敷之 奚囊 隂莖 黄牛烏牛 水牛並良 主治婦人漏下赤白無子 蘇 恭 牯牛卵囊主治疝氣一具煑爛入小茴香鹽少許拌 食 呉 球 毛主治臍毛治小兒久不行 蘇 恭 耳毛尾毛隂毛並主 通淋閉 時 珍 發明 時珍曰古方牛耳毛隂毛尾毛治淋多用之豈 以牛性順而毛性下行耶又治瘧病盖禳之之 義 耳 附方 舊一 新二 卒患淋疾 牛耳中毛燒取半錢水 服尾毛亦可 集騐方 小兒石 淋 特牛隂頭毛燒灰漿水服 一刀圭日再 張文仲方 邪氣瘧疾 外臺用黑牛 尾燒末酒服 方寸匕日三服片一用牯牛隂毛 七根黄荆葉七 縛内闗上亦效 口涎 日華曰以水洗老牛口用鹽塗之少頃即 出或以荷葉包牛口使耕力乏涎出取之 主治 反胃嘔吐 日 華 水服二匙終身不噎 思 邈 吮小兒治客忤 灌一合治小兒霍亂入鹽少許頓服一盞治㗋閉口 噤 時珍居出外 臺胡 士方 附方 新 七 噎膈反胃 集成用糯米末以牛涎拌作小丸 煑熟食 危氏得效香牛飲用牛 涎一盞入麝香少許銀盞頓熱先以帛𦂳束胃脘令 氣喘解開乗熱飲之仍以丁香汁入粥與食 普濟 千囀丹用牛涎好蜜各半觔木鱉仁三十箇研 末入銅器熬稠毎以兩匙和粥與食日三服 小兒 流涎 取東行牛口中涎沫塗口 中及頤上自愈 外臺方 小兒口噤 身熱吐沫 不能乳方 同上方 聖惠 損目破睛 牛口涎日㸃二次避風 黑睛破者亦瘥 射后 身面疣目 牛口涎頻塗之 自落 千金 鼻津主治小兒中客忤水和少許灌之又塗小兒鼻 瘡及濕癬 時珍諸出 外臺 方 耳垢 烏牛者良時珍曰以鹽少 許入牛耳中癢即易取 主治蛇傷惡蛓毒 恭 蛓毛 蟲也 治癰腫未成膿封之即散疳蟲蝕鼻生瘡反毒 蛇螫人竝傅之 時 珍 附方 新 三 疔瘡惡腫 黑牛耳垢敷 之 聖惠方 脇漏出水 不止用烏 牛耳垢傅 之即 瘥 鼻衂不止 牛耳中垢車前子末等 分和匀塞之良 總錄 溺 黄犍㸺牛黒 牯牛者良 氣味苦辛微温無毒 之才 曰寒 主治水腫 腹脹脚滿利小便 别 錄 附方 舊三 新五 水腫尿澀 小品用烏犍牛尿半升空腹飲 小便利良 肘后用黄犍牛尿 毎飲三升 老幼減半 水氣喘促 小便澀用沙牛尿一斗訶梨皮 末十觔先以銅器熬尿至三升 入末熬至可丸丸梧子大毎服茶下三十 丸日三服當下水及惡物為效 普濟方 風毒脚氣 以銅器取烏犢牛尿三升 飲之小便利則消 肘后 脚氣脹滿 尿澀取烏犢牛 尿一升一日分 服消乃止方 楊炎南行 久患氣脹 烏牛尿一升空心温 服氣散止 廣濟方 癥癖鼓 脹 烏牛尿一升微火煎如稠飴空心服棗 許當鳴轉病出隔日更服之 千金翼 霍亂厥逆 服烏牛尿二 升 千金方 刺傷中水 服烏牛尿二升 三服止 梅師 屎 稀者名牛洞烏 牯黄牯牛者良 氣味苦寒無毒 鏡源云牛屎抽銅 暈燒火能養一切 藥 力 主治水腫惡氣乾者燔之敷鼠瘻惡瘡 别 錄 燒灰敷 炙瘡不瘥 藏 器 敷小兒爛瘡爛痘及癰腫不合能滅瘢 痕 時 珍 絞汁治消渴黄癉脚氣霍亂小便不通 蘇 恭 發明 時珍曰牛屎散熱解毒利溲故能治腫疸霍亂 疳痢傷損諸疾燒灰則收濕生肌拔毒故能治 癰疽瘡瘻爛痘諸疾也宋書云孫法宗苦頭創夜有 女人至曰我天使也事本不闗善人使者誤及爾但 取牛糞煑敷之即驗如 其言果瘥此亦一異也 附方 舊七新 二十二 水腫溲澀 黄牛屎一升絞汁飲溲 利瘥勿食鹽 梅師 濕熱 黄病 黄牛糞日乾為末麫糊丸梧子大 毎食前日湯下七十丸 簡便方 霍亂吐下 不 止 四肢逆冷外臺用黄牛屎半升水二升煑三沸服半 升止 聖惠用烏牛糞絞汁一合以百日兒乳汁一 合和 温服 疳痢垂死 新牛屎一升水一升攪澄 汁服不過三服 必效方 卒死不省 四肢不收取牛洞一升和温酒灌之或 以濕者絞汁亦可此扁鵲法也 肘后 卒隂腎痛 牛 屎 燒灰酒和敷 之良 梅師 脚跟腫痛 不能著地用黄牛屎入鹽炒 熱罨之 王永輔惠濟方 妊娠腰痛 牛屎燒末水服方 寸匕日三 外臺 妊娠毒痛 牛屎燒灰 水服方寸匕 日三并以酢和 封 千金方 子死腹中 濕牛糞塗腹 上良 産寳 小兒口噤 白 牛 糞塗口中取 瘥 總錄 小兒夜啼 牛屎一塊安席下 勿令母知 食療 小兒頭瘡 野外久乾牛屎不壊者燒灰 入輕粉麻油調搽 普濟 小兒白秃 牛屎厚封 之 秘錄 小 兒爛瘡 牛屎燒灰封之 減瘢痕 千金 痘瘡潰爛 王兑白龍散以臘 月黄牛屎燒取白 灰敷之或臥之即 易痂疕而無瘢痕 癰腫不合 牛屎燒末用鷄子白和 封乾即易之神騐也 千金 月令 鼠瘻瘰癧 千金五白散白牛屎白馬屎白羊屎 白鷄屎白豬屎各一升於石上燒灰 漏蘆末二兩以豬膏一升煎亂髪一兩同熬五六沸 塗之神騐 肘后治鼠瘻有核濃血用熱牛屎封之 日 三 蜣蜋瘻疾 熱牛屎封之日數易 當有蜣蜋出 千金 乳癰初起 牛屎和 酒敷之 即消方姚 僧坦 燥瘑瘡痒 熱牛屎塗 之 千金 瘡傷風水 痛劇欲死 者牛屎燒 烟熏令汁出即 愈 外臺秘要 磕傷損 黄牛屎炒熱封之 裹定即效 簡便 湯火燒 灼 濕牛屎搗塗 之 姚和衆 惡犬咬傷 洗浄毒以熱牛屎封 之即時痛止 千金 蜂蠆 螫痛 牛屎燒灰苦酒 和敷 千金方 背瘡潰爛 黄黑牛糞多年者晒 乾為末入百草霜匀 細摻之方 談埜翁 黄犢子臍屎 新生未食草 者收乾之 主治九竅四肢指岐間血 出乃暴怒所為燒此末水服方寸匕日四五服良 藏 器 僧出姚 坦方 主中惡霍亂及鬼擊吐血以一升和酒三升 煑汁服 時珍后 出肘 屎中大豆 洗晒 收 主治小兒驚癎婦人難産 蘇 恭 附方 舊一 新二 小兒牛癎 白牛屎中豆日日 服之良 總徵論 婦人難産 牛 屎 中大豆一枚擘作兩片一書父一書 子仍合住水吞之立産 昝殷産寳 齒落不生 牛屎 中大 豆十四枚小開豆頭以注 齒根數度即生 千金方 聖虀 時珍曰按劉恂嶺表錄異云廣之容南好食水 牛肉或炮或炙食訖即啜聖虀消之調以薑桂 鹽醋腹遂不脹聖虀如青苔 狀乃牛腸胃中未化草也 主治食牛肉作脹解牛 肉毒 時 珍 齝草 音 痴 一名牛囀草 即牛食而復出 者俗曰囘噍 主治絞汁服止 噦 藏 器 療反胃霍亂小兒口噤風 時 珍 發明 時珍曰牛齝治反胃噎膈雖取象囘噍之 義而沾濡口涎為多故主療與涎之功同 附方 新 四 反胃噎膈 大刀奪命丸牛囀草杵頭糠各半 觔糯米一升為末取黄母牛涎和 丸龍眼大煑熟食之入沙 糖二兩尤妙 醫學正傳 霍亂吐利 不止用烏牛齝 草一團人參生 薑各三兩甜漿水一升半煑 汁五合服 劉涓子鬼遺方 小兒流涎 用牛噍草絞 汁少少與服 濟普 方 初生口噤 十日内者用牛口齝 草絞汁灌之 聖惠 鼻牶 音卷穿鼻 繩木也 主治木牶主小兒癎 别 錄 治消渴煎汁 服或燒灰酒服 時 珍 草牶燒研傅小兒鼻下瘡 别 錄 燒 灰吹纒㗋風甚效 時 珍 附方 新 一 消渴 牛鼻木二箇洗剉男用牝牛女用牡牛 人參甘草半兩大白梅一箇水四碗煎 三碗熱服甚 妙 普濟方 馬 本經 中品 校正 别錄上品出馬 乳今併為一 釋名 時珍曰按許慎云馬武也其字象頭髦尾足之 形牡馬曰隲音質曰兒牝馬曰騇曰課曰草去 勢曰騸一嵗曰䭴音注二嵗曰駒三嵗曰騑四嵗曰 駣音桃名色甚多詳見爾雅及説文梵書謂馬為阿 濕 婆 集解 别錄曰馬出雲中𢎞景曰馬色類甚多入藥以 純白者為良其口眼蹄皆白者谷中時有兩三 爾小小用則不必拘也時珍曰别錄以雲中馬為良 雲中今大同府也大抵馬以西北方者為勝東南者 劣弱不及馬應月故十二月而生其年以齒别之在 畜屬火在辰屬午或云在卦屬乾屬金馬之眼光照 人全身者其齒最少光愈近齒愈大馬食杜衡善走 食稻則足重食鼠屎則腹脹食鷄糞則生骨眼以僵 蠶烏梅拭牙則不食得桑葉乃解掛鼠狼皮於槽亦 不食遇海馬骨則不行以豬槽飼馬石灰泥馬槽馬 汗著門並令馬落駒繫獼猴 於廏辟馬病皆物理當然耳 肉 以純白牡 馬者為良 氣味辛苦冷有毒 詵曰有小毒士良曰 有大毒思邈曰無毒 乃日華曰只堪煑食餘食難消漬以清水搦洗血盡 煑不然則毒不出患疔腫或曰以冷水煑之不可 盖釡鼎曰馬生角馬無夜眼白馬青蹄白馬黑頭者 並不可食令人癲馬鞍下肉色黒及馬自死者並不 可食殺人馬黑脊而斑臂者漏不可食蕭炳曰患痢 生疥人勿食必加劇妊婦食之令子過月乳母食之 令子疳瘦生詵曰同倉米蒼耳食必得惡病十有九 死同薑食 氣𠻳同豬肉食成霍亂食馬肉毒發心 悶者飲清酒則解飲濁酒則加𢎞景曰秦穆公云食 駿馬肉不飲酒必殺人時珍曰食馬中毒者飲蘆菔 汁食杏 仁可解 主治傷中除熱下氣長筋骨强腰脊壯健强 志輕身不飢作脯治寒熱痿痺 别 錄 煑汁洗頭瘡白秃 時珍惠 出聖 附方 舊 一 豌豆瘡毒 馬肉煑清汁洗 之 兵部手集 鬐膏 鬐項上也 白馬者良 氣味甘平有小毒 鑑源云馬 脂柔五金 主治生 髪 别 錄 治面䵟手足皴粗入脂澤用療偏風口喎僻 時 珍 發明 時珍曰按靈樞經曰卒口僻急者頰筋有寒則 急引頰移頰筋有熱則縱緩不收以桑鈎鈎之 以生桑灰置坎中坐之以馬膏熨其急頰以白酒和 桂末塗其緩頰且飲美酒噉炙肉為之三拊而已靈 樞無註本世多不知此方之妙竊謂口頰喎僻乃風 中血脈也手足陽明之筋絡於口㑹太陽之筋絡於 目寒則筋急而僻熱則筋緩而縱故左中寒則逼熱 於右右中寒則逼熱於左寒者急而熱者緩也急者 皮膚頑痺榮衛凝滯治法急者緩之緩者急之故用 馬膏之甘平柔緩以摩其急以潤其痺以通其血脈 用桂酒之辛熱急束以塗其緩以和其榮衛以通其 經絡桑能治風痺通節竅也病在上者酒以行之甘 以助之故飲美 酒噉炙肉云 乳 時珍曰漢時以馬乳造為酒置桐 馬之官謂挏撞而成也桐音同 氣味甘冷無毒 思邈曰性冷利 同魚鱠食作瘕 主治止渴治熱 别 錄 作酪性温飲之消 肉 蘇 恭 心 已下並用 白馬者良 主治喜忘 别錄豬肘后方治心昏多忘 牛馬 鷄心乾之為末酒服 方寸匕日三則聞一知十加詵 曰患痢人食馬心則痞悶 甚 肺主治寒熱小兒莖萎 掌禹錫曰小兒無莖萎疑誤 時珍曰按千金方無小兒二 字 肝氣味有大毒 𢎞景曰馬肝及鞍下肉殺人時珍曰 按漢武帝云食肉毋食馬肝又云文 成食馬肝而死韋莊云食馬留肝則 其毒可知矣方家以䜴汁鼠矢解之 附方 新 一 月水不通 心腹滯悶四肢疼痛用赤馬肝一 片炙研毎食前熱酒服一錢通乃 止惠 聖 腎 時珍曰按熊太古冀越集云馬有墨在腎牛有黄 在膽造物之所鍾也此亦牛黄狗寳之類當有功 用惜乎前人不知 漫記於此以俟 白馬隂莖修治 藏器曰凡收當取銀色無病白馬春 月游牝時力勢正强者生取隂乾百 日用斆曰用時以銅刀破作七片将生羊血 拌蒸半日晒乾以粗布去皮及乾血挫碎用 氣味甘 鹹平無毒主治傷中絶脈隂不起强志益氣長肌肉 肥徤生子 本 經 小兒驚癎 别 錄 益丈夫隂氣 詵曰隂乾同 肉蓯蓉等分 為末蜜丸梧子大毎空心酒下四十丸日再百 日見效甄權曰主男子隂痿房中術偏用之 駒胞衣主治婦人天癸不通煅存性為末毎服三錢 入麝香少許空腹新汲水下不過三服良 孫氏 集效 眼 白馬者生 殺取之 氣味平無毒主治驚癎腹滿瘧疾 别 錄 小 兒鬾病與母帶之 蘇 恭 夜眼 在足膝上馬有 此能夜行故名 主治卒死尸厥齲齒痛 時 珍 附方 舊一 新二 卒死尸厥 用白馬前脚夜目二枚白馬尾 十四莖合燒以苦酒丸如小豆 大白湯灌下二丸須 臾再服即甦 肘后 蟲牙齲痛 用馬夜眼如米大綿 裹納孔中有涎吐去 永㫁根源或加生附子少許立玉機 微義用馬夜眼燒存性敷之 愈 牙齒 已下並用 白馬者良 氣味甘平有小毒主治小兒馬癎水 磨服 别 錄 燒灰唾和塗癰疽丁腫出根效 藏 器 附方 舊一 新三 腸癰未成 馬牙燒灰鷄子白 和塗之 千金方 疔腫未破 白 馬 齒燒灰先以針刺破乃封之用濕麫 圍腫處醋洗去之根出大驗 肘后 赤根疔瘡 馬牙 齒搗 末臘豬脂和敷根即出 也燒灰亦可 千金方 蟲牙作痛 馬牙一枚煅熱投 醋中七次待冷含 之即止方唐 瑤經騐 骨氣味有毒主治燒灰和醋傅小兒頭瘡及身上瘡 孟 詵 止邪瘧燒灰和油傅小兒耳瘡頭瘡隂瘡瘭疽有 漿如火灼敷乳頭飲兒止夜啼 時珍諸出小品 外臺 方 附方 舊 一 辟瘟疫氣 絳袋盛馬骨佩之男 左女右 肘后方 頭骨氣味甘微寒有小毒 韓保鼎曰大熱宜藏器曰 頭骨埋於午地 蠶浸於 上流絶 水蜝蟲 主治喜眠令人不睡燒灰水服方寸匕日三 夜一作枕亦良 别 錄 治齒痛燒灰傅頭耳瘡 日 華 療馬汗 氣入瘡痛燒灰傅之白汁出良 時 珍 附方 新 三 膽虚不眠 用馬頭骨灰乳香各一兩酸棗仁 炒二兩為末毎服二錢温酒服 聖 惠 膽熱多眠 馬頭骨灰鐵粉各一兩硃砂半兩龍腦 半分為末煉蜜丸梧子大毎服三十丸 竹葉湯下 聖惠方 臁瘡潰爛 三四年馬牙匡骨燒研先以 土窖過小便洗數次搽之 脛骨氣味甘寒無毒主治煅存性降隂火中氣不足 者用之可代黄芩黄連 朱震 亨 懸蹄 赤白馬 俱入用 氣味甘平無毒 甄權 曰熱 主治驚邪瘈瘲乳 難辟惡氣鬼毒蠱疰不祥 本 經 止衂内漏齲齒赤馬者 治婦人赤崩白馬者治白崩 别 錄 主癲癎齒痛 蜀 本 療腸 癰下瘀血帶下殺蟲又燒灰入鹽少許摻走馬疳蝕 甚良 時珍諸出 鈎𤣥 方 赤馬者辟瘟瘧 孟 詵 附方 舊四 新五 損傷瘀血 在腹用白馬蹄燒烟盡研末酒 服方寸匕日三夜一血化為水 也鬼劉涓 子 遺方 婦人血病 方同 上 五色帶下 白馬左蹄燒灰 酒服方寸七日 三臺 外 腸癰腹痛 其状兩耳輪甲錯腹痛或遶臍有瘡 如粟下膿血用馬蹄灰和鷄子白塗 即拔毒氣 出 千金 蟲蝕肛爛 見五臟則死以豬脂和馬蹄灰 綿裹導入下部日數度瘥 肘 后 方 齲齒疼痛 削白馬蹄塞之不 過三度 千金方 赤秃頭瘡 出膿晝開 夜合馬蹄 燒灰生油調 塗 聖惠方 小兒夜啼 馬蹄末敷乳上 飲之 總錄 辟禳瘟疫 以 絳 囊盛馬蹄屑佩之 男左女右 肘后 皮主治婦人臨産赤馬皮催生良 孟 詵 治小兒赤秃以 赤馬皮白馬蹄燒灰和臘豬脂傅之良 時珍惠 出聖 鬐毛 即騣也 一名鬛 氣味有毒主治小兒驚癎女子崩中赤白 别 錄 思邈曰赤用赤 馬白用白馬 燒灰服止血塗惡瘡 日 華 尾主治女人崩中小兒客忤 時 珍 發明 時珍曰馬尾濟生方治崩中十灰散中用之又 延夀書云刷牙用馬尾令齒疎損近人多用燒 灰揩拭最腐齒 齦不可不知 附方 舊 二 小兒客忤 小兒中馬毒客忤燒馬尾煙於 前毎日熏之瘥乃止 聖惠方 腹 内蛇癥 白馬尾切細酒服初服五分一七次服三分 一匕更服二分一匕不可頓服殺人 千金 翼 腦氣味有毒 詵曰食之 令人癲 主治㫁酒臘月者温酒服之 孫思 邈 血氣味有大毒 詵曰凡生馬血入人肉中一二日便 腫起連心即死有人剥馬傷手血入 肉一夜 致死 汗氣味有大毒 𢎞景曰患瘡人觸馬汗馬氣馬毛馬 尿馬屎者並令加劇詵曰馬汗入瘡 毒攻心欲死者燒粟幹灰淋汁浸洗出 白沫乃毒氣也嶺南有人用此得力 附方 新 二 黥刺雕青 以白馬汗搽上再以汗 調水蛭末塗之 子和 飲酒欲㫁 刮馬汗和酒 服之 千金 白馬溺氣味辛微寒有毒主治消渴破癥堅積聚男 子伏梁積疝婦人瘕積銅器承飲之 别 錄 洗頭瘡白秃 漬惡刺瘡日十次愈乃止 孟 詵 熱飲治反胃殺蟲 時 珍 發明 時珍曰馬尿治癥瘕有驗按祖台之志怪云昔 有人與其奴皆患心腹痛病奴死剖之得一白 鼈赤眼仍活以諸藥納口中終不死有人乗白馬觀 之馬尿墮鼈而鼈縮遂以灌之即化成水其人乃服 白馬尿而疾愈此其徴效也反 胃亦有蟲積者故亦能治之 附方 舊二 新一 肉癥思肉 用白馬尿三升飲之 當吐肉出不出者死 食髪成瘕 咽中如有蟲上下是也 白馬尿飲之佳 千金 伏梁心積 銅器盛白馬尿一 升旦旦服之妙 小 品 婦人乳腫 馬尿塗之立 愈 産寳 小兒赤疵 生身上者馬尿 頻洗之 千金 蟲牙疼痛 隨左右含馬溺不過 三五度瘥 千金 利骨取牙 白馬尿浸 茄科三日 炒為末㸃牙即落或煎巴豆 㸃牙亦落勿近好牙 鮑氏 狐尿刺瘡 痛甚者熱白 馬尿漬之 千 金 痞塊心痛 僵蠶末二錢白馬尿調 服并傅塊上 摘𤣥方 白馬通 時珍曰馬屎曰通牛屎曰洞豬屎曰零皆諱 其名也凡屎必達胴腸乃出故曰通曰洞胴 即廣 腸也 氣味微温無毒 鑑源云馬屎煴 火養一切藥力 主治止渴止吐 血下血鼻衂金瘡出血婦人崩中 别 錄 敷頂止衂 徐之 才 絞汁服治産後諸血氣傷寒時疾當吐下者 藏 器 治時 行病起合隂陽垂死者絞汁三合日夜各二服又治 杖瘡打損傷瘡中風作痛者炒熱包熨五十遍極效 孟 詵 絞汁灌之治卒中惡死酒服治産後寒熱悶脹燒 灰水服治久痢赤白和豬脂塗馬咬人瘡及馬汗入 瘡剝死馬骨刺傷人毒攻欲死者 時珍諸出 小品 方 附方 舊五新 十五 吐血不止 燒白馬通以水研絞 汁一升服 梅師方 衂血不 止 錄驗用綿裹白馬屎塞之乾千金用赤馬糞 絞汁飲一二升並滴鼻内 者浸水亦可 口鼻 出血 用赤馬糞燒灰温 酒服一錢 鈐方 乆痢赤白 馬糞一丸燒灰 水服 肘后方 卒 中惡死 吐利不止不知是何病不拘大人小兒馬糞 一丸絞汁灌之乾者水煑汁亦可此扁鵲法 也后 肘 攪腸沙痛 欲死者用馬糞研汁 飲之立愈 經驗方 小兒卒忤 馬屎 三升 燒末以酒三斗煑二沸 取汁浴兒避風 千金 小兒躽啼 面青腹强是忤客 氣新馬糞一團絞 汁灌之 總錄 傷寒勞復 馬屎燒末冷酒服方 寸匕便驗 聖惠方 熱毒攻肢 手 足 腫痛欲脱以水煑馬 屎汁漬之 外臺 風蟲牙痛 白馬屎汁隨左右含 之不過三口愈 聖 惠 鼻齆不聞 新馬屎汁含滿口 灌入即通 聖惠 筋骨傷破 以熱白馬 屎傅之無 瘢金 千 疔腫傷風 作腫以馬屎炒熨瘡上 五十遍極效 聖惠方 多年惡瘡 或 痛 痒生釁用馬糞并齒同研爛傅上不過數次武丞相 在蜀時脛有瘡痒不可忍用此而瘥 兵部手集 諸瘡傷水 或傷風寒痛劇用馬屎燒 烟熏令汁出愈 千金方 凍指欲墮 馬糞 煑水 漬半日即 愈 千金 積聚脹滿 白馬糞同蒜搗膏傅 患處效 活人心鏡 一切漏疾 白馬通汁毎服 一升良 千金 屎中粟主治金創小兒寒熱客忤不能食 蘇 恭 治小兒 脇痛 時珍通千金 有馬 粟丸 附方 舊 一 剝馬中毒 被骨刺破欲死以馬腸中粟屎搗 摶以尿洗之大效絞汁飲之亦可 臺外 白馬頭蛆 見蟲 部 馬絆繩主治煎水洗小兒癎 蘇 恭 燒灰摻鼻中生瘡 時 珍 東行馬蹄下土 𢎞景曰作方術可知女人外情時珍 曰淮南萬畢術云東行白馬蹄下土 合三家井中泥置人 臍下即臥不能起也 驢 唐本 草 釋名 時珍曰驢臚也臚腹前也 馬力在膞驢力在臚也 集解 時珍曰驢長頰廣額 耳修尾夜鳴應更性善 䭾負有褐黑白三色入藥以黑者為良女直遼 東出野驢似驢而色駁鬃尾長骨格大食之功與驢 同西土出山驢有角如羚羊詳羚羊下東海島中出 海驢能入水不濡又有海馬海牛海豬海獾等物其 皮皆供用蔵器曰海驢海馬海皮毛在陸地皆候風 潮則毛起 物性如此 肉 已下通用 烏驢者良 氣味甘涼無毒 思邈曰酸平呉瑞曰食 驢肉飲荆芥茶殺人妊 婦食之難産同鳬茈食 令人筋急病死者有毒 主治解心煩止風狂釀酒治 一切風 日 華 主風狂憂愁不樂能安心氣同五味煑食 或以汁作粥食 孟 詵 補血益氣治逺年勞損煑汁空心 飲療痔引蟲 時 珍 野驢肉同功 正 要 發明 宗奭曰驢肉食之動風脂肥尤甚屢試屢 騐日華子以為止一切風狂未可慿也 頭肉主治煑汁服二三升治多年消渴無不瘥者又 以漬麴醖酒服去大風動揺不伏者 孟 詵 亦洗頭風風 屑 日 華 同薑虀煑汁日服治黄疸百藥不治者 時珍文 出張 仲 方 附方 舊 一 中風頭眩 心肺浮熱肢軟骨疼語蹇身顫用 烏驢頭一枚如食法䜴汁煑食 心 鏡 脂主治敷惡瘡疥癬及風腫 日 華 和酒服三升治狂癲 不能語不識人和烏梅為丸治多年瘧未發時服二 十丸又生脂和生椒搗熟綿裹塞耳治積年聾疾 孟 詵 和酒等分服治卒欬嗽和鹽塗身體手足風腫 時珍 出 千 金 附方 舊一 新一 滴耳治聾 烏驢脂少許鯽魚膽一箇生油 半兩和匀納縷葱管中七日取 滴耳中日 二 聖惠 眼中瘜肉 驢脂白鹽等分和匀注兩目眥 頭日三次一月瘥 千金方 髓氣味甘温無毒主治耳聾 時 珍 附方 新 二 多年耳聾 重者用三兩度初起者一上便效 用驢前脚脛骨打破向日中瀝出 髓以瓷盒盛收毎用綿㸃少許入耳内側臥候藥行 其髓不可多用以白色者為上黄色者不堪 又方 驢髓以針砂一合水二合浸十日取清水少許和髓 攪匀滴少許入耳中外以方新磚半箇燒赤潑醋鋪 磁石末一兩在磚上枕之至晚 如此三度即通效 並普濟方 血 時珍曰熱血以麻油一盞和攪去抹煑 熟即成白色此亦可異昔無言及者 氣味鹹涼 無毒主治利大小腸潤燥結下熱氣 時 珍 乳氣味甘冷利無毒 思邈曰 酸寒 小兒熱急黄多服使利 唐 本 療大熱止消渴 孫思 邈 小兒熱急驚邪赤痢 蕭 炳 小兒 癎疾客忤天弔風疾 日 華 卒心痛連腰臍者熱服三升 孟 詵 蜘蛛咬瘡器盛浸之蚰蜒及飛蟲入耳滴之當成 水 藏 器 頻熱飲之治氣鬱解小兒熱毒不生痘疹浸黄 連取汁㸃風熱赤眼 時珍諸出 千金 方 附方 舊一 新三 心熱氣癎 黑驢乳暖服三合 日再服 廣利方 小兒口噤 驢 乳 豬乳各二升煎一 升五合服 千金 重舌出涎 方同 上 撮口胎風 先炙兩 乳中三 壮後用此方大驗用烏驢乳一合以東引槐枝三寸 長十根火煨一頭出津拭浄浸乳中取乳滴口中甚 妙方聖 惠 隂莖氣味甘温無毒主治强隂壯筋 時 珍 駒衣主治㫁酒煅研酒服方寸匕 外 臺 皮主治煎膠食之治一切風毒骨節痛呻吟不止和 酒服更良 孟 詵 膠食主鼻洪吐血腸風血痢崩中帶下 其生皮覆瘧疾人良 日 華 詳見阿膠 附方 舊一 新一 中風喎僻 骨疼煩躁者用烏驢皮燖毛如 常治浄蒸熟入豉汁中和五味 煑食 心鏡 牛皮風癬 生驢皮一塊以朴硝醃過燒灰油 調搽之名一掃光 李樓竒方 毛主治骨頭中一切風病用一觔炒黄投一斗酒中 漬三日空心細飲令醉暖臥取汗明日更飲如前忌 陳倉米麪 孟 詵 附方 新 二 小兒客忤 剪驢膞上旋毛一彈子 以乳汁煎飲 外臺 襁褓中風 取驢背前交脊中毛一拇指大入麝香豆許以 乳汁和銅器中慢炒為末乳汁和灌之 千金 骨主治煑湯浴厯節風 孟 詵 牝驢骨煑汁服治多年消 渴極效 時 珍 頭骨主治燒灰和油塗小兒顱解 時 珍 懸蹄主治燒灰傅癰疽散膿水和油傅小兒解顱以 瘥為度 時 珍 附方 舊一 新三 腎風下注 生瘡用驢蹄二十片燒灰蜜陀 僧輕粉各一錢麝香半錢為末 傅之方 竒效 天柱毒瘡 生脊大椎上大如錢赤色出水驢 蹄二片胡粉熬一分麝香少許為 末醋和塗之乾 則摻之 聖惠 飲酒穿腸 飲酒過度欲至穿腸者用 驢蹄硬處削下水煑濃汁 冷飲之襄州散將樂小蠻 得此方有效 經驗方 鬼瘧不止 用白驢蹄剉炒 砒霜各二分大 黄四兩菉豆三分雄黄一分硃砂半分研丸梧子 大未發平旦冷水服二丸即止七日忌油 肘后 溺氣味辛寒有小毒主治浸蜘蛛咬瘡良 蔵 器 治反胃 噎病狂犬咬傷癬癘惡瘡並多飲取瘥風蟲牙痛頻 含漱之良 時珍諸出 千金 方 發明 震亨曰一婦病噎用四物加驢尿與服以防其 生蟲數十帖而愈時珍曰張文仲備急方言幼 年患反胃毎食羮粥諸物須臾吐出貞觀中許奉御 兄弟及柴蒋諸名醫奉勅調治竟不能療漸疲困候 絶旦夕忽一衛士云服驢小便極驗遂服二合後食 止吐一半哺時再服二合食粥便定次日奏知則宫 中五六人患反胃者同服一時俱瘥此物稍有毒服 時不可過多須熱飲之病深者七日當效後用屢驗 附方 新 三 狐尿刺瘡 烏驢尿頓熱 漬之 千金 白玷風 驢尿薑汁等 分和匀頻洗 濟聖 錄 耳聾 人中白一分乾地龍一條為末以烏驢駒 尿一合和匀瓷器盛之毎滴少許入耳 聖 惠 屎主治熬之熨風腫漏瘡絞汁主心腹疼痛諸疰忤 癥癖反胃不止牙齒痛治水腫每服五合良 畫體成 字者為 燥水用牝驢屎不成字者 為溼水用駁驢屎 唐本 燒灰吹鼻止衂甚效和油 塗惡瘡濕癬 時 珍 附方 新 四 卒心氣痛 驢屎絞汁五合熱 服即止 肘后方 經水不止 及血 崩用 黑驢屎燒存性丸麫糊丸梧子大每空心 黄酒下五七十 神妙 龔雲林醫鑑 疔瘡中風 腫痛用驢屎炒熨瘡上 五十遍極效 普濟方 小兒眉瘡 黒驢屎燒研油調 塗立效 聖惠方 耳垢主治刮取塗蠍螫 崔 氏 尾軸垢主治新久瘧無定期者以水洗汁和麫如彈 丸二枚作燒餅未發前食一枚發食一枚效 恭 溺下泥主治傅蜘蛛傷 藏 器 驢槽主治小兒拗哭不止令三姓婦人抱兒臥之移 時即止勿令人知 藏 器 發明 時珍曰錦囊詩云繫蟹懸門除鬼疾畫驢挂壁 止兒啼言闗西人以蟹壳懸之辟邪瘧江左人 畫倒驢挂之止夜啼與驢槽 止哭之義同皆厭禳法耳 騾 食 鑑 釋名 時珍曰騾古文作 驘從馬從 諧聲 集解 時珍曰騾大于驢而健于馬其力在腰其後有 鎖骨不能開故不孳乳其類有五牡驢交馬而 生者騾也牡馬交驢而生者為駃騠音決題牡驢交 牛而生者為 音它陌牡牛交驢而生者為䮰 音謫冢牡牛交馬而生者 為駏驢今俗通呼為騾矣 肉氣味辛苦温有小毒 甯原曰騾性頑劣肉不益人 孕婦食之難産時珍曰古方 未見用騾者近時小藉時有其方云按吕氏春秋云 趙簡子有白騾甚愛之其臣陽城胥渠有疾醫云得 白騾肝則生不得則死簡子聞之曰殺畜活人不亦 仁乎乃殺騾取肝與之胥渠病愈此亦剪鬚以救功 臣之意書之于 此以備醫案 蹄主治難産燒灰入麝香少許酒服一錢 普濟 方 屎主治打損諸瘡破傷中風腫痛炒焦裹熨之冷即 易 時 珍 駝 宋開 寶 釋名槖駝 漢 書 駱駝 時珍曰駝能負囊槖故 名方音訛為駱駝也 集解 馬志曰野駝家駝生塞北河西其脂在兩峯内 入藥俱可頌曰野駝今惟西北畨界有之家駝 則此中人家蓄養生息者入藥不及野駝時珍曰駝 状如馬其頭似羊長項垂耳脚有三節背有兩肉峯 如鞍形有蒼褐黄紫數色其聲曰 其食亦齝其性 耐寒惡熱故夏至退毛至盡毛可為毼其糞烟亦直 上如狼烟其力能負重可至千觔日行二三百里又 能知泉源水脈風候凡伏流人所不知駝以足踏處 即得之流沙夏多熱風行旅遇之即死風將至駝必 聚鳴埋口鼻於沙中人以為驗也其臥而腹不著地 屈足露明者名明駝最能行逺于闐有風脚駝其疾 如風日行千里土畨有獨峯駝西域傳云大月氐出 一封駝脊上有一峯隆起若封土故俗呼為封牛亦 曰 牛穆天子傳謂之物牛爾雅謂之犦牛嶺南徐 聞縣及海康皆出之南史云滑 國有兩脚駝諸家所未聞也 駝脂 即駝峯脂在峯内謂之峯子油入藥以野駝者 為良宗奭曰家駝峯蹄最精人多煑熟糟食 氣味甘温無毒 鑑源曰能 柔五金 主治頑痺風瘙惡瘡毒腫 死肌筋皮攣縮踠損筋骨火炙摩之取熱氣透肉亦 和米粉作煎餅食之療痔 開 寳 治一切風疾皮膚痺急 及惡瘡腫漏爛並和藥傅之 大 明 主虚勞風有冷積者 以燒酒服調之 正 要 附方 新 一 周痺 野駝脂錬浄一觔入好酥四兩和匀毎 服半匙加至一匙日三服 聖濟總錄 肉氣味甘温無毒主治諸風下氣壮筋骨 乳氣味甘冷無毒主治補中益氣壮筋骨令人不饑 正 要 黄氣味苦平微毒主治風熱驚疾 時 珍 發明 時珍曰駱駝黄似牛黄而不香 戎人以亂牛黄而功不及之 毛主治婦人赤白帶下最良 蘇 恭 頷毛療痔燒灰酒服 方寸七 時珍纂出崔 行功 要 附方 新 一 隂上疳瘡 駝絨燒灰水澄過入炒黄丹等 分為末搽之即效龔氏經驗方 屎主治乾研㗜鼻止衂 冦宗 奭 燒烟殺蚊虱 博物 志 酪 音洛草 唐本 釋名潼 音董 集解 恭曰牛羊水牛馬乳並可作酪水牛乳作者濃 厚味勝 牛馬乳作酪性冷驢乳尤冷不堪作 酪也藏器曰酪有乾濕乾酪更强時珍曰酪潼北人 多造之水牛 牛犛牛羊馬駱之乳皆可作之入藥 以牛酪為勝盖牛乳亦多爾按飲膳正要云造法用 乳半杓鍋内炒過入餘乳熬數十沸常以杓縱横攪 之乃傾出鑵盛待冷掠取浮皮以為酥入舊酪少許 紙封放之即成矣又乾酪法以酪晒結掠去浮皮再 晒至皮盡却入釡中炒少 時器盛曝冷可作塊收用 氣味甘酸寒無毒 時珍曰 水牛馬 駝之酪冷 牛羊乳酪温詵曰患冷 患痢人勿食羊乳酪合酢食成上瘕 主治熱毒止渴 解散發利除胸中虚熱身面上熱瘡肌瘡 唐 本 止煩渴 熱悶心膈熱痛 日 華 潤燥利腸摩腫生精血補虚損壮 顔色 時 珍 發明 時珍曰按戴原禮云乳酪 血液之屬血燥所宜也 附方 舊 三 火丹 病 丙 穩 禾 疹 以酪和鹽煑熱摩 之即消 千金翼 蚰蜒入耳 華陀 方用 牛酪灌入即出若入腹則飲 二升即化為黄水 廣利方 馬出黑汗 水化乾酪灌 之 藏器 酥 别錄 上品 釋名酥油 北虜名馬 思哥油 集解 𢎞景曰酥出外國亦從益州來本牛羊乳所作 也恭曰酥乃酪作其性與酪異然牛酥勝羊酥 其犛牛酥復勝家牛也思邈曰㸺牛犛牛乳者為上 白羊者次之詵曰水牛酥與羊酥同功其羊酥勝牛 酥汪機曰牛乳冷羊乳温牛酥不離寒病之兼熱者 宜之羊酥不離温病之兼寒者宜之各有所長也犛 酥雖勝然而難得時珍曰酥乃酪之浮面所成今人 多以白羊脂雜之不可不辨按 仙神隠云造法以 乳入鍋煎二三沸傾入盆内冷定待面結皮取皮再 煎油出去渣入在鍋内即成酥油一法以桶成乳以 木安板搗半日焦沫出撇取煎去焦皮即 成酥也凡入藥以微火溶化濾淨用之良 沙牛白羊酥氣味甘微寒無毒主治補五臟利大小 腸治口瘡 别 錄 除胸中客熱益心肺 思 邈 除心熱肺痿止 渴止嗽止吐血潤毛髪 日 華 益虚勞潤臟腑澤肌膚和 血脈止急痛治諸瘡温酒化服良 時 珍 犛牛酥氣味甘平無毒主治去諸風濕痺除熱利大 便去宿食 思 邈 合諸膏摩風腫踠跌血瘀 藏 器 發明 時珍曰酥本乳液潤燥調營與血同功按生生 編云酥能除腹内塵垢又追毒氣發出毛孔間 也 附方 舊二 新一 蜂螫 用酥塗之 妙 聖惠 蟲咬 以酥和血塗 之 聖惠方 眯目 以 酥 少許隨左右納鼻中垂頭少頃令流 入目中物與淚同出也 聖濟總錄 醍醐 唐本 草 集解 𢎞景曰佛書稱乳成酪酪成酥酥成醍醐色黄 白作餅甚甘肥是也恭曰醍醐出酥中乃酥之 精液也好酥一石有三四升醍醐熱拌煉貯器中待 凝穿中至底便津出取之陶言黄白作餅乃未達之 言也韓保昇曰在酥中盛冬不凝盛夏不融者是也 宗奭曰作酪時上一重凝者為酥酥上如油者為醍 醐熬之即出不可多得極甘美用處亦少斆曰醍醐 乃酪之漿凡用以重綿濾過銅器煎三兩沸用藏器 曰此物性滑物盛皆透惟雞 子殻及壺蘆盛之乃不出也 氣味甘冷利無毒主治風邪痺氣通潤骨髓可為摩 藥功優於酥 唐 本 添精補髓益中填骨久服延年百鍊 彌佳 孫思 邈 主驚悸心熱頭疼明目傅腦頂心 日 華 治月 蝕瘡潤養瘡痂最宜 宗 奭 發明 機曰酥酪醍醐大抵性皆潤滑宜於 血熱枯燥之人其功亦不甚相逺也 附方 舊三 新二 風虚濕痺 醍醐二兩温酒每 服一匙効 心鏡 中風煩熱 及 膚 瘙痒醍醐四兩毎服 半匙温酒和服日一 一切肺病 咳𠻳膿血不止用好 酥五十觔煉三遍當 出醍醐毎服一合日三服 以瘥為度神効 外臺方 鼻中涕血 以三煉酥中精 液灌鼻中日三 夜一良 外臺 小兒鼻塞 不通不能食乳劉氏用醍醐二合 木香零陵香各四分湯煎成膏塗 頭上并塞鼻 中 外臺 乳腐 宋嘉 祐 釋名乳餅 集解 時珍曰諸乳皆可造今惟以牛乳者為勝爾 仙神隠書云造乳餅法以牛乳一斗絹濾入釡 煎五沸水解之用醋㸃入如豆腐法漸漸結成漉出 以帛裹之用石壓成入鹽甕底收之 又造乳團法 用酪五升煎滚入冷漿水半升必自成塊未成更入 漿一盞至成以帛包搦如乳餅様收之 又造乳線 法以牛乳盆盛晒至四邊清水出煎熱以酸漿㸃成 漉出揉擦數次扯成塊又入釡盪之取出捻成薄皮 竹籖捲扯數次掤定 晒乾以油煠熟食 氣味甘微寒無毒 詵曰水牛乳 涼 牛乳温 主治潤五臟利大小便益十二經脈微動氣 孟 詵 治赤 白痢切如豆大麫拌酸漿水煑二十沸頓服小兒服 之彌良 蕭 炳 附方 新 一 血痢不止 乳腐一兩漿水一 鍾煎服 普濟方 阿膠 本經 上品 釋名傅致膠 本經井𢎞景曰出東阿故名阿膠時珍 曰阿 在今山東兖州府陽穀縣東北 六十里即古之東阿縣也有官舍禁之酈道元水經 註云東阿有井大如輪深六七丈嵗常煑膠以貢天 府者即此也其井乃濟水所注取井水煑膠用攪濁 水則清故人服之下膈疎痰止吐盖濟水清而重其 性趨下故治淤濁 及逆上之痰也 集解 别錄曰阿膠出東平郡東阿縣煑牛皮作之𢎞 景曰今東都亦能作之用皮有老少膠有清濁 熬時須用一片鹿角即成膠不爾不成也膠有三種 清而薄者畫家用清而厚者名覆盆膠入藥用濁而 黒者不入藥但可膠物爾頌曰今鄆州亦能作之以 阿縣城北井水作煑者為真其井官禁真膠極難得 貨者多偽其膠以烏驢皮得阿井水煎成乃佳爾今 時方家用黄明膠多是牛皮本經阿膠亦用牛皮是 二皮可通用但今牛皮膠制作不甚精止可膠物故 不堪入藥也陳藏器言諸膠皆能療風止洩補虚而 驢皮膠主風為是此阿膠所以勝諸膠也時珍曰凡 造諸膠自十月至二三月間用沙牛水牛驢皮者為 上豬馬騾駝皮者次之其舊皮鞋履等物者為下俱 取生皮水浸四五日洗刮極淨熬煑時時攪之恒添 水至爛濾汁再熬成膠傾盆内待凝近盆底者名坌 膠煎膠水以鹹苦者為妙大抵古方所用多是牛皮 後世乃貴驢皮若偽者皆雜以馬皮舊革鞍靴之類 其氣濁臭不堪入藥當以黄透如琥珀色或光黒如 瑿漆者為真真者不作 皮臭夏月亦不濕軟 修治 𢎞景曰凡用皆火炙之斆曰凡用洗以豬脂浸 一夜取出柳木火上炙燥研用時珍曰今方法 或炒成珠或以麫炒或以火炙或以蛤粉炒或 以草灰炒或酒化成膏或水化膏當各従本方 氣味甘平無毒 别錄曰微温張元素曰性平味淡氣 味俱薄浮而升陽也入手少隂足少 隂厥隂經使得火良 薯蕷為之 畏大黄 主治心腹内崩勞極洒洒 音 如 瘧状腰腹痛四肢酸痛女子下血安胎久服輕身益 氣 本 經 丈夫小腹痛虚勞羸瘦隂氣不足脚酸不能久 立養肝氣 别 錄 堅筋骨益氣止痢 藥性黄頌曰止洩 痢得 連蠟尤佳 療 吐血衂血血淋尿血腸風下痢女人血痛血枯經水 不調無子崩中帶下胎前産後諸疾男女一切風病 骨節疼痛水氣浮腫虚勞咳嗽喘急肺痿唾膿血及 癰疽腫毒和血滋隂除風潤燥化痰清肺利小便調 大腸聖藥也 時 珍 發明 藏器曰諸膠皆主風止洩補虚而驢皮主風為 最宗奭曰驢皮煎膠取其發散皮膚之外也用 烏者取烏色屬水以制熱則生風之義如烏蛇烏鴉 烏雞之類皆然時珍曰阿膠大要只是補血與液故 能清肺益隂而治諸證按陳自明云補虚用牛皮膠 去風用驢皮膠成無已云隂不足者補之以味阿膠 之甘以補隂血楊士瀛云凡治喘𠻳不論肺虚肺實 可下可温須用阿膠以安肺潤肺其性和平為肺經 要藥小兒驚風後瞳人不正者以阿膠倍人參煎服 最良阿膠育神人參益氣也又痢疾多因傷暑伏熱 而成阿膠乃大腸之要藥有熱毒留滯者則能疎導 無熱毒留滯者則能平安數説足以發明阿膠之藴 矣 附方 舊四新 十四 攤緩偏風 治攤緩風及諸風手脚不遂 腰脚無力者驢皮膠微炙熟 先煑葱豉粥一升别又以水一升煑香䜴二合去滓 入膠更煑七沸膠烊如餳頓服之乃暖喫葱豉粥如 此三四劑即止若冷喫 粥令人嘔逆 廣濟方 肺風喘促 涎潮眼竄用透明 阿膠切炒以紫蘇 烏梅肉焙研等分 水煎服之 直指 老人虚秘 阿膠炒二錢葱白三根 水煎化入蜜二匙温服 胞轉淋閟 阿膠三兩水二升煑 七合温服 千金方 赤白痢疾 黄連阿膠 丸治腸胃 氣虚冷熱不調下痢赤白裏急厚重腹痛小便不利 用阿膠炒過水化成膏一兩黄連三兩伏苓二兩為 末搗丸梧子大毎服五十丸 粟米湯下日三 和劑局方 吐血不止 千金翼用阿 膠炒二兩蒲 黄六合生地黄三升水五升煑三升分服砂經驗治 大人小兒吐血用阿膠炒蛤粉各一兩辰 少許為 末藕節搗汁 入蜜調服 肺損嘔血 并開胃用阿膠炒三錢木香 一錢糯米一合半為末毎服 一錢百沸湯㸃 服日一 普濟 大衂不止 口耳俱出用阿膠炙蒲黄 半兩毎服二錢水一盞生 地黄汁一合煎至六分温 服急以帛繫兩乳 聖惠 月水不調 阿膠一錢蛤粉 炒成珠研末熱 酒服即安一方 入辰炒末半錢 月水不止 阿膠炒焦為末酒 服二錢 秘韞 妊娠尿 血 阿膠炒黄為末食前 粥飲下二錢 聖惠 妊娠血痢 阿膠二兩酒一升 半煑一升頓服 妊娠下血 不止阿膠三兩炙為末酒一升半煎化服 即愈 又方用阿膠末二兩生地黄半觔 擣汁入清酒二升 分三服 梅師方 妊娠胎動 刪繁用阿膠炙研二兩 香豉一升葱一升水三 升煑取一升入膠化服升産寶膠艾湯用阿膠 炒熟艾葉二兩葱白一 水四升煑一升分服 産後 虚閟 阿膠炒枳殻炒各一兩滑石二錢半為末蜜丸 梧子大毎服五十丸温水下未通再服 和劑 局 方 久嗽經年 阿膠炒人參各二兩為末毎用三錢豉 湯一盞葱白少許煎服日三次 聖濟 總 錄 黄明膠 綱 目 釋名牛皮膠 食 療 水膠 外 臺 海犀膏 正誤 權曰白膠一名黄明膠頌曰今方家所用黄明 膠多是牛皮本經阿膠亦用牛皮是二膠亦通 用但今牛皮膠制作不精故不堪用止以膠物耳而 鹿角膠本經謂之白膠處處能作但功倍干牛膠故 鮮有真者時珍曰案本經白膠一名鹿角膠煑鹿角 作之阿膠一名傳致膠煑牛皮作之其説甚明黄明 膠即今水膠乃牛皮所作其色黄明非白膠也但非 阿井水所作耳甄權以黄明為鹿角白膠唐慎微又 采黄明諸方附之並誤矣今正其誤以附阿膠之後 但其功用亦與阿膠彷彿茍阿膠難得其真牛皮膠 亦可權用其性味皆平補宜于虚熱若鹿角膠 則性味熱補非虚熱者所宜不可不致辯也 氣味甘平無毒主治吐血衂血下血血淋下痢妊婦 胎動血下風濕走注疼痛打撲傷損湯火灼瘡一切 癰疽腫毒活血止痛潤燥利大小腸 時 珍 附方 新二 十四 肺痿吐血 黄明膠炙乾花桑葉隂乾各二 兩研末毎服三錢生地黄汁調 下方普 濟 肺破出血 或𠻳血不止用海犀膏即水膠一 大片炙黄塗酥再炙研末用白湯 化三錢服之即 止 斗門方 吐血咯血 黄明膠一兩切片炙黄新 綿一兩燒研毎服一錢食 後米飲服日 再 食療 衂血不止 黄明膠盪耎帖山 根至髪際 三因 妊娠下血 黄明膠二兩酒煑化 頓服之 肘后方 欬嗽不瘥 黄明膠炙研毎服一 錢人參末二錢薄豉 湯二盞葱白少許煎沸嗽時 温呷三五日即止 食療 腎虚失精 水膠三兩研 末以酒二盌 化服日三 服 千金 面上木痺 牛皮膠化和桂末厚塗一 二分良 葉氏摘𤣥方 寒濕 脚氣 牛皮膠一塊細切麫炒成珠研末 毎服一錢酒下其痛立止 萬氏 風濕走痛 牛 皮 膠一兩薑汁半盃同化成膏攤紙上熱貼之冷 即易甚效一加乳香没藥一錢 鄧筆峯方 脚底 木硬 牛皮膠生薑汁化開調 南星末塗上烘物熨之 尸脚坼裂 烊膠著布上 烘貼之 千 金 方 破傷中風 黄明膠燒存性研末酒 服二錢取汗 普濟方 趺撲傷損 真牛 皮膠 一兩乾冬𤓰皮一兩剉同炒存性研末毎服五錢熱 酒一鍾調服仍飲酒二三鍾暖臥微汗痛止一宿接 元如故 藺氏 湯火傷灼 水煎膠如糊冷 掃塗之 斗門 一切腫毒 已成未 成用水 膠一片水漬耎當頭開孔貼之未有膿者 自消已漬者令膿自出 玉燾外臺秘要 諸般癰腫 黄明膠一兩水半升化開入黄丹一兩煑匀以翎 掃上瘡口如未成者塗其四圍自消 本事方 便 毒初起 水膠溶化塗之 即散 直指方 乳癤初發 黄明水膠以濃醋 化塗之立消 楊 起簡 便方 背疽初發 阮氏經驗方用黄明牛皮膠四兩酒 一盌重湯頓化隨意飲盡不能飲者 滚白湯飲之服此毒不内攻不傳惡症之談埜翁試 効方以新瓦上燒存性研末酒二盌服 唐氏經 驗方又加穿山甲四片 同燒存性云極妙無比 瘰癧結核 黒牛皮膠溶化攤 膏貼之已潰者將 膏搓作線長寸許紝入孔中 頻換拭之取効 楊氏經驗 小兒痘瘢 黄明膠炒研 末温酒調服 一錢匕痘已出者服之 無瘢未出者服之㵼下 物入耳中 以麻繩剪令頭散 著膠粘上徐引出 之金 千 牛黄 本經 上品 釋名丑寶 時珍曰牛屬丑故隠其名 金光明經謂之瞿盧折娜 集解 别録曰牛黄生隴西及晉地特牛膽中得之即 隂乾百日使燥無令見日月光普曰牛死則黄 入膽中如雞子黄也𢎞景曰舊云神牛出入鳴吼者 有之夜視有光走入牛角中以盆水承而吐之即墮 落水中今人多就膽中得之一子大如鷄子黄相重 疊藥中之貴莫復過此一子及三二分好者值五六 千至一萬也多出梁州益州恭曰牛黄今出萊州宻 州淄州青州雋州戎州牛有黄者必多吼喚喝迫而 得者謂之生黄最佳黄有三種散黄粒如麻豆漫黄 若鷄卵中黄漿在肝膽間圓黄為塊形有大小並在 肝膽中多生于 特牛其 牛未聞有黄也頌曰今 出登萊州他處或有不甚佳凡牛有黄者身上夜有 光眼如血色時復鳴吼恐懼人又好照水人以盆水 承之伺其吐出乃喝迫即墮下水中取得隂乾百日 一子如雞子黄大重叠可揭折輕虚而氣香者佳然 人多偽之試法但揩摩手甲上透甲黄者為真雷曰 此有四種喝迫而得者名生神黄殺死在角中得者 名角中黄牛病死後心中剝得者名心黄初在心中 如黄漿汁取得便投水中沾水乃硬如碎蒺藜及豆 與帝珠子者是也肝膽中得者名肝黄大抵皆不及 生黄為勝宗奭曰牛黄輕鬆自然微香西戎有犛牛 黄堅而不香又有駱駝黄極易得亦能相亂不可不 審 之 修治 斆曰凡用單搗細研如塵絹裹定以黄嫰牛 皮裹懸井中一宿去水三四尺明早取之 氣味苦平有小毒 日華曰甘涼普曰無毒蒲之才曰 人參為之使得牡丹菖 利耳目 惡龍骨龍膽地黄常山蜚蠊畏牛膝乾漆時珍曰别 録言牛黄惡龍膽而錢乙治小兒急驚疳病涼驚丸 麝香丸皆兩用之何哉龍膽治驚癎解熱殺蟲 與牛黄主治相近亦肝經藥也不應相惡如此 主治 驚癎寒熱熱盛狂痙除邪逐鬼 本 經 療小兒百病諸癎 熱口不開大人狂顛又墮胎久服輕身増年令人不 忘 别 錄 主中風失音口噤驚悸天行時疾徤忘虚乏 日 華 安魂定魄辟邪魅卒中惡小兒夜啼 甄 權 益肝膽定精 神除熱止驚痢辟惡氣除百病 思 邈 清心化熱利痰涼 驚 甯 原 痘瘡紫色發狂譫語者可用 時珍方出 王氏 發明 李杲曰牛黄入肝治筋病凡中風入臟者必用 牛雄腦麝之劑入骨髓透肌膚以引風出若風 中腑及血脈者用之恐引風邪流入於骨髓如油入 麫莫之能出也時珍曰牛之黄牛之病也故有黄之 牛多病而易死諸獸皆有黄人之病黄者亦然因其 病在心及肝瞻之間凝結成黄故還能治心及肝膽 之病正如人之淋石復能治淋也按宋史云宗澤知 萊州使者取牛黄澤云方春疫癘牛飲其毒則結為 黄今和氣流行牛無黄矣觀 此則黄為牛病尤可徵矣 附方 舊四 新四 初生三日 去驚邪辟惡氣以牛黄一豆許 以赤蜜如酸棗許研匀綿蘸令 兒吮之一日令 盡 姚和衆方 七日口噤 牛黄為末以淡竹 化一 字灌之更以豬乳滴之 外 臺 初生胎熱 或身體黄者以真牛黄一豆大入蜜調 膏乳汁化開時時滴兒口中形色不實 者勿多服方 錢氏小兒 小兒熱驚 牛黄一杏仁大竹 薑汁 各一合和匀與服總微論 驚 癎嚼舌 迷悶仰目牛黄一豆許研 和蜜水灌之 廣利方 小兒驚候 小兒積 熱毛焦 睡語欲發驚者牛黄六分硃砂五錢同 研以犀角磨汁調服一錢 總微論 腹痛夜啼 牛 黄 一豆許乳汁化服仍書 田字於臍下 聖惠方 痘瘡黑陷 牛黄二粒硃砂一 分研末蜜浸臙脂 取汁調搽一日一 上 王氏痘疹方 鮓荅 綱 目 集解 時珍曰鮓荅生走獸及牛馬諸畜肝膽之間有 肉囊裹之多至升許大者如雞子小者如栗如 榛其状白色似石非石似骨非骨打破層叠嘉靖庚 子年蘄州侯屠殺一黄牛得此物人無識者有畨僧 云此至寶也牛馬猪畜皆有之可以祈雨西域有蜜 咒則霖雨立至不知咒者但以水浸㮽弄亦能致雨 後攷陶九成輟耕錄所載鮓荅即此物也其言曰蒙 古人禱雨惟以浄水一盆浸石子數枚淘漉玩弄宻 持咒語良久輙雨石子名鮓荅大者如鷄卵小者不 等乃走獸腹中所産獨牛馬者最妙盖牛黄狗寳之 類也又按京房易占云兵强主武則牛腹生石據此 則鮓荅狗寳同一類也但生于狗腹者為狗寶耳 氣味甘鹹平無毒主治驚癎毒瘡 時 珍 狗寶 綱 目 集解 時珍曰狗寳生癩狗腹中狀如白石帶青色其 理層叠亦難得之物也按賈似道悦生隨抄云 任邱縣民家一犬甚惡後病衰為衆犬所噬而死剖 之其心已化似石非石其重如石而包膜絡之如寒 灰觀其脈理猶是心不知何緣致此嘗聞人患石淋 有石塊刀斧不能破又嘗見龍脛骨中髓皆是白石 虎目光落地亦成白石星之光氣落地則成石松亦 化石蛇蠏蠶皆能成石萬物變化如此不可一槩㫁 也時珍嘗静思之牛之黄狗之寳馬之墨鹿之玉犀 之通天獸之鮓荅皆物之病而人以為寳人靈於物 而猶不免此病况物乎人之病淋有沙石者非獸之 鮓荅乎人之病癖有心似金石者非狗之寶乎此皆 囿於物而不能化者故禽鳥有生卵如石者焉按程 氏遺書載有波斯人發閩中古塜棺内俱盡惟心堅 如石鋸開觀之有山水青碧如畫傍有一女靚粧凭 欄盖此女有愛山癖朝夕注意故融結如此又宋潜 溪文集載臨川浮屠法循行 舟三昧法示寂後火 焚惟心不化出五色光有佛像髙三寸非骨非石百 體具足又徽水有優婆塞行禪觀之法及死火𦵏心 内包觀音像如刻成此皆志局於物用志不分精靈 氣液因感而凝形正如孕女感異像而成 鬼胎之類非祥也病也有情之無情也 氣味甘鹹平有小毒主治噎食及癰疽瘡瘍 時 珍 附方 新 四 噎食病 數月不愈者用狗寳為末毎服一分 以威靈仙二兩鹽二錢搗如泥將水 一鍾攪匀去滓調服日二不過 三日愈後服補劑 杏林摘要 狗寳丸 治癰疽發背 諸毒初覺壯 熱煩渴者用癩狗寳一兩臘月黒狗膽臘月鯉魚膽 各一枚蟾酥二錢蜈蚣炙七條硇砂乳香没藥輕粉 雄黄烏金石各一錢粉霜三錢麝香一分同為末用 首生男兒乳一合黄蠟三錢熬膏和丸綠豆大毎服 一丸或三丸以白丁香七枚研調新汲水送下暖臥 汗出為度不過三服立效後食白粥補之 濟生方 赤疔瘡 狗寳丸用狗寳八分蟾酥二錢龍腦二錢麝 香一錢為末好酒和丸麻子大毎服三丸以 生葱三寸同嚼細用熱葱酒送下暖臥汗出為 度後服流氣追毒藥貼拔毒膏取愈 通𤣥論 反胃 膈氣 丁丹崖祖傳狗寳丸用硫黄水銀各一錢同炒 成金色入狗寳三錢為末以鷄卵一枚去白留 黄和藥攪匀紙封泥固煻火煨半日取出研細毎服 五分燒酒調服不過三服見效 楊氏頤真堂方 底野迦 唐本 草 集解 恭曰出西戎彼人云用豬膽作之狀似久壞丸 藥赤黒色胡人時將至此甚珍重之試用有效 頌曰宋時南 海亦或有之 氣味苦寒無毒主治百病中惡客忤邪氣心腹積聚 唐本 草 諸血 集解 時珍曰獸畜有水陸之産方上之殊寒熱温涼 之不同有毒無毒之各異陳氏㮣以諸血立條 主病似欠分明姑存其舊而 已其各血主治俱見本條 氣味甘平主治補人身血不足或患血枯皮上膚起 面無顔色者皆不足也竝宜生飲又解諸藥毒菌毒 止渴除丹毒去煩熱 藏 器 諸朽骨 拾 遺 集解 時珍曰朽骨不分何骨然亦 當取所知無毒之骨可也 主治骨蒸 東牆腐骨磨醋塗痕令滅又塗 瘍風 瘡癬白爛者東牆向陽也 藏 器 治風牙痛止水痢 時 珍 附方 舊一 新三 骨蒸發熱 多取諸朽骨洗浄土氣釡煑入 桃柳枝各五斗煑枯再入棘針 三斗煑減半去滓以酢漿水和之煑三五沸令患者 正坐散髮以湯從頂淋之唯熱為佳若心悶可少進 冷粥當得大汗出惡氣汗 乾乃粉身食豉粥 拾遺 水痢不止 朽骨灰六月六 日麴炒等分為 末飲服方寸匕乃御 傳方也 張文仲方 風牙作痛 東牆下朽骨削牙煻 火中煨熱病處咬之 冷即易要 外臺秘 打擊青腫 牆上朽骨和唾於石上磨 塗之乾即易 千金方 震肉 拾 遺 集解 藏器曰此六畜為天雷所霹靂者因其事而用 之也時珍曰按雷書云雷震六畜肉不可食令 人成大 風疾 主治小兒夜驚大人因驚失心作脯食之 藏 器 敗皷皮 别錄 下品 校正 原在草部宋 本移入獸部 集解 宗奭曰此是穿敗者不言是何皮馬驢皮皆可 為之當以黄牛皮者為勝唐韓退之所謂牛溲 馬勃敗皷之皮醫師收蓄待用無 遺者也今用處絶少尤好煎膠 氣味平無毒主治中蠱毒 别錄𢎞景曰燒作屑水和 服之病人即喚蠱主姓名 往呼本主取蠱即 瘥與白蘘荷同功 治小便淋 塗月蝕耳瘡並燒灰 用 時珍對 出藥 附方 舊 三 中蠱毒 梅師方云凡中蠱毒或下血如鵞肝 或吐血或心腹切痛如有物咬不即 治之食人五臟即死欲知是蠱但令病人吐水沉者 是浮者非也用敗皷皮燒灰酒服方寸匕須臾自呼 蠱主姓名根外臺袐要云治蠱取敗皷皮廣五寸長 一尺薔薇 五寸如拇指大水一升酒三升煑二升 服之當下 蠱蟲即愈 月蝕瘡 集驗用救月蝕皷皮掌大一片以 苦酒二升漬一宿塗之或燒灰豬 脂調塗 外臺 氊 拾 遺 集解 時珍曰氊屬甚多出西北方皆畜毛所作其白 其黒者本色也其青烏黄赤者染色也其氊毯 褐 氍毺氆氌等稱者因物 命名也大抵入藥不甚相逺 烏氊氣味無毒主治火燒生瘡令不著水風止血除 賊風燒灰酒服二錢七治産後血下不止久臥吸人 脂血損顔色上氣 藏 器 附方 新 四 墜損疼痛 故馬氊兩段酒五升鹽一抄煮熱 裹之冷即易三五度瘥 廣濟方 牙疳鼻疳 氁褐不拘紅黒燒存性白 燒枯各一錢 尿捅白碱一錢半燒過同研搽神效 簡 便 夜夢魘寐 以赤 一尺枕 之即安 肘后 赤白崩漏 氊燒灰酒服 二錢白崩用 白氊紅崩用 紅氊 海上 六畜毛蹄甲 本經 下品 集解 𢎞景曰六畜謂牛羊豬馬鷄駝也驢騾亦其類 各條已有主療亦不必出此矣時珍曰此係本 經一品姑存 以見古蹟 氣味鹹平有毒主治鬼疰蠱毒寒熱驚癎癲痓狂走 駱駝毛尤良 本 經 六畜心 集解 時珍曰古方多用六畜心治心病從其類也而 又有殺時驚氣入心怒氣入肝諸心損心諸肝 損肝之説 與之相反 主治心昏多忘心虚作痛驚悸恐惑 時 珍 附方 新 二 徤忘 心孔昏塞多忘喜誤取牛馬豬鷄羊犬 心乾之為末向日酒服方寸匕日三服 聞一知十 外臺 蛕蟲心痛 用六畜心生切作四臠縱横割 路納硃砂或雄黄于中吞之蟲 死即愈 集驗 諸肉有毒 拾 遺 牛獨肝 黑牛白頭 牛馬生疔死 羊獨角 黑羊白頭 豬羊心肝有孔 馬生角 白羊黑頭 馬鞍下黒肉 馬肝 白馬黑頭 六畜自死首北向 馬無夜眼 白馬青蹄 六畜自死口不閉 猘犬肉 犬有懸蹄 六畜疫病瘡疥死 鹿白臆 鹿文如豹 諸畜帶龍形 獸岐尾 諸獸赤足 諸畜肉中有米星 獸竝頭 禽獸肝青 諸獸中毒箭死 脯沾屋漏 米甕中肉脯 六畜肉熱血不斷 祭肉自動 諸肉經宿未煑 六畜五臟著草自動 脯曝不燥 生肉不歛水 六畜肉得鹹酢不變色 肉煑不熟 肉煑熟不歛水 六畜肉墮地不沾塵 肉落水浮 肉汁器盛閉氣 六畜肉與犬犬不食者 乳酪煎膾 已上竝不可食殺人病人令人生癰腫疔毒 諸心損心 諸腦損陽滑精 六畜脾一生不可食 諸肝損肝 諸血損血敗陽 經夏臭脯痿人隂成水病 魚餒肉敗 諸脂燃燈損目 本生命肉令人神魂不安 春不食肝 夏不食心 秋不食肺 冬不食腎 四季不食脾 解諸肉毒 綱 目 中六畜肉毒 六畜乾屎末 黄蘗末 伏龍肝末末 赤小豆燒 東壁土末 白扁豆 並水服 飲人乳汁 死人 頭垢一錢水服起 豆豉汁服 馬肉毒 蘆根汁 甘草汁 嚼杏仁 飲美酒 馬肝毒 豬骨灰 狗屎灰 牡鼠屎 人頭垢 豆豉 並水服 牛馬生疔 澤蘭根擂水 生菖蒲擂酒 豬牙灰水服 甘菊根擂水 甘草煎湯服 取汁 牛肉毒 豬脂化湯飲 豬牙灰水服 甘草湯 獨肝牛毒 人乳服之 狗肉毒 杏仁研水服 羊肉毒 甘草煎水服 豬肉毒 杏仁研汁 朴消煎汁 豬屎絞汁水 豬骨灰調 韭菜汁 大黄湯 藥箭肉毒 大豆煎汁 鹽湯 諸肉過傷 本畜骨灰水服 芫荽煎汁 生韭汁 食肉不消 還飲本汁即消 食本獸腦亦消 本草綱目卷五十下
欽定四庫全書 本草綱目卷五十一目録 獸之二 獸類三十八種 内附十 一種 獅 綱目 虎 别録搜酋耳駮 馬渠 黄腰附 豹 别録 貘 圖經 象 開寳 犀 本經 犛牛 綱目支犩牛 牛海 牛日 牛山牛附 牦牛 綱目 野馬 綱目 野豬 唐本草 豪豬 綱目 熊 本經附 羆魋 麢羊 本經附 山驢 山羊 日用 鹿 本經 麋 本經 雙頭鹿 拾遺 麂 開寳 麞 别録 麝 本經 靈貓 拾遺 貓 蜀本草 貍 别録 風貍 拾遺 狐 别録 貉 衍義 貒 唐本草 貛 食物 木狗 綱目 豺 唐本草 狼 拾遺 兔 别録 敗筆 唐本草 山獺 綱目 水獺 别録 海獺 拾遺 腽肭獸 開寳 猾 炮炙論 右附方舊八十七新一百四十六 獸之三 䑕類一十二種 内附 九種 䑕 别録冷鼨䑕 䑕 鼩鼱 水鼠 鼠火䑕鼵䑕蟨鼠附 鼹鼠 别録 隱鼠 拾遺 鼫鼠 綱目 竹䶉 綱目 土撥鼠 拾遺 貂鼠 綱目 黄鼠 綱目 鼬鼠 綱目狼 即鼠 鼷鼠 拾遺 食蛇鼠 綱目 猬 本經 右附方舊二十四新四十二 獸之四 寓類怪類共八種 内附 九種 獮猴 類證附 玃豦 狨 拾遺附 猨獨 果然 拾遺湖蒙 頌獑 附 猩猩 綱目附 野女 狒狒 拾遺客山都山 木 山 附 罔兩 綱目 彭侯 綱目 封 綱目 右附方舊一新無 本草綱目卷五十一目録
欽定四庫全書 本草綱目卷五十一上 明 李時珍 撰 獸之二 獸類二十四種 内附十一種 獅 綱目 釋名狻猊 音酸倪爾 雅作狻麑 虓 許交切之時珍曰獅為百獸 長故謂 獅虓象其聲也梵 書謂之僧伽彼説文云一名白澤 今攷瑞應圖白澤能言語非獅也 集解 時珍曰獅子岀西域狀如虎而小黄色亦如金 色猱狗而頭大尾長亦有青色者銅頭鐵額鉤 爪鋸牙弭耳昻鼻目光如電聲吼如雷有耏髯牡者 尾上茸毛大如斗日走五百里為毛蟲長怒則威在 齒喜則威在尾每一吼則百獸辟易馬皆溺血爾雅 言其食虎豹虞世南言其拉虎吞貔裂犀分象陶九 成言其食諸禽獸以氣吹之羽毛紛落熊太古言其 乳入牛羊馬乳中皆化成水雖死後虎豹不敢食其 肉蠅不敢集其尾然博物志載魏武帝至白狼山見 物如貍跳至獅子頭殺之唐史載髙宗時伽毘耶國 獻天鐵獸能擒獅象則獅雖猛悍又有制之者也西 域畜之七日取未開目者調習之若稍長則難馴矣 屎 時珍曰陶氏註蘓合香誤以為獅屎陳氏 正其誤言獅屎極臭赤黒色今攷補於此 主治服 之破宿血殺百蟲燒之去鬼氣 藏 器 虎 别録 中品 釋名烏䖘 音徒左傳作於 莵漢書作烏擇 大蟲 肘 后 李耳 時珍曰虎象 其聲也魏子 才云其文従虚從凡象其蹲踞之形從人者非也楊 雄方言云陳魏之間謂之李父江淮南楚之間謂之 李耳或謂之 䖘自闗東西謂之伯都珍按李耳當 作狸兒盖方音轉狸為李兒為耳也今南人猶呼虎 為貓即此意也郭璞謂虎食物值耳則止故呼李耳 觸其諱應劭謂南郡李翁化為虎故呼李耳皆穿鑿 不經之言也爾雅云虎淺毛曰虦貓音棧白虎曰甝 音含黑虎曰 音育似虎而五指曰貙音傴似虎而 非真曰彪似虎而 有角曰虒音嘶 集觧 頌曰虎本經不載所出今多山林虎皆有之時 珍曰按格物論云虎山獸之君也狀如猫而大 如牛黄質黑章鋸牙鉤𤓰鬚健而尖舌大如掌生倒 刺項短鼻齆夜視一目放光一目看物聲吼如雷風 從而生百獸震恐易卦通騐云立秋虎始嘯仲冬虎 始交或云月暈時乃交又云虎不再交孕七月而生 又云虎知衝破能畫地觀竒偶以卜食今人效之謂 之虎卜虎噬物隨月旬上下而囓其首尾其摶物三 躍不中則捨之人死於虎則為倀鬼導虎而行虎食 狗則醉狗乃虎之酒也聞羊角烟則走惡其臭也虎 害人獸而蝟鼠能制之智無大小也獅駮酋耳黄腰 渠搜能食虎勢無强弱也抱朴子云虎五百嵗則變 白又海中有虎鯊能變虎古有貙虎 變人貙人變虎之説亦自有是理也 附錄酋耳 瑞應圖云酋耳似虎絶大不食生物見虎 豹即殺之太平則至郭璞云即騶虞也白 虎黑文尾 長於身 駮 山海經云駮狀如馬白身黒尾一角鋸 牙能食虎豹周書謂之茲白説苑云師 曠言鵲食猬猬食駿 駿 食豹豹食駮駮食虎 渠搜 逸周書云渠搜西戎 露犬也能食虎豹一 云犴胡犬 也能逐虎 黄腰 蜀志名黄腰獸鼬身貍首長則食母 形雖小而能食虎及牛鹿也又孫愐 云豰音斛似豹而小腰以上黄 以下黒形類犬食獼猴名黄腰 䶂鼠 見猬 下 虎骨修治 頌曰虎骨用頭及脛骨色黄者佳凡虎身 數物俱用雄虎者勝藥箭射殺者不可入 藥其毒浸潰骨血間能傷人也時珍曰凡用虎之諸 骨並槌碎去髓塗酥或酒或醋各隨方法炭火炙黄 入 藥 氣味辛微熱無毒 之才 曰平 主治邪惡氣殺鬼疰毒止 驚悸治惡瘡鼠瘻頭骨尤良 别 錄 治筋骨毒風攣急屈 伸不得走注疼痛治尸疰腹痛傷寒温氣温瘧殺犬 咬毒 甄 權 雜朱畫符療邪頭骨作枕辟惡夢魘置户上 辟鬼 陶𢎞 景 煑汁浴之去骨節風毒腫和醋浸膝止脚 痛腫脛骨尤良初生小兒煎湯浴之辟惡氣去瘡疥 驚癎鬼疰長大無病 孟 詵 追風定痛徤骨止久痢脱肛 獸骨骾咽 時 珍 發明 頌曰李絳兵部手集有虎骨酒治臂脛痛崔元 亮海上方治腰脚不隨並有虎脛骨酒方宗奭 曰風從虎者風木也虎金也木受金制焉得不從故 虎嘯而風生自然之道也所以治風病攣急屈伸不 得走疰骨節風毒癲疰驚癎諸病皆此義也汪機曰 虎之强悍皆賴於脛雖死而脛猶矻立不仆故治脚 脛無力用之時珍曰虎骨通可用凡辟邪疰治驚癎 温瘧瘡疽頭風當用頭骨治手足諸風當用脛骨腰 背諸風當用脊骨各從其類也按呉球諸證辨疑云 虎隂也風陽也虎嘯風生陽出隂藏之義故其骨能 追風定痛虎之一身筋節氣 力皆出前足故以脛骨為勝 附方 舊十 新八 徤忘驚悸 預知散用虎骨酥炙白龍骨逺 志肉等分為末生薑湯服日三 服久則令人聰 慧 永類鈐方 臂脛疼痛 虎骨酒治之不計深淺皆 效用虎脛骨二大兩搗碎 炙黄羚羊角屑一大兩新芍藥二大兩切三物以無 灰酒浸之養至七日秋冬倍之每日空腹飲一盃若 要速服即以銀器物成於火爐中暖 養三二日即可服也 兵部手集 腰脚不隨 攣急 冷痛 取虎脛骨五六寸刮去肉膜塗酥炙黄搗細絹袋盛 之以瓶盛酒一斗浸之煻火微温七日後任情飲之 當微利便效也以又方虎腰脊骨一具前兩脚全骨 一具並於石上 斧槌碎安鐵床上文炭火炙待脂 出則投無灰濃酒中宻封春夏七日秋冬三七日任 性日飲三度患十年以上者不過三劑七年以下者 一劑必瘥方崔 元亮海上 白虎風痛 走注兩膝熱腫用虎脛骨 塗酥炙黄黒附子炮製去 皮各一兩為末毎服二錢 服酒下日再 經驗良方 厯節痛風 虎脛骨酒炙三 兩没藥七兩為 末每服二錢温酒下 日三服 聖濟總錄 厯節走痛 百節皆痛不可忍用 虎頭骨一具塗酥炙 黄槌碎絹袋盛置二斗清酒中 浸五宿隨性飲之妙 聖惠方 筋骨急痛 虎骨和通 草煑汁空 肚服半升覆臥少時汗出為效切忌熱食 損齒小兒不可與食恐齒不生 食療 休息痢疾 經年不愈取大蟲骨炙黄焦搗末飲 服方寸七日三取效 張文仲方 痔漏脱肛 虎脛 骨兩 節以蜜二兩炙赤搗末蒸餅丸梧子大 毎凌晨温酒下二十丸取效 勝金 肛門凸出 虎 骨 燒末水服方寸 匕日三 外臺 獸骨骾咽 虎骨為末水服 方寸七 外臺 惡犬咬傷 虎骨刮末水服方寸 匕并𫝊之 小品方 湯火傷灼 虎骨炙焦研敷神 效 龔氏易簡方 月 蝕疳瘡 虎頭骨二兩搗碎豬脂一 觔熬膏塗之 神效方 小兒白秃 虎骨末 油調塗 之濟 普 足瘡嵌甲 以橘皮湯浸洗輕剪去甲以虎 骨末敷之痛即止 便民圖纂 臁脛 爛瘡 以虀汁洗拭刮虎骨 末敷之 便民圖纂 威骨 藏器曰虎有威骨如乙字長一寸在脇兩傍破 肉取之尾端亦有不及脇骨令人有威帶之臨 官佳無官則 為人所憎 肉氣味酸平無毒 宗奭曰微鹹𢎞景曰俗方言熱食 虎肉壞人齒詵曰正月勿食虎傷 神時珍曰虎肉作土氣 味不甚佳鹽食稍可 主治惡心欲嘔益氣力止多 唾 别 錄 食之治瘧辟三十六種精魅入山虎見畏之 孟 詵 附方 新 一 脾胃虚弱 惡心不欲飲食虎肉半觔切以葱 椒醬調炙熟空心冷食 夀親養 老 方 膏主治狗嚙瘡 别 錄 納下部治五痔下血 孟 詵 服之治反 胃煎消塗小兒頭瘡白秃 時 珍 附方 新 一 一切反胃 虎脂半觔切清油一觔瓦瓶浸一 月宻封勿令洩氣毎以油一兩入 無灰酒一盞温服以瘥為 度油盡再添 夀域神方 血主治壮神强志 時珍曰獵人李次口云熱刺虎之 心血飲之能壮神志又抱朴子云 三月三日殺取虎血雞血等分和合以初生 草似胡麻子取其實合用可以移形易貌 肚主治反胃吐食取生者勿洗存滓穢新瓦固煅存 性入平胃散末一兩和匀毎日白湯服三錢神效 時 珍 夀出保 堂方 腎主治瘰癧 時珍曰千金治瘰癧雌黄芍藥丸中用 之𡊮達禽蟲述云虎腎懸于腹象口隠 於 頤 膽主治小兒驚癎 藏 器 小兒疳痢神驚不安研水服之 孟 詵 睛修治 頌曰虎睛多偽須自獲者乃真斆曰凡使虎 睛須問獵人有雌有雄有老有嫩有殺得者 惟中毒自死者勿用之能傷人虎睛以生羊血浸一 宿漉出微火焙乾搗粉用時珍曰千金治狂邪有虎 睛湯虎睛丸並 用酒浸炙乾用 主治癲疾 别 録 瘧病小兒熱疾驚悸 孟 詵 驚啼客忤疳氣 鎮心安神 日 華 明目去翳 時 珍 附方 舊二 新一 虎睛丸 治癎疾發作涎潮搐搦時作譫語 虎睛一對微炒犀角屑大黄逺志 去心各一兩梔子仁半兩為末煉 蜜丸緑豆大毎温酒服二十丸 小兒驚癎 掣搐用 虎睛細 研水調灌之 良 經騐方 小兒夜啼 用大虎眼睛一隻為散以竹 瀝調少許與喫 姚和衆方 邪瘧時作 生虎睛一枚臘月豬血少許硃砂阿魏各 一分為末端午日取粽尖七枚和丸黍米 大毎綿包一丸塞耳中 男左女右 聖惠方 虎魄 藏器曰凡虎夜視一目放光一目看物獵人候 而射之弩箭纔及目光即墮入地得之如白石 者是也宗奭曰陳氏所謂乙骨及目光墮地之説終 不免於誣也時珍曰乙骨之説不為怪目光之説亦 猶人縊死則魄入於地隨即掘之狀如麩炭之義按 茅亭客話云獵人殺虎記其頭項之處月黒掘下尺 餘方得狀如石子琥珀此是虎之精魄淪入地下 故主小兒驚癎之疾其説甚詳冦氏未達此理耳 主 治驚邪辟惡鎮心 藏 器 鼻主治癲疾小兒驚癎 别 錄 懸户上令生男 𢎞景按時 珍曰 河 魚圖云虎鼻懸門中一年取熬作屑與婦飲便生貴 子勿令人及婦知知則不騐又云懸于門上宜子孫 帶印綬此與古者胎教欲見 虎豹皆取其勇壮之義同也 牙主治丈夫隂瘡及疽瘻 孫思 邈 殺勞蟲治猘犬傷發 狂刮末酒服方寸匕 時 珍 附方 新 一 白虎風痛 大虎牙一副四箇赤足蜈蚣十條 酒浸三日晒乾天麻二兩乳香没 藥各一兩麝香半兩為末毎服二 錢温酒下一日三服 聖濟總錄 爪 頌曰爪并指骨毛俱 可用以雄虎為勝 主治繫小兒臂辟惡魅 别錄 時 珍曰外臺辟惡魅用虎爪蟹爪赤朱 雄黄為末松脂和丸每正旦焚之 皮 一名臯毘 見荘子 主治瘧疾 藏 器 辟邪魅 時 珍 發明 時珍曰按應劭風俗通云虎者陽物百獸之長 能辟鬼魅今人卒中惡病燒皮飲之或繫衣服 亦甚騐也起居雜記云虎豹皮上 睡令人神驚其毛入瘡有大毒 鬚主治齒痛 𢎞景思酉陽雜俎云許逺齒痛仙 人鄭 逺㧞虎鬚令揷之痛即愈 屎主治惡瘡 别 錄 鬼氣 藏 器 療瘭疽痔漏燒研酒服治獸 骨骾 時 珍 附方 舊 一 瘭疽 著手足肩背累累如米起色白刮之汁 出愈而復發虎屎白者以馬尿和之晒 乾燒灰粉 之 千金 屎中骨主治為屑治火瘡 别 錄 破傷風 時 珍 附方 新 一 斷酒 虎屎中骨燒灰酒服方 寸匕即不飲 千金方 豹 别錄 中品 釋名程 列 子 失刺孫 時珍曰豹性暴故曰豹按許氏説 文云豹之脊長行則脊隆豸豸然 具司殺之形故字從豸從勺王氏字説云豹性勺物 而取程度而食故字從勺又名曰程列子云青寜生 程程生馬沈氏筆談云秦人謂豹為 程至今延州猶然東胡謂之失刺孫 集解 𢎞景曰豹至稀有入用亦鮮惟尾可貴恭曰隂 陽家有豹尾神車駕鹵簿有豹尾車名可尊重 耳真豹尾有何可貴未審陶據奚説頌曰今河洛唐 郢間或有之然豹有數種山海經有𤣥豹詩有赤豹 尾赤而文黒也爾雅有白豹即貘也毛白而文黒郭 璞注云貘能食銅鐵與貘同名不知入藥果用何類 古今醫方鮮見之宗奭曰豹毛赤黄其文黒如錢而 中空比比相次又有土豹毛更無紋色亦不赤其形 亦小此各有種非能變形也聖人假喻耳恐醫家不 知故書之時珍曰豹遼東及西南諸山時有之状似 虎而小白面團頭自惜其毛采其文如錢者曰金錢 豹宜為裘如艾葉者曰艾葉豹次之又西域有金線 豹文如金線海中有水豹上應箕宿禽蟲述云虎生 三子一為豹則豹有變者冦氏未知爾豹畏蛇與䶂 鼠而獅駮渠搜能食之淮南子云蝟令虎申蛇令豹 止物有所制也廣志云狐死首丘豹死首山不忘本 也豹胎至美 為八珍之一 肉氣味酸平無毒 思邈曰温微毒正 月勿食傷神損夀 主治安五臟補 絶傷輕身益氣冬食利人 别 錄 壯筋骨强志氣耐寒暑 令人猛徤 日 華 辟鬼魅神邪宜腎 孫思 邈 發明 詵曰豹肉令人志性粗豪食之便覺少頃消化 乃定乆食亦然宗奭曰此獸猛捷過虎故能安 五臟補絶傷輕 身壯筋骨也 脂主治合生髪膏朝塗暮生 孟 詵 亦入面脂 時 珍 鼻主治狐魅同狐鼻水煑服 藏器與時珍曰按外臺 治夢 鬼交及狐狸精 魅載崔氏 方中用之 頭骨主治燒灰淋汁去頭風白屑 孟 詵 作枕辟邪 時珍 出 五行 志 皮 藏器曰不可藉睡令人神驚其毛入人瘡中有毒 時珍曰按林邑記云廣西南界有唼臘蟲食死人 尸不可驅逐惟以豹 皮覆之則畏而不來 貘 音陌亦作貊 宋圖經 校正 原附豹下 今分出 釋名 時珍曰按陸佃云皮為坐毯臥褥 能消膜外之氣故字從膜省文 集解 頌曰郭璞云似熊而頭小脚卑黒白駁文毛淺 有光澤能舐食銅鐵及竹骨蛇虺其骨節强直 中實少髓或云與爾雅貘白豹同名唐世多畫貘作 屏白樂天有賛序之今黔蜀及峨眉山中時有貘象 鼻犀目牛尾虎足土人鼎釡多為所食頗為山居之 患亦捕以為藥其齒骨極堅以刀斧椎鍛鐵皆碎落 火亦不能燒人得之詐充佛牙佛骨以䛘俚俗時珍 曰世傳羚羊角能碎金剛石者即此物相畏耳按説 文云貘似熊黄白色出蜀中南中志云貘大如驢状 似熊蒼白色多力䑛鐵消干觔其皮温暖埤雅云貘 似熊獅首豺髲鋭鬐卑脚糞可為兵切玉尿能消鐵 為水又有囓鐵豻昆吾兎皆能食銅鐵亦貘類也並 附 之 附錄囓鐵 時珍曰按神異經云南方有獸角足大小 状如水牛毛黒如漆食鐵而飲水糞可為 兵其利如綱名曰囓鐵唐史云叶火羅 獻大獸髙七尺食銅鐵日行三百里 豻 禽書云豻 應并星胡 狗也狀似狐而黒身長七尺頭生一角老 則有鱗能食虎豹蛟龍銅鐵獵人亦畏之 狡兎 拾遺 記云 狡兎生昆吾山形如兎雄黄雌白食丹石銅鐵昔呉 王武庫兵器皆盡掘得二兎一白一黄腹中腎膽皆 鐵取鑄為劍 切玉如泥 皮主治寝之可驅温癘辟濕氣邪氣 蘇 頌 膏主治癰腫能透肌骨 時珍曰段成式云貘膏性利 銅鐵瓦器盛之悉透惟以骨 盛則 不漏 尿主治吞銅鐵入腹者水和服之即化為水 象 宋開 寳 釋名 時珍曰許慎説文云象字篆文象耳牙鼻足之 形王安石字説云象牙感雷而文生天象感氣 而文生故天象亦用此字南越志云象聞雷聲則牙 花暴出逡巡復没古語云犀因望月紋生角象為聞 雷花 發牙 伽耶 出北 户錄 集解 頌曰爾雅云南方之美者有梁山之犀象焉今 多出交趾潮循諸州彼人捕得争食其肉云肥 堪作炙陳藏器云象具十二生肖肉各有分段惟鼻 是其本肉炙食糟食更美又膽不附肝隨月在諸肉 間如正月即在虎肉也徐鉉云象膽隨四時春在前 左足夏在前右足秋後左足冬後右足也淳化中一 象春斃大宗命取膽不獲使問鉉鉉以此對果得于 前左足世傳荆蠻山中亦有野象然楚粤之象皆青 黒惟西方拂林大食諸國乃多白象樊綽雲南記皆 言其事時珍曰象出交廣雲南及西域諸國野象多 至成羣畨人皆畜以服重酋長則飭而乗之有灰白 二色形體擁腫面目醜陋大者身長丈餘髙稱之大 六尺許肉倍數牛目纔若豕四足如柱無指而有爪 甲行則先移左足臥則以臂著地其頭不能俯其頸 不能囘其耳下軃其鼻大如臂下垂至地鼻端甚深 可以開合中有小肉爪能拾針芥食物飲水皆以鼻 卷入口一身之力皆在於鼻故傷之則死耳後有穴 薄如鼓皮刺之亦死口内有食齒兩吻出兩牙夾鼻 雄者長六七尺雌者纔尺餘耳交牝則在水中以胸 相貼與諸獸不同許慎云三年一乳古訓云五嵗始 産六十年骨方足其性能久識嗜芻豆甘蔗與酒而 畏烟火獅子巴蛇南人殺野象多設机穽以䧟之或 埋象鞋於路以貫其足捕生象則以雌象為媒而誘 獲之飼而狎之久則漸解人言使象奴牧之制之以 鈎左右前脚罔不如命也其皮可作甲鞔鼓濕時切 條可貫器物甄權曰西域重象牙用飾牀座中國貴 之以為笏象毎蜕牙自埋藏之崑崙諸國人以 木牙潜易取焉日華曰象蹄底似犀可作帶 牙 真臘風土記云象牙殺取者上也自死者次之蜕 干山中多年者下矣或謂一嵗一換牙者非也 氣味甘寒無毒主治諸鐵及雜物入肉刮牙屑和水 敷之立出治癎病刮齒屑炒黄研末飲服 開 寳 諸物刺 咽中磨水服之亦出舊梳屑尤佳 蘇 頌 主風癎驚悸一 切邪魅精物熱疾骨蒸及諸瘡竝宜生屑入藥 時 珍 發明 時珍曰世人知然犀可見水怪而不知沉象可 驅水怪按周禮壼涿氏掌水蟲欲殺其神者以 橭木貫象齒而沉之則其神死而淵為陵註云橭木 山榆也以象齒作十字貫于木而沈之則龍罔象之 類死也又按陶貞白云凡夏月合藥宜置象牙于傍 合丹竈以象牙夾竈得雷聲乃能發光觀此則象之 辟邪又不止干驅怪而已宜乎其能治心肝驚 癎迷惑邪魅之疾也而昔人罕解用之何哉 附方 舊二 新四 小便不通 脹急者象牙生 煎服之 救急 小便過多 象牙 燒灰 飲服之 總錄 痘疹不收 象牙屑銅銚炒黄紅色為末每服 七八分或一錢白水下 王氏痘 疹 方 諸獸骨鯁 象牙磨水吞 之 永類方 骨刺入肉 象牙刮末以水 煑白梅肉調塗 自軟衆簡 要濟 鐵箭入肉 象牙刮末水和 敷之即出也 肉氣味甘淡平無毒主治燒灰和油塗秃瘡多食令 人體重 開 寳 生煮汁服治小便不通燒灰飲服治小便 多 日 華 發明 時珍曰按吕氏春秋云肉之美者 象之約又 爾雅翼云象肉肥脆少類豬肉味淡而含滑則 其通小便者亦淡滲滑竅之義燒 之則從火化故又能縮小便也 膽修治 斆曰凡使勿用雜膽其象膽乾了上有青竹 文斑光膩其味微帶甘入藥勿便和衆藥須 先擣成粉 乃和衆藥 氣味苦寒微毒主治明目治疳 日 華 治瘡腫 以水化塗之治口臭以綿裹少許貼齒根平旦潄去 數度即瘥 海 藥 發明 時珍曰象膽明目能去塵膜也與熊膽 同功雷斆炮炙論云象膽揮粘是矣 附方 新 一 内障目翳 如偃月或如棗花用象膽半兩鯉 魚膽七枚熊膽一分牛膽半兩麝 香一分石決明末一兩為米糊丸 菉豆大毎茶下十丸日二 總録 睛主治目疾和人乳滴目中 藏 器 皮主治下疳燒灰和油敷之又治金瘡不合 時 珍 發明 時珍曰象肉壅腫人以斧刃刺之半日 即合故近時治金瘡不合者用其皮灰 骨主治解毒 時 珍 胸前小横骨燒灰酒服令人能浮 開 寳 附方 新 一 象骨散 治脾胃虚弱水穀不消噫氣吞酸吐 食霍亂泄㵼膿血臍腹疼痛裏急頻 併不思飲食諸證用象骨四兩炒肉豆蔲炮枳殻炒 各一兩訶子肉炮甘草各二兩乾薑半兩炮為末毎 服三錢水一盞半煎至八分和 滓熱服食前日三次 宣明方 犀 本經 中品 釋名兕 時珍曰犀字篆文象形其牸名兕亦曰沙犀 爾雅翼云兕與牸字音相近猶羖之為牯也 大抵犀兕是一物古人多言兕後人多言犀北音多 言兕南音多言犀為不同耳詳下文梵書謂犀曰朅 伽 集解 别錄曰犀出永昌山谷及益州永昌即今滇南 也𢎞景曰今出武陵交州寧州諸逺山犀有二 角以額上者為勝又有通天犀角上有一白縷直上 至端夜露不濡入藥至神騐或云此是水犀角出水 中漢書所謂駭雞犀者置米飼雞皆驚駭不敢啄置 屋上鳥雀不敢集又有牸犀角甚長文理似犀不堪 入藥恭曰牸是雌犀文理膩細斑白分明俗謂之斑 犀服用為上入藥不如雄犀藏器曰犀無水陸二種 但以精粗言之通天者腦上之角經千嵗長且鋭白 星徹端能出氣通天則能通神破水駭雞故曰通天 抱朴子言此犀刻為魚銜之入水水開三尺是也頌 曰犀角今以南海者為上黔蜀者次之犀似水牛豬 首大腹卑脚脚似象有三蹄黒色舌上有刺好食棘 刺皮上毎一孔生三毛如豕有一角二角三角者爾 雅云兕似牛犀似豕郭璞注云兕一角色青重千觔 犀似水牛三角一在頂上一在額上一在鼻上鼻上 者食角也又名奴角小而不墮亦有一角者劉恂嶺 表錄異云犀有二角一角額上為兕犀一在鼻上為 胡㡌犀牯犀亦有二角皆謂之毛犀而今人多傳一 角之説此數種角俱有粟文觀紋之粗細為貴賤貴 者有通天花文犀有此角者必自惡其影常飲濁水 不欲照見也絶品者有百物之形或云犀之通天者 乃其病理不可知也角文有倒挿者一半已下通有 正挿者一半以上通有腰鼓揷者中㫁不通其類極 多故波斯呼象牙為白暗犀角為黑暗言難識也犀 中最大者墮羅犀一株重七八觔云是牯犀額角其 花多作撒豆斑色深者堪作帶胯斑散色淺者可作 器皿耳或云兕乃犀之雌者亦似水牛而青色皮堅 厚可以為鎧未知的否唐醫呉士臯言海人取犀先 於山路多植朽木如豬羊棧其犀前脚直常依木而 息爛木忽折倒仆久不能起因格殺之又云犀毎嵗 一退角必自埋于山中海人潜作木角易之再三不 離其處若直取之則後蔵于别處不可尋矣李珣曰 通天犀乃胎時見天上物過形於角上故曰通天但 于月下以水盆映之則知按五溪記云山犀食竹木 其小便即竟日不盡夷獠以弓矢采之名曰黔犀又 異物志云山東海水中有牛樂聞絲竹彼人動樂則 牛出聴因而采之有鼻角頂角以鼻角為上本草止 知山犀未見水犀宗奭曰川犀南犀紋細烏犀有紋 顯露黄犀紋絶少皆不及西畨者紋高雨脚顯也物 像黄外黒者為正透物像黒外黄者為倒透盖以烏 色為正以形像肖物為貴既曰通犀必須文頭顯著 黄黒分明有雨脚潤骨者為第一時珍曰犀出西畨 南畨滇南交州諸處有山犀水犀兕犀三種又有毛 犀似之山犀居山林人多得之水犀出入水中最為 難得並有二角鼻角長而額角短水犀皮有珠甲而 山犀無之兕犀即犀之牸者亦曰沙犀止有一角在 頂文理細膩斑白分明不可入藥盖牯角文大而悖 角文細也洪武初九真曾貢之謂之獨角犀是矣陳 藏器謂犀無水陸郭璞謂犀有三角蘇頌謂毛犀為 牯犀皆出訛傳今並正之毛犀即旄牛也見本條犀 角紋如魚子形謂之粟紋紋中有眼謂之粟眼黒中 有黄花者為正透黄中有黒花者為倒透花中復有 花者為重透並名通犀乃上品也花如椒豆斑者次 之烏犀純黒無花者為下品其通天夜視有光者名 夜明犀故能通神開水飛禽走獸見之皆驚又山海 經有白犀白色開元遺事有辟寒犀其色如金交趾之 所貢冬月暖氣襲人白孔六帖有辟暑犀唐文宗得 夏月能清暑氣嶺表錄異有辟塵犀為簪梳帶胯塵 不近身杜陽編有蠲忿犀云為帶令人蠲去忿怒此 皆希世之珍 故附見之 犀角 畨名 低宻 修治 𢎞景曰入藥惟雄犀生者為佳若犀 片及見成器物皆被蒸煑不堪用頌 曰凡犀入藥有黒白二種以黒者為勝角尖又勝生 犀不獨未經水火者盖犀有捕得殺取者為上蜕角 者次之宗奭曰鹿取茸犀取尖其精鋭之力盡在是 也以西畨生犀磨服為佳入湯散則屑之斆曰凡使 勿用奴犀牸犀病水犀攣子犀無潤犀惟取烏黒肌 皺折裂光潤者錯屑入臼杵細研萬匝乃用李珣曰 凡犀角鋸成當以薄紙裹于懷中蒸燥乗熱搗 之應手如粉故歸田錄云翡翠屑金人氣粉犀 氣味苦酸鹹寒無毒 别錄曰微寒李珣曰大寒無毒 甄權曰牯犀角甘辛有小毒甄 元素曰苦酸寒陽中之隂也入陽明經之之才曰松 脂為之使惡雷丸雚菌時珍曰升麻為 使惡烏頭 烏喙斆曰忌鹽及妊 婦勿服能消胎氣 主治百毒鬼疰邪鬼瘴氣殺鈎 吻鴆羽蛇毒除邪不迷惑魘寐久服輕身 本 經 傷寒温 疫頭痛寒熱諸毒氣令人駿徤 别 錄 辟中惡毒氣鎮心 神解大熱散風毒治發背癰疽瘡腫化膿作水療時 疾熱如火煩毒入心狂言妄語 藥 性 治心煩止驚鎮肝 明目安五臟補虚勞退熱消痰解山瘴溪毒 日 華 主風 毒攻心毷氉熱悶赤痢小兒麩豆風熱驚癎 海 藥 燒灰 水服治卒中惡心痛飲食中毒藥毒熱毒筋骨中風 心風煩悶中風失音皆瘥以水磨服治小兒驚熱山 犀水犀功用相同 孟 詵 磨汁治吐血下血衂血及傷寒 畜血發狂譫語發黄發斑痘瘡稠宻内熱黑陷或不 結痂瀉肝涼心清胃解毒 時 珍 發明 時珍曰犀角犀之精靈所聚足陽明藥也胃為 水穀之海飲食藥物必先受之故犀角能解一 切諸毒五臟六腑皆稟氣于胃風邪熱毒必先干之 故犀角能療諸血及驚狂班痘之證抱朴子云犀食 百草之毒及衆木之棘所以能解毒凡蠱毒之鄉有 飲食以此角攪之有毒則生白沬無毒則否以之煑 毒藥則無復毒熱也北户錄云凡中毒箭以犀角刺 瘡中立愈由犀食百毒棘刺也昔温嶠過武昌牛渚 磯下多怪物嶠然犀角照之而水族見形淮南子云 犀角置穴狐不敢歸則犀之精靈辟邪不惑于此益 可見 矣 附方 舊六 新七 吐血不止 以鵞鴨肝用生犀角生桔梗一 兩為末毎酒服二錢 總錄 中忤中惡 鬼氣其證或暮夜登厠或出郊外驀然倒 地厥冷握拳口鼻出清血須臾不救似乎 尸厥但腹不鳴心腹暖爾勿移動令人圍繞燒火打 鼓或燒蘇合香安息香麝香之類候醒乃移動用犀 角五錢麝香硃砂各二錢五分為 末毎水調二錢服即效 華陀方 臥忽不寤 若以火 照之則 殺人但唾其面痛囓其踵及大趾 甲際即活以犀角為枕即令不魘 小兒驚癎 不知人 嚼舌仰 目者犀角濃磨水服之立 效為末亦可 廣利方 痘瘡稠宻 不拘大人小兒 生犀于澀器中 新汲水磨濃汁冷飲 服之 錢氏小兒方 消毒解熱 生犀角尖磨濃汁 頻飲之 同上 服 藥過劑 犀角燒末水服 方寸匕 外臺 中毒煩困 方同 上 食雉中毒 吐 下 不止用生犀角末方寸匕新 汲水調服即瘥 聖惠方 蠼螋尿瘡 狀如茱萸中 央白膿惡寒 壯熱磨犀角汁 塗之 千金方 瘭疽毒瘡 喜着十指狀如代指根深 至肌能壞筋骨毒氣入臟 殺人宜燒鐵烙之或炙百壯 日飲犀角汁取瘥 千金方 山嵐瘴氣 犀角磨水服 之良 集簡 方 下痢鮮血 犀角地榆生地黄各一兩為末煉蜜丸 彈子大毎服一丸水一升煎五合去滓 温服方 聖惠 犛牛 毛俚來三 音 綱目 釋名毛犀 廣 志 貓牛 漢書 注 犘牛 音 麻 㸲牛 音 作 竹牛 昨夢 錄 犨 牛 音抽毛時珍曰犛者髦也其髦可為旌旄也其體 多長 而身角如犀故曰毛犀汲冡周書作犛牛 顔師古作貓牛爾雅作犘牛音皆相近也山海經作 㸲牛西人呼為竹牛因角理如竹也或云竹即㸲音 之轉而犨又竹音之轉也楊慎丹鉛錄云毛犀即彖 也状如犀而角小善知吉凶古人呼為貓豬交廣人 謂之豬 神是矣 集解 時珍曰犛牛出西南徼外居深山中野牛也状 及毛尾俱同牦牛牦小而犛大有重千觔者其 尾名曰犛亦可為旌旄纓㡌之用唐宋西徼諸州貢 之中山經云荆山多犛牛郭璞註云牦牛之屬也其 色黒又昨夢錄云西夏竹牛重數百觔角甚長而黄 黒相間製弓極勁彼人以偽犀角卒莫能辨曹昭格 古論云毛犀即犛牛也角之花斑皆類山犀而無粟 紋其理似竹不甚為竒故謂毛犀觀此則犛之角勝 于牦而牦之毛尾勝于犛也又 有野牛與此相類者並附于左 附錄犩牛 音危又名䕫牛如牛而大 肉重數千觔出蜀山中 牛 廣志云出 日南及潯 州大賔縣色青黄與蛇同穴性嗜鹽 人裹手塗鹽取之其角如玉可為器 海牛 齊地志云 出登州海 島中形似牛鼉脚鮎毛其皮甚軟可供百 用脂可然燈寰宇志名潜牛廣志名 牛 月支牛 𤣥 中 記云出西胡及大月氏國今日 割取肉明日其創即復合也 山牛 状如牛而角 有枝如鹿茸 角氣味酸鹹涼無毒主治驚癎熱毒諸血病 時 珍 黄氣味苦平主治驚癎癲狂 發明 時珍曰犛牛亦有黄彼人以亂牛黄但堅而不 香云功用亦相近也其角亦可亂犀但無粟紋 蘇頌圖經誤以為牯犀角者是也亦可用 而功不及犀昨夢錄格古論説之詳矣 牦牛 音毛 綱目 釋名犣牛 音鬛 爾雅 犏牛 音偏後時珍曰牦與旄同或 作毛 漢書云冉䮾夷出牦 牛一名犣牛重千觔毛可為旄觀此則旄牛之名盖 取諸此顔師古云牦牛即犏牛也而葉盛水東日記 云毛牛與封牛合則生犏牛亦類毛牛偏 氣使然故謂之犏然則犏又毛之遺種耶 集解 時珍曰牦牛出甘肅臨洮及西南徼外野牛也 人多畜養之狀如水牛體長多力能載重迅行 如飛性至粗梗髀膝尾背胡下皆有黒毛長尺許其 尾最長大如斗亦自愛䕶草木鈎之則止而不動古 人取為旌旄今人以為纓㡌毛雜白色者以茜染紅 色山海經云潘侯之山有旄牛狀如牛而四足節生 毛即此也其肉味美故吕氏春 秋云肉之美者牦象之肉也 㗋靨主治項下癭氣 時 珍 發明 時珍曰牦牛古方未見用者近世 仙夀域方 載治癭氣方用其喉靨亦因類之義也其方用 犏牛喉脆骨二寸許一節連兩邊扇動脆骨取之或 煑或燒仰臥頓服仍取巧舌即靨子也嚼爛噙之食 頃乃嚥病人容貌必瘦減而癭自内 消矣不過二服即愈云神妙無比也 野馬 綱 目 集解 時珍曰按郭璞云野馬似馬而小出塞外今西 夏甘肅及遼東山中亦有之取其皮為裘食其 肉云如家馬肉但落地不沾沙耳爾雅云驨如馬一 角似鹿茸不角者騏也山海經云北海有獸狀如馬 色青名曰騊駼 此皆野馬類也 肉氣味甘平有小毒主治人病馬癎筋脈不能自收周 痺肌肉不仁 思邈葱心鏡治上證用肉一觔豉汁煮熟入 五味 白作腌腊及羮粥頻食之白煮亦可 隂莖氣味酸鹹温無毒主治男子隂痿縮少精 思 邈 發明 時珍曰野馬孫思邈千金方載 有功用而本草不收今采補之 野豬 唐本 草 集解 宗奭曰野豬陜洛間甚多形如家豬但腹小脚 長毛色褐作羣行獵人惟敢射最後者若射中 前者則散走傷人其肉赤色如馬肉食之勝家豬牝 者肉更美詵曰冬月在林中食橡子其黄在膽中三 嵗乃有亦不常得時珍曰野豬處處深山中有之惟 闗西者時或有黄其形似豬而大牙出口外如象牙 其肉有至二三百觔者能與虎鬭或云能掠松脂曳 沙泥塗身以禦矢也最害田稼亦啖蛇虺淮南子曰 野彘有芁莦槎櫛堀虚連比以象宫室隂以防雨景 以蔽日亦其知也范至能虞衡志云嶺南一種嬾婦 似山豬而小善害田禾惟以機軸 紡織之器置田所則不復近也 肉氣味甘平無毒 宗奭曰微動風詵曰不發病減藥 力與家豬不同但青蹄者不可食 微動風時珍曰服 巴豆藥者忌之 主治癲癎補肌膚益五臟令人虚 肥不發風虚氣 孟 詵 炙食治腸風瀉血不過十頓 日 華 附方 舊 一 久痔下血 野豬肉二觔著五味炙空腹 食之作羮亦得 食醫心鏡 脂 臘月鍊 過取之 主治鍊浄和酒日三服令婦人多乳十日 後可供三四兒素無乳者亦下 孟 詵 悦色除風腫毒治 疥癬 日 華 黄氣味甘平無毒主治金瘡止血生肉療癲癎水研 如棗核許服之日二服效 唐 本 研水服治血痢疰病 藏 器 治惡毒風小兒肝氣客忤天弔 日 華 膽主治惡熱毒氣 孟 詵 鬼疰癲癎小兒諸疳水研棗許 服日二 時珍方出 衛生 齒主治燒灰水服治蛇咬毒 藏 器 頭骨主治邪瘧 聖惠方 中用之 附方 新 一 積年下血 野豬頭一枚桑西枝一握附子一 枚同入瓶内煅過為末毎服二錢 粥飲空心服 聖惠方 外腎主治連皮燒存性研米飲服治崩中帶下及腸 風瀉血血痢 日 華 皮主治燒灰塗鼠瘻惡瘡 時珍中外 臺方 用 豪豬 綱 目 釋名蒿豬 唐 本 山豬 通 志 豲 音原 俞 豬 音 丸 鸞豬 時珍曰 説文云 豪豕鬛如筆管者能激毫射人故也郭璞 曰呉楚呼為鸞豬星禽云璧水 豪豬也 集解 頌曰豪豬陜洛江東諸山中並有之髦間有豪 如箭能射人時珍曰豪豬處處深山中有之多 者成羣害稼状如豬而項脊有棘鬛長近尺許粗如 筯其状似笄及㡌刺白本有黒端怒則激去如矢射 入羌人以其皮為鞾郭璞云 豬自為牝牡而孕也 張師正倦遊錄曰南海有泡魚大如斗身有棘刺能 化為豪豬巽為魚坎 為豕豈巽變坎乎 肉氣味甘大寒有毒 頌曰不可多食 發風令人虚羸 主治多膏利大 腸 蘇 頌 肚及屎氣味寒無毒主治水病熱風鼓脹同燒存性 空心温酒服二錢匕用一具即消 孟 詵 乾燒服之治黄 疸 蘇 恭 連屎燒研酒服治水腫脚氣奔豚 時 珍 發明 詵曰此豬多食苦參故能治熱風水脹而不治 冷脹也時珍曰豪豬本草不載惟孟氏食療本 草蝟條 説之 熊 本經 上品 釋名 時珍曰熊者雄也熊字篆文象形俗呼熊為豬 熊羆為人熊馬熊各因形似以為别也述異記 云在陸曰熊在水曰能即鯀所化者故熊字從能續 捜神記云熊居樹孔中東土人擊樹呼為子路則起 不呼則不動也又狒 狒亦名人熊見本條 集解 别錄曰熊生雍州山谷十一月取之𢎞景曰今 東西諸山皆有之自非易得頌曰今雍洛河東 及懷慶衛山中皆有之形類大豕而性輕捷好攀緣 上髙木見人則顛倒自投于地冬蟄入穴春月乃出 其足名蹯為八珍之一古人重之然胹之難熟熊性 惡鹽食之即死出淮南子時珍曰熊如大豕而竪目 人足黒色春夏臕肥時皮厚筋弩每升木引氣或墮 地自快俗呼跌臕即莊子所謂熊經鳥申也冬月蟄 時不食饑則䑛其掌故其美在掌謂之熊蹯其行山 中雖數千里必有跧伏之所在石巖枯木山中人謂 之熊館劉敬叔異苑云熊性惡穢物及傷殘捕者置 此物于穴則合穴自死或為棘刺所傷出穴爪之至 骨即斃也陸佃埤雅云其膽春近首夏在腹秋在左足 冬在右足熊羆皆壯毅之物屬陽故書以喻不二心 之臣而詩以為 男子之祥也 附錄羆魋 音頽時珍曰熊羆魋三種一類也如豕色 黒者熊也大而色黄白者羆也小而色黄 赤者魋也建平人呼魋為赤熊陸機謂羆為黄熊是 矣羆頭長脚髙猛憨多力能拔樹木虎亦畏之遇人 則人立而攫之故俗呼為人熊闗西呼 熊羅願爾 雅翼云熊有豬熊形如豕有馬熊形如馬即羆也或 云羆即熊之雄者其白如熊 白而理粗味減功用亦同 脂釋名熊白 𢎞景曰脂即熊白乃背上肪色白如玉 味甚美寒月則有夏月則無其腹中肪 及身中脂煎錬過亦 可作藥而不中噉 修治 斆曰凡取得每一觔入生 椒十四個同錬過器盛收 之 氣味甘微寒無毒 别錄曰微温日華曰涼其脂 燃燈烟損人眼令失光明 主 治風痺不仁筋急五臟腹中積聚寒熱羸瘦頭瘍白 秃面上皯皰久服强志不飢輕身長年 本 經 飲食嘔吐 别 錄 治風補虚損殺勞蟲酒鍊服之 日 華 長髪令黒悦澤 人面 蘇 恭 治面上䵟 及瘡 藥 性 附方 舊二 新一 令髪長黑 熊脂蔓荆子末等分和 匀醋調塗之 聖惠方 髪毛黄 色 以熊脂塗髪梳散入床底伏地一食頃 即出便盡黒不過用脂一升效 千金 白秃頭癬 熊白 傳之 肉氣味甘平無毒 别錄曰微温𢎞景曰有痼疾不可 食熊肉令終身不除鼎曰若腹中 有積聚寒熱者食之永不 除也十月勿食之傷神 主治風痺筋骨不仁功與 脂同 孫思 邈 補虚羸 孟 詵 發明 時珍曰按劉河間云熊肉振羸兎 目明眎因其氣有餘以補不足也 附方 舊 二 中風痺疾 中風心肺風熱手足風痺不隨筋 脈五緩恍惚煩燥熊肉一觔切入 豉汁中和葱薑椒鹽 作腌腊空腹食之 脚氣風痺 五緩筋急用熊肉半 觔如上法食之 並 食醫 心鏡 掌修治 聖惠方云熊掌難胹得酒醋水 三件同煑熟即大如皮毬也 主治食之可 禦風寒益氣力 日 華 膽 頌曰熊膽隂乾用然多偽者但取一粟許滴水中 一道若線不散者為真時珍曰按錢乙云熊膽佳 者通明毎以米粒㸃水中運轉如飛者良餘膽亦轉 但緩爾周宻齊東埜語云熊膽善辟塵試之以浄水 一器塵幕其上投膽米 許則凝塵豁然而開也 氣味苦寒無毒 權曰惡防 己地黄 主 治時氣熱盛變為黄疸暑月久痢疳䘌心痛疰忤 蘇 恭 治諸疳耳鼻瘡惡瘡殺蟲 日 華 小兒驚癎瘈瘲以竹 化兩豆許服之去心中涎甚良 孟 詵 退熱清心平肝明 目去翳殺蛕蟯蟲 時 珍 發明 時珍曰熊膽苦入心寒勝熱手少隂厥隂足陽 明經藥也故能涼心平肝殺蟲為驚癎疰忤翳 障疳痔蟲牙 蚘痛之劑焉 附方 舊四 新六 赤目障翳 熊膽丸毎以膽少許化開入冰 片一二片銅器㸃之絶竒或淚 痒加生薑粉些 須 齊東埜語 初生目閉 由胎中受熱也以熊膽少 許蒸水洗之一日七八次 如三日不開服四物加甘 草天花粉 全㓜心鑑 小兒鼻蝕 熊膽半分湯化 抹之 聖惠方 十年痔瘡 熊膽塗之神效一切 方不及也 外臺 腸風痔瘻 熊膽半兩 入片腦少 許研和豬膽汁 塗之 夀域方 蛕蟲心痛 熊膽一大豆和水 服之大效 外臺 小兒驚 癎 方見 主治 風蟲牙痛 熊膽三錢片腦四分毎以豬 膽汁調少許 之 攝生方 水弩 射人 熊膽塗之更以雄黄同 酒磨服即愈 斗門方 諸疳羸瘦 熊膽使君子 末等分研匀 瓷器蒸溶蒸餅丸麻子大毎 米飲下二十丸 保㓜大全 腦髓主治諸聾 蘇 恭 療頭旋摩頂去白秃風屑生髪 日 華 血主治小兒客忤 蘇 恭 骨主治作湯浴厯節風及小兒客忤 孟 詵 麢羊 本經 中品 釋名羚羊 俗 麙羊 音 鈐 九尾羊 時珍曰按王安石字説 云鹿則比類而環角外 向以自防麢則獨棲懸角木上以逺害可謂靈也故 字從鹿從靈省文後人作羚許慎説文云麙山羊也 大而細角山海經作羬云狀如羊而馬尾費信星槎 勝覽云阿丹國羚羊自胸中至尾垂九塊名九尾羊 集解 别録曰羚羊角出石城及華隂山谷采無時𢎞 景曰今出建平宜都諸蠻山中及西域多兩角 一角者為勝角多節蹙蹙圓繞别有山羊角極長惟 一邊有節節亦疎大不入藥用乃爾雅云羱羊者羌 夷以為羚羊能陟峻岅恭曰羚羊南山商洛間大有 今出梁州真州洋州亦貢其角細如人指長四五寸 而文蹙細山羊或名野羊大者如牛角可為鞍橋又 有山驢大如鹿皮可作靴有兩角大小如山羊角俗 人亦用之陶氏所謂一邊有粗文者是此非山羊夜 也藏器曰山羊山驢羚羊三種相似而羚羊有神 宿防患以角掛樹不著地但角彎中深鋭𦂳小有掛 痕者為真如此分别其疎慢無痕者非也真角耳邉 聴之集集鳴者良陶言一角者謬也頌曰今秦隴龍 蜀金商州山中皆有之戎人多捕得來貨其形似羊 青色而大其角長一二尺有節如人手指握痕又最 堅勁郭璞註爾雅云麢似羊而大其角細而圓鋭好 在山崖間羱似呉羊其角大而墮出西方本草諸註 各異觀今所市者與爾雅之羚羊陶註之山羊蘇註 之山驢大都相似今人相承用之以為羱羊細角長 四五寸者往往彎中有磨角成痕處詳諸説此乃真 羱羊角而世多不用何也又閩廣山中出一種野羊 彼人亦謂之羚羊也陳氏謂耳邊聴之鳴者良今牛 羊諸角但殺之者聴之皆有聲不獨羚角也自死角 則無聲矣宗奭曰諸角附耳皆集集有聲不如有掛 痕一説為盡之然有偽作者宜察焉時珍曰羚羊似 羊而青色毛粗兩角短小羱羊似呉羊兩角長大山 驢驢之身而羚之角但稍大而節疎慢耳陶氏言羚 羊有一角者而陳氏非之按寰宇志云安南髙石山 出羚羊一角極堅能碎金剛石則羚固有一角者矣 金剛石出西域狀如紫石英百錬不消物莫能擊惟 羚羊角扣之則自然冰泮也又貘骨偽充佛牙物亦 不能破用此角擊之即碎皆相畏耳羚羊皮西人以 以作 座褥 附錄山驢 恭曰見上文時珍曰南史云滑國出野驢 有角廣志云驢羊似驢山海經云晉陽懸 甕之山女几之山荆山綸山並多閭郭璞註云閭即 羭也似驢而岐蹄馬尾角如麢羊一名山驢俗人亦 用其角以代羚羊又北山經云太行之山有獸名䮝 狀如麢羊而四角馬尾有距善旋其名自叫此亦山 驢之 類也 羚羊角修治 斆曰凡用有神羊角甚長有二十四節 内有天生木胎此角有神力抵千牛凡 使不可單用須要不折元對繩縳鐵銼銼細重重宻 裹避風以旋旋取用搗篩極細更研萬匝入藥免刮 人 膓 氣味鹹寒無毒 别録曰苦微寒甄 權曰甘温能縮銀 主治明目益氣 起隂去惡血注下辟蠱毒惡鬼不祥常不魘寐 本 經 除 邪氣驚夢狂越僻謬療傷寒時氣寒熱熱在肌膚濕 風注毒伏在骨間及食噎不通久服强筋骨輕身起 隂益氣利丈夫 别 錄 治中風筋攣附骨疼痛作末蜜服 治卒熱悶及熱毒痢血疝氣摩水塗腫毒 孟 詵 治一切 熱毒風攻注中惡毒風卒死昏亂不識人散産後惡 血衝心煩悶燒末酒服之治小兒驚癎治山瘴及噎 塞 藥 性 治驚悸煩悶心胸惡氣瘰 惡瘡溪毒 藏 器 平肝 舒筋定風安魂散血下氣辟惡解毒治子癎痙疾 時 珍 發明 時珍曰羊火畜也而羚羊則屬木故其角入厥 隂肝經甚捷同氣相求也肝主木開竅于目其 發病也目暗障翳而羚羊角能平之肝主風在合為 筋其發病也小兒驚癎婦人子癎大人中風搐搦及 筋脈攣急厯節掣痛而羚角能舒之魂者肝之神也 發病則驚駭不寧狂越僻謬魘寐卒死而羚角能安 之血者肝之藏也發病則瘀滯下注疝痛毒痢瘡腫 瘻癧産後血氣而羚角能散之相火寄于肝膽在氣 為怒病則煩懣氣逆噎塞不通寒熱及傷寒伏熱而 羚角能降之羚之性靈而筋骨之精在角故又能辟 邪惡而解諸毒碎佛牙而燒烟走蛇虺也本 經别錄甚著其功而近俗罕能發揚惜哉 附方 舊七 新四 噎塞不通 羚羊角屑為末飲服方寸 匕并以角摩噎上 外臺 胸脇 通滿 羚羊角燒末水服方 寸匕 子母秘錄 腹痛熱滿 方同 上 墮胎腹痛 血出不止羚羊角燒灰 三錢豆淋酒下 普濟 産後煩悶 汗出不識人千金 用羚羊角燒末東 流水服方寸匕未愈再服湯又方 加芍藥枳實等分炒研末 服 血氣逆煩 羚羊角 燒末水 服方寸匕 肘后方 臨産催生 羚羊角一枚刮尖末 酒服方寸匕 産寶 小兒下痢 羚羊角中骨燒末飲 服方寸匕 秘錄 遍身赤丹 羚羊角燒灰鷄子清 和塗之神效 外臺 赤癍如瘡 瘙痒甚則殺人羚羊角磨水 摩之數百遍為妙 肘后方 山嵐瘴氣 羚 羊 角末水服一 錢 集簡方 肉氣味甘平無毒主治惡瘡 藏 器 和五味炒熟投酒中 經宿飲之治筋骨急强中風北人恒食南人食之免 蛇蟲傷 孟 詵 肺氣味同肉主治水腫鼓脹小便不利 時 珍 發明 時珍曰羚羊肺本草不收千金翼載大醫山璉 治韋司業水腫莨菪丸用之盖取其引藥入肺 以通小便之上源也其方用羚羊肺一具沸湯微煠 過曝乾為末莨菪子一升用三年醋浸一伏時蒸熟 搗爛和丸梧子大每用四十丸麥門冬湯食後服候 口中乾妄語為騐數日小便大利即瘥無羚羊以青 羊膽代 之亦可 膽氣味苦寒無毒主治面上皯 如雀卵色以二升 同煑三沸塗四五次良 時 珍 附方 新 一 面䵴 羚羊膽牛膽各一枚醋二升 同煑三沸頻塗之 外臺 鼻主治炙研治五尸遁尸邪氣 時珍用外臺 方中 之 山羊 日 用 釋名野羊 圖 經 羱羊 時珍曰羊之在 原野者故名 集解 𢎞景曰山羊即爾雅羱羊出西夏似呉羊而大 角角墮者能陟峻坂羌夷以為羚羊角極長惟 一邊有節節亦疎大不入藥用恭曰山羊大如牛或 名野羊善鬭至死角堪為鞍橋頌曰閩廣山中一種 野羊彼人謂之羚羊其皮厚硬不堪炙食其肉頗肥 呉瑞曰山羊似羚羊色青其角有掛痕者為羚羊無 者為山羊時珍曰山羊有二種一種大角盤環肉至 百觔者一種角細者説文謂之莧羊音桓陸氏云羱 羊狀如驢而羣行其角甚大以時墮角暑天塵露 在上生草戴行故代都賦云羱羊養草以盤桓 肉氣味甘熱無毒 頌曰南方野羊多噉石香薷 故膓藏頗熱不宜多食之 主治 男人食之肥軟益人治冷勞山嵐瘧痢婦人赤白帶 下 蘇 頌 療筋骨急强虚勞益氣利産婦不利時疾人 呉 瑞 鹿 本經 中品 校正 本經上品白膠中品 鹿茸今併為一條 釋名斑龍 時珍曰鹿字篆文象其頭角身足之形爾 雅云鹿牡曰䴥音加牝曰麀音攸其子曰 麛音迷絶有力曰麉音堅斑龍名出澹寮方按乾寜 記云鹿與遊龍相戲必生異角則鹿得稱龍或以此 與梵書謂之 宻利迦羅 集解 時珍曰鹿處處山林中有之馬身羊尾頭側而 長髙脚而行速牡者有角夏至則解大如小馬 黄質白斑俗稱馬鹿牝者無角小而無斑毛雜黄白 色俗稱麀鹿孕六月而生子鹿性淫一牡常交數牝 謂之聚麀性喜食龜能别良草食則相呼行則同旅 居則環角外向以防害臥則口朝尾閭以通督脈殷 仲堪云鹿以白色為正述異記云鹿千嵗為蒼又五 百嵗為白又五百嵗為𤣥𤣥鹿骨亦黒為脯食之可 長生也埤雅云鹿乃仙獸自能樂性六十年必懷璚 于角下斑痕紫色行則有涎不復急走故曰鹿戴玉 而角斑魚懷珠而鱗紫沈存中筆談云北狄有駝鹿 極大而色蒼黄無斑角大而有文堅瑩如玉茸亦可 用名苑云鹿之大者曰塵羣鹿隨之視其尾為準其 尾能辟塵拂氈則不蠧置茜帛中嵗久紅色不黯也 鹿茸修治 别錄曰四月五月解角時取隂乾使時燥 恭曰鹿茸夏收之隂乾百不收一且易臭 惟破之火乾大好斆曰凡使鹿茸用黄精自然汁浸 兩日夜漉出切焙搗用免渴人也又法以鹿茸鋸作 片每五兩用羊脂三兩拌天靈盖末塗之慢火炙令 内外黄脆以鹿皮裹之安室中一宿則藥魂歸矣乃 慢火焙乾搗末用日華曰只用酥炙炒研宗奭曰茸 上毛光以酥薄塗匀于烈熖中灼之候毛盡微炙不 以酥則火熖傷茸矣時珍曰澹寮濟生諸方 有用酥炙酒炙及酒蒸焙用者當各隨本方 發明 抱朴子曰南山多鹿每一雄遊牝百數至春羸 瘦入夏惟食菖莆即肥當角解之時其茸甚痛 獵人得之以索繫住取茸然後斃鹿鹿之血未散也 宗奭曰茸最難得不破及不出却血者盖其力盡在 血中故也此以如紫茄者為上名茄子茸取其難得 耳然此大嫩血氣未具其實少力堅者又太老惟長 四五寸形如分岐馬鞍茸端如瑪瑙紅玉破之䏎如 朽木者最善人亦將麋角偽為之不可不察按沈存 中筆談云月令冬至麋角解夏至鹿角解隂陽相反 如此今人以麋鹿茸作一種者疎矣或刺麋鹿血以 代茸云茸亦血此大誤矣麋茸利補陽鹿茸利補隂 須佐以他藥則有功凡含血之物肉差易長筋次之 骨最難長故人自胚胎至成人二十年骨髓方堅惟 麋鹿角自生至堅無兩月之久大者至二十餘觔計 一日夜須生數兩凡骨之生無速于此雖草木易生 亦不及之此骨之至强者所以能補骨血堅陽道益 精髓也頭者諸陽之㑹上鍾于茸角豈可與凡血為 比哉時珍曰按熊氏禮記疏云鹿是山獸屬陽情淫 而遊山夏至得隂氣解角從陽退之象麋是澤獸屬 隂情淫而遊澤冬至得陽氣而解角從隂退之象也 餘見 角下 氣味甘温無毒 别録曰酸微温甄權曰苦辛可 麻勃為之使 詵曰鹿茸不 以臭齅之中有小白蟲視之不 見入人鼻必為蟲顙藥不及也 主治漏下惡血寒熱 驚癎益氣强志生齒不老 本 經 療虚勞洒洒如瘧羸瘦 四肢酸疼腰脊痛小便數利洩精溺血破瘀血在腹 散石淋癰腫骨中熱疽癢安胎下氣殺鬼精物久服 耐老不可近丈夫隂令痿 别 錄 補男子腰腎虚冷脚膝 無力夜夢鬼交精溢自出女人崩中漏血赤白帶下 炙末空心酒服方寸匕壯筋骨 日 華 生精補髓養血益 陽强筋徤骨治一切虚損耳聾目暗眩運虚痢 時 珍 發明 時珍曰按澹寮方云昔西蜀市中嘗有一道人 貨斑龍丸一名茸珠丹每大醉髙歌曰尾閭不 禁滄海竭九轉靈丹都慢説惟有斑龍頂上珠能補 玉堂闗下穴朝野遍傳之其方盖用鹿茸鹿角膠鹿 角霜也又戴原禮證治要訣治頭眩運甚則屋轉眼 黒或如物飛或見一為二用茸珠丹甚效或用鹿茸 半兩無灰酒三盞煎一盞入麝香少許 温服亦效云茸生于頭類之相從也 附方 舊一 新八 斑龍丸 治諸虚用鹿茸酥炙或酒炙亦可 鹿角膠炒成珠鹿角霜陽起石煅 紅酒淬肉從容酒浸酸棗仁栢子仁黄茋蜜炙各一 兩當歸黒附子炮地黄九蒸九烙各八錢辰硃砂半 錢各為末酒糊丸梧子大每 空心温酒下五十丸 澹寮 鹿茸酒 治陽事虚痿小 便頻數面色無 光用嫩鹿茸一兩去毛切片山藥末一兩絹袋裹置 酒壜中七日開瓶日飲三盞將茸焙作丸服 普濟 方 隂虚腰痛 不能反側鹿茸炙兎絲子各一兩舶茴 香半兩為末以羊腎二對去酒煑爛搗 泥和丸梧子大隂乾每服三五 十丸温酒下日三服 本事方 精血耗涸 耳聾口渴 腰痛白濁 上燥下寒不受峻補者鹿茸酒蒸當歸酒浸各一兩 焙為末烏梅肉煮膏搗丸梧子大毎米飲服五十丸 生濟 方 腰膝疼痛 傷敗者鹿茸塗酥炙紫為末 毎服酒服一錢 續千金方 小便頻 數 鹿茸一對酥炙為末毎服二錢 温酒下日三服 鄭氏家傳方 虚利危困 因血氣 衰弱者 鹿茸酥炙一兩為末入麝香五分以燈心煑棗肉 和丸梧子大每空心米飲下三五十丸 濟生方 飲 酒成泄 骨立不能食但飲酒即泄用嫩鹿茸酥炙肉 蓯蓉煨一兩生麝香五分為末陳白米飯丸 梧子大毎米飲下五十 丸名香茸丸 普濟方 室女白帶 因衝任虚寒者鹿 茸酒蒸焙二兩金 毛狗脊白歛各一兩為末用艾煎醋打糯米 糊丸梧子大每温酒下五十丸日二 濟生 角 頌曰七月采角以鹿年久者其角更好煑以為膠 入藥彌佳斆曰鹿角要黄色緊重尖好者此鹿食 靈草所以 異衆鹿也 修治 詵曰凡用鹿角麋角並截段錯屑以蜜浸過微 火焙令小變色曝乾搗篩為末或燒飛為丹服 之至妙以角寸截泥裹于器中大火燒一日如玉粉 也時珍曰按崔行功要纂方鹿角粉法以鹿角寸截 炭火燒過搗末水和成團以絹袋三五重盛之 再煅再和如此五度以牛乳和再燒過研用 氣味 鹹温無毒 杜仲為 之使 主治惡瘡癰腫逐邪惡氣留血在 隂中除少腹血痛腰脊痛折傷惡血益氣 别 錄 猫鬼中 惡心腹疼痛 蘇 恭 水磨汁服治脱精尿血夜夢鬼交醋 磨汁塗瘡瘍癰腫熱毒火炙熱熨小兒重舌鵝口瘡 日 華 宻炙研末酒服輕身强骨髓補陽道絶傷又治婦 人夢與鬼交者清酒服一撮即出鬼精燒灰治婦人 胞中餘血不盡欲死以酒服方寸匕日三甚妙 孟 詵 發明 時珍曰鹿角生用則散熱行血消腫辟邪熟用 則益腎補虚强精活血鍊霜熬膏則專于滋補 矣 附方 舊十六 新十九 服鹿角法 鹿角屑十兩生附子三兩去 皮臍為末每服二錢空心温 酒下令人少睡益氣 力通神明 彭祖方 腎消尿數 鹿角一具炙搗篩温 酒每服方寸匕日二 臺外 骨虚勞極 面腫垢黒脊痛不能久立血氣衰憊 髪落齒枯甚則喜唾用鹿角二兩牛 膝酒浸焙一兩半為末煉蜜丸梧子 大毎服五十丸空心鹽酒下 濟生 腎虚腰痛 如錐 刺不 能動揺鹿角屑三兩炒黄研末空 心温酒服方寸匕日三 肘后方 卒腰脊痛 不能轉 側鹿角 五寸燒赤投二升酒 中浸一宿飲 梅師 婦人腰痛 鹿角屑炒黄研酒服 方寸匕日五六服 楊氏 産乳 妊娠腰痛 鹿角截五寸長燒赤投一升酒中又 燒又浸如此數次細研空心酒服方 寸匕 産寳 産後腹痛 血不盡者鹿角燒研豉汁服 方寸匕日二 子母秘錄 妊娠 下血 不止鹿角屑當歸各半兩水三盞 煎減半頓服不過二服 普濟方 胎死腹中 鹿 角 屑三寸七煮葱豉湯 和服立出 百一方 墮胎血瘀 不下狂悶寒熱用鹿 角屑一兩為末豉湯 服一錢日三須臾 血下 聖惠方 胞衣不下 鹿角屑三分為末 薑湯調下 産乳 産後 血運 鹿角一段燒存性出火毒為末 酒調灌下即醒楊拱醫方摘要 婦人白濁 滑數 虚冷 者鹿角屑炒黄為末酒 服二錢 婦人良方 筋骨疼痛 鹿角燒存性為末 酒服一錢日二 食後喜嘔 鹿角燒末二兩人參一兩為末 薑湯服方寸匕日三 肘后方 小兒噦疾 鹿角粉大豆末等分相和乳 調塗乳上飲之 古今錄騐 小兒瘧疾 鹿角生研為 末先發時以 乳調一字 服 千金 小兒滯下 赤白者用鹿角灰髪灰等分 水服三錢日二 千金方 小 兒重舌 鹿角末塗舌下日 三 姚和衆方 小兒流涎 脾熱也鹿角屑 末米飲服一字 濟普 方 面上皯皰 鹿角尖磨濃汁 厚塗之神效 面上風瘡 鹿角尖磨 酒塗之 聖 惠 咽喉骨骾 鹿角為末含之 嚥津 斗門方 蹉跌損傷 血瘀骨痛鹿 角末酒服方 寸匕日三 千金方 竹木入肉 不出者鹿角燒末水和塗上立 出久者不過一夕 千金方 蠼螋尿瘡 鹿角燒末苦酒 調服 外臺 五色丹毒 鹿角燒末猪脂 和敷 肘后方 發背初起 鹿角燒灰醋和塗之 日五六易 千金方 乳發初起 不治殺人 鹿角磨濃 汁塗之并令人朔去黄 水隨手即散 梅師方 吹奶掀痛 鹿角屑炒黄為末 酒服二錢仍以梳 梳之騐唐 氏經 方 下注脚瘡 鹿角燒存性入輕粉 同研油調塗之集要 癤毒腫毒 鹿角尖磨濃汁塗 之甚妙 瀕湖方 癰疽有蟲 鹿角燒末苦酒 和塗磨汁亦可 妖魅猫 鬼 病人不肯言鬼以鹿角屑搗末 水服方寸匕即言實也 録騐 白膠一名鹿角膠 本 經 粉名鹿角霜 甄權曰白膠一名 黄明膠 時珍正 誤見黄 明膠 修治 别録曰白膠生雲中煑鹿角作之𢎞景 曰今人少復煑作惟合角弓用之其法 先以米瀋汁漬七日令軟煑煎如作阿膠法耳又一 法剉角令細入乾牛皮一片即易消爛不爾雖百年 無一熟也恭曰鹿角麋角但煮濃汁重煎即為膠矣 何必使爛欲求爛亦不難陶未見耳詵曰作膠法細 破寸截以河水浸七日令軟方煑之斆曰采全角鋸 開並長三寸以物盛于急水中浸一百日取出刀刮 去黄皮拭浄以醶醋煮七日旋旋添醋勿令少歇成 時不用著火只從子至戌一日足角軟如粉搗爛每 一兩入無灰酒一鎰煑成膠隂乾研篩用時珍曰今 人呼煮爛成粉者為鹿角霜取粉熬成膠或只以濃 汁熬成膏者為鹿角膠按胡 衛生方云以米泔浸 鹿角七日令軟入急流水中浸七日去粗皮以東流 水桑柴火煮七日旋旋添水入醋少許搗成霜用其 汁加無灰酒熬成膠用又邵以正濟急方云用新角 三對寸截盛于長流水浸三日刮浄入楮實子桑白 皮黄蠟各二兩鐵鍋中水煮三日夜不可少停水少 即添湯日足取出刮浄晒研為霜韓 醫通云以新 鹿角寸截囊盛于流水中浸七日以瓦缶入水桑柴 火煮毎一觔入黄蜡半觔以壺掩住水 水旋添其角軟以竹刀刮浄搗為霜用 氣味甘平無 毒 别録曰温黄得 久良畏大 主治傷中勞絶腰痛羸瘦補中益 氣婦人血閉無子止痛安胎乆服輕身延年 本 經 療吐 血下血崩中不止四肢作痛多汗淋露折跌傷損 别 錄 男子損臟氣氣弱勞損吐血婦人服之令有子安胎 去冷治漏下赤白 藥 性 炙搗酒服補虚勞長肌益髓令 人肥徤悦顔色又治勞嗽尿精尿血瘡瘍腫毒 時 珍 發明 斆曰凡使鹿角勝于麋角頌曰今醫家多用麋 茸麋角云力𦂳于鹿也時珍曰蘇東坡良方云 鹿陽獸見隂而角解麋隂獸見陽而角解故補陽以 鹿角為勝補隂以麋角為勝其不同如此但云鹿勝 麋麋勝鹿疎矣按此説與沈存中鹿茸利補隂麋茸 利補陽之説相反以理與功推之蘇説為是詳見茸 下 附方 舊七 新一 異類有情丸 韓氏醫通云此方自製者凡 丈夫中年覺衰便可服餌盖 鹿乃純陽龜虎屬隂血氣有情各從其類非金石草 木比也其方用鹿角霜治法見上龜板酒浸七日酥 炙研各三兩六錢鹿茸燻乾酒洗淨酥塗炙研虎脛 骨長流水浸七日蜜塗酥炙各二兩四錢水火煉蜜 入豶豬脊髓九條搗丸梧子大毎空心鹽湯下五七 九十丸如厚味善飲者加豬膽汁一二合以寓降火 之 義 盜汗遺精 鹿角霜二兩生龍骨炒牡蠣煅各一兩 為末酒糊丸梧子大每鹽湯下四十丸 濟普 虚勞尿精 白膠二兩炙為末酒 二升和温服 外臺 虚損尿血 白膠 三兩 炙水二升煮一升 四合分服 外臺 小便不禁 上熱下寒者鹿角霜為 末酒糊和丸梧桐子大 每服三四十丸空 心温酒下 普濟 小便頻數 鹿角霜白茯苓等分為 末酒糊丸梧子大毎服 三十丸鹽湯下 梁氏總要 男子陽虚 甚有補益 方同上 湯火灼瘡 白膠 水煎 令稠待冷塗 之 斗門方 齒主治䑕瘻留血心腹痛不可近丈夫隂 蘓 恭 骨氣味甘微熱無毒主治安胎下氣殺鬼精物乆服 奈老可酒浸服之 孟 詵 作酒主内虚續絶傷補骨除風 思 邈 燒灰水服治小兒洞注下痢 時 珍 附方 新 一 補益虚羸 鹿骨煎用鹿骨一具枸杞根二升 各以水一斗煎汁五升和匀共煎 五升日二 服 千金 肉氣味甘温無毒 詵曰九月已後正月已前堪食他 月不可食發冷痛白臆者豹文者 並不可食鹿肉脯炙之不動及見水而動或曝之不 燥者並殺人不可同雉肉蒲白鮠魚蝦食發惡瘡禮 記云食 鹿去胃 主治補中益氣力强五臟生者療中風口僻 割片薄之 别錄同華陀云中風口偏者以 生肉 生椒搗貼正即除之 補虚瘦弱 調血脈 孟 詵 養血生容治産後風虚邪僻 時珍肉外臺 有鹿 湯 發明 思邈曰壼居士言鹿性多警烈能别良草止食 葛花葛葉鹿葱鹿藥白髙水斤甘草薺苨齊頭 蒿山蒼耳他草不食處必山岡故産則歸下澤饗神 用其肉者以其性烈清淨也凡藥餌之人乆食鹿肉 服藥必不得力為其食解毒之草制諸藥也𢎞景曰 野獸之中麞鹿可食生則不羶腥又非十二辰屬八 卦無主且温補于人生死無尤道家許聴為補過其 餘雖鷄犬牛羊補益于亡魂有愆責並不足食宗奭 曰三禮取鹿腊亦取此義且味亦勝他肉時珍曰邵 氏言鹿之一身皆益人或煮或蒸或脯同酒食之良 大抵鹿乃仙獸純陽多夀之物能通督脈又 食良草故其肉角有益無損陶説亦妄耳 頭肉氣味平主治消渴夜夢鬼物煎汁服作膠彌善 蘓 恭 於宗奭曰頭可釀酒須 作漿時稍益葱椒 附方 新 一 老人消渴 鹿頭一箇去毛煮爛和五味 空心食以汁嚥之 鄙事 蹄肉氣味平主治諸風脚膝骨中疼痛不能踐地同 豉汁五味煮食 孫思 邈 脂主治癰腫死肌温中四肢不隨頭風通腠理不可 近隂 蘇恭時珍曰此乃本經麋脂正文 而蘇氏以註鹿脂二脂功或同耶 附方 新 一 面上皯皰 鹿脂塗之日 再 聖惠方 髓 煉淨 入藥 氣味甘温無毒主治丈夫女子傷中絶脈筋 急痛欬逆以酒和服之良 别 錄 同蜜煮服壯陽道令有 子同地黄汁煎膏服填骨髓壯筋骨治嘔吐 日 華 補隂 强陽生精益髓潤燥澤肌 時 珍 發明 頌曰髓可作酒唐方多有其法時珍曰鹿髓近 方稀用者刪繁方治肺虚毛悴酥髓湯用之御 藥院方滋補藥用其脊髓和酒熬膏丸藥甚為有理 白飛霞醫通云取鹿腦及豬骨髓鍊成膏每一兩加 鍊蜜二兩鍊匀瓷器宻收用和滋補丸藥劑甚妙凡 腰痛屬腎虚寒者以和古方摩腰膏薑汁化一粒擦 腎堂則暖氣透入丹田如火大 補元陽此法甚佳人鮮知之 附方 新 一 鹿髓煎 治肺痿 𠻳傷中脈絶用鹿髓生地 黄汁各七合酥蜜各一兩杏仁桃仁 各三兩去皮炒酒一升同搗取汁先煎杏仁桃仁地 黄汁減半入三味煎如稀餳每含一匙嚥下日三 聖 惠 腦主治入面脂令人悦澤 蘇 頌 刺入肉内不出以腦敷 之燥即易半日當出 深 師 精主治補虚羸勞損 時 珍 發明 韓 曰王師授予鹿䘒丸方云鹿禀純陽而䘒 者天地初分之氣牝牡相感之精也醫書稱鹿 茸角血髓大有補益而此䘒則入神矣其法用初生 牡鹿三五隻苑圃馴養每日以人參煎湯同一切草 藥任其飲食乆之以硫黄細末和入從少至多燥則 漸減周而復始大約三年之内一旦毛脱筋露氣盛 陽極却以牝鹿隔苑誘之欲交不得則精洩于外或 令其一交即設法取其精瓦器收之香粘如餳是為 䘒也用和鹿角霜一味為丸空心鹽酒下大起胎羸 虚瘵危疾凡服滋補丸藥用此入鍊蜜和劑絶妙時 珍曰按老子云骨弱筋柔而握固未知牝牡之合而 䘒作者精之至也䘒音子催切赤子隂也今作鹿精 之名亦 未為穏 血主治隂痿補虚止腰痛鼻衂折傷狂犬傷 蘇 恭 和酒 服治肺痿吐血及崩中帶下 日 華 諸氣痛欲危者飲之 立愈 汪 頴 大補虚損益精血解痘毒藥毒 時 珍 發明 頌曰近世有服鹿血酒者云得于射生者因采 捕入山失道數日饑渴將委頓惟獲一生鹿刺 血數升飲之飢渴頓除及歸遂覺血氣充盛異人有 效而服之者刺鹿頭角間血酒和飲之更佳時珍曰 近世韓飛霞補益方有斑龍晏法孫氏解痘毒有隂 陽二血丸皆古所未知者而沈存中又以刺血代茸 為非亦 一説也 附方 新 二 斑龍晏 用馴養牡鹿一二隻每日以人參一 兩煎水與飲將滓拌土産草料米豆 以時餵之勿雜他水草百日之外露筋可用矣晏法 夜前減其食次早將布縳鹿於床首低尾昻令有力 者抱定前足有角者執定角無角者以木囊頭拘之 使頭不動用三棱針刺其眼之大眥前毛孔名天池 穴以銀管長三寸許挿向鼻梁坐定咂其血飲藥酒 數盃再咂再飲以醉為度鼻中流出者亦可接和酒 飲飲畢避風行升降工夫為一晏也用生飢藥敷鹿 穴養之月可一度一鹿可用六七年不拘男女老少 服之終身無疾而夀乃仙家服食丹方二十四 品之一也藥酒以八珍散加沉香木香煑之 隂陽 二血丸 治小兒痘瘡未出者稀已出者減用鹿血兎 血各以青紙盛置灰上晒乾乳香没藥各一 兩雄黄黄連各五錢硃砂麝香一錢為末煉蜜丸綠 豆大毎服十丸空心酒下兒小者減之 孫氏集效 方 鼻血時作 乾鹿血炒枯將酒酻薰二三 次仍用酒酻半盃和服之 腎氣味甘平無毒主治補腎氣 别 錄 補中安五臟壯陽 氣作酒及煑粥食之 日 華 附方 舊 一 腎虚耳聾 用鹿腎一對去脂膜切以䜴汁入 粳米二合煑粥食亦可作羮 聖 惠 方 膽氣味苦寒無毒主治消腫散毒 時 珍 筋主治勞損續絶 蘇 恭 塵沙眯目者嚼爛挼入目中則 粘出 時 珍 附方 舊 一 骨鯁 鹿筋漬軟槎索令𦂳大如彈丸持筋端 吞至鯁處徐徐引之鯁著筋出 外臺 靨主治氣癭以酒漬炙乾再浸酒中含嚥汁味盡更 易十具乃愈 深 師 皮主治一切漏瘡燒灰和豬脂納之日五六易愈乃 止 時 珍 糞主治經日不産乾濕各三錢研末薑湯服立效 經 騐 胎糞主治解諸毒 時珍曰按范曄漢書云冉䮾夷出 鹿食藥草其胎中麑糞可療毒也 麋 本經 下品 釋名 時珍曰陸佃云麋喜音聲斑固云麋性淫迷則 麋之名義取乎此爾雅云牡曰麔音咎牝曰麎 音辰其子 曰䴠音天 集解 别錄曰麋生南山山谷及淮海邊十月取之𢎞 景曰今海陵間最多千百為羣多牝少牡時珍 曰麋鹿屬也牡者有角鹿喜山而屬陽故夏至解角 麋喜澤而屬隂故冬至解角麋似鹿而色青黒大如 小牛肉蹄目下有二竅為夜目故淮南子云孕女見 麋而子四目也博物志云南方麋千百為羣食澤草 踐處成泥名曰麋畯人因耕穫之其鹿所息處謂之 鹿塲也今獵人多不分别往往以麋為鹿牡者猶可 以角退為辨牝者 通目為麀鹿矣 麋脂一名官脂 本經用時珍曰别錄言十月取脂煉 過收 而周禮冬獻狼夏獻麋註云 狼膏聚麋膏散聚則 温散則涼以順時也 氣味辛温無毒 忌桃李 畏大黄 主治癰 腫惡瘡死肌寒熱風寒濕痺四肢拘緩不收風頭腫 氣通腠理 本 經 柔皮膚不可近隂令痿 别 録 治少年氣盛 面生瘡皰化脂塗之 時 珍 正誤 𢎞景曰人言麋一牡輒交十餘牝交畢即死其 脂墮地經年人得之名曰道脂酒服至良夫麋 性乃爾婬快不應痿人隂一方言不可近隂令隂不 痿此乃有理恭曰遊牝畢即死者虚傳也遍問山澤 人無 此説 肉氣味甘温無毒 詵曰多食令人弱房發脚氣妊婦 食之令子目病𢎞景曰不可合猪 肉雉肉食發痼疾合蝦及 生菜梅李食損男子精氣 主治益氣補中治腰脚 孟 詵 補五臟不足氣 禹 錫 發明 時珍曰按陸農師云鹿以陽為體其肉食之燠 麋以隂為體其肉食之寒觀此則别錄麋脂令 人隂痿孟詵言多食肉令人弱房 及角肉不同功之説亦此意也 茸修治 與鹿 茸同 氣味甘温無毒主治隂虚勞損一切血 病筋骨腰膝酸痛滋隂益腎 時 珍 麋角修治 斆曰麋角以頂根上有黄毛若金線兼旁 生小尖色蒼白者為上詵曰凡用麋角可 五寸截之中破炙黄為末入藥時珍曰麋鹿茸角今 人罕能分别陳自明以小者為鹿茸大者為麋茸亦 臆見也不若親視其采取時為有準也造麋角膠麋 角霜並與鹿角膠鹿角霜同法又集靈方云用麋角 一雙水浸七日刮去皮錯屑以銀瓶盛牛乳浸一日 乳耗再加至不耗乃止用油紙宻封瓶口别用大麥 鋪鍋中三寸上安瓶再以麥四周填滿入水浸一 伏時水耗旋加待屑軟如麵取出焙研成霜用 氣 味甘熱無毒主治風痺止血益氣力 别 錄 刮屑熬香酒 服大益人 𢎞景傳出 彭祖 中 酒服補虚勞添精益髓益血脈 暖腰膝壯陽悦色療風氣偏治丈夫 日 華 作粉常服治 丈夫冷氣及風筋骨疼痛若卒心痛一服立瘥漿水 磨泥塗面令人光華赤白如玉可愛 孟 詵 滋隂養血功 與茸同 時 珍 發明 詵曰麋角常服大益陽道不知何因與肉功不 同也煎膠與鹿角膠同功茸亦勝鹿茸仙方甚 重之恭曰麋茸功力勝鹿茸角煑膠亦勝白膠詳見 鹿茸鹿角下日華曰麋角屬隂故治腰膝不仁補一 切血病也時珍曰鹿之茸角補陽右腎精氣不足者 宜之麋之茸角補隂左腎血液不足者宜之此乃千 古之微秘前人方法雖具而理未發出故論者紛紜 又楊氏家藏方治虚損有二至丸兩角並用但其藥 性過温止宜於陽虚寒濕血痺者耳於左腎無與焉 孫思邈千金方言麋角丸凡一百一十方惟容成子 羔所服者特出衆方之外子羔服之羽化 今觀其方比二至丸似可常服並集於下 附方 新 五 麋角丸 補心神安臟腑填骨髓理腰脚能久 立聰耳明目髪白更黒貌老還少凡 麋角取當年新角連腦頂者為上看角根有研痕處 亦堪用蜕角根下平者不堪取角五具或四具三具 二具一具為一劑去尖一大寸即角長七八寸取勢 截㫁量把鎊得即于長流水中以竹器盛懸浸十宿 如無長流水處即于淨盆中滿著水浸每夜易換軟 即將出削去皺皮以利鎊鎊取白處至心即止以清 粟米泔浸兩宿初經一宿即乾握瀝去舊水置新絹 上曝乾擇去惡物粗骨皮及鎊不匀者以無灰美酒 於大磁器中浸經兩宿其藥及酒俱入淨釡中初用 武火煮一食久後以文火微煎如蟹目沸以栁木箆 徐徐攪不得住手時時添酒以成煎為度煎時皆須 平旦下手不得經宿仍看屑如稀膠即以牛乳五升 酥一片以次漸下後項藥仍以糜角一條炙令黄為 末與諸藥同製之檳榔通草秦芁肉蓯蓉人參兎絲 子酒浸兩宿别搗晒乾甘草各一兩右搗為末將膠 再煎一食頃似稀稠粥即止火少時投諸藥末相和 稠粘堪作丸即以新器盛貯以衆手一時丸如梧子 大如粘手著少酥塗手其服餌之法空腹以酒下之 初服三十丸日加一丸加至五十丸為度日二服至 一百日内忌房室服經一月腹内諸疾自相驅逐有 微利勿怪漸後多泄氣能食患氣者加枳實青木香 各一兩服至二百日面皺光澤一年齒落更生强記 身輕若風日行數百里二年令人肥飽少食七十已 上服之却成後生三年腸作筋體預見未明四年常 飽不食自見仙人三十下服之不輟顔一定而不變 修合時須在淨室中勿令隂人雞犬孝子等見婦人 服之尤佳如飲酒食麵口乾眼澀内熱者即服三黄 丸微利之如此一度發動已後方始調暢也 千金 二至丸 補虚損生精血去風濕壮筋骨用鹿角鎊細 以真酥一兩無灰酒一升慢火炒乾取四兩 麋角鎊細以真酥二兩米醋一升煑乾慢火炒乾取 半兩蒼耳子酒浸一宿焙半觔山藥白茯苓黄茋蜜 炙各四兩當歸酒浸焙五兩肉蓯蓉酒浸焙逺志去 心人參沉香各二兩熟附子一兩通為末酒煑糯米 糊丸梧子大每服五十丸温酒鹽 湯任下日二服 楊氏家藏方 麋角丸 治五痿皮 緩毛瘁血 脈枯稿肌膚薄著筋骨羸弱飲食不美四肢無力爪 枯髪落眼昏唇燥用麋角屑一觔酒浸一宿大附子 生去皮臍一兩半熟地黄四兩用大麥米一升以一 半藉底以一半在上以二布中隔覆炊一日取出藥 麥各焙為末以浸藥酒添清酒煑麥粉為糊和杵三 千下丸如梧子大每服五十丸食前用温酒或米湯 送下日三服熟一方只用麋角鎊屑酥 炒黄色五兩 附子末半兩酒糊丸服 麋角霜丸 補 元 臟駐顔色用麋角一副水浸七日刮去皺皮鎊為屑 盛在一銀瓶内以牛乳汁浸一日常令乳髙二寸如 乳耗更添直候不耗用油單紙重宻封瓶口别用大 麥一斗安在别瓶内約厚三寸上安麋角瓶更用大 麥周圍填實露瓶口不住火蒸一伏時如鍋内水耗 即旋添熱湯須頻看角屑粉爛如麵即住火取出用 細篩子漉去乳焙乾毎料八兩附子炮製去皮乾山 藥各三兩右為末蒸棗肉和丸如梧子大毎服十五 丸至二十丸空心用温鹽酒 送下煉蜜丸亦可 總錄 麋角丸 彭祖丸使人丁 壯不老房室不 勞損氣力顔色不衰者莫過麋角其法刮為末十兩 用生附子一枚合之雀卵和丸日服二十丸温酒下 二十日大効亦可單熬為末酒服亦令人 不老但性緩不及附子者 彭祖服食經 骨主治虚勞至良煮汁釀酒飲令人肥白美顔色 禹 錫 皮主治作靴韈除脚氣 孟 詵 雙頭鹿 拾 遺 釋名荼苜机 時珍曰荼苜机音蔡茂机畨言也出博 物志舊本訛作荼苴机又作余義亦荼 苜之 訛也 集解 藏器曰按張華博物志云荼苜机出永昌郡是 兩頭鹿名也似鹿兩頭其胎中屎以四月取之 范燁後漢書云雲陽縣有神鹿兩頭能食毒草華陽 國志云此鹿出雲陽南郡熊舍山即余義也時珍曰 按盛𢎞之荆州記云武陵郡雲陽山㸃蒼山産兩頭 獸似鹿前後有頭一頭食一頭行山人時或見之叚 成式雜俎云雙頭鹿矢名耶希夷人謂鹿為 耶謂屎為希按唐韻屎字又音希即此義也 胎中屎主治敷惡瘡蛇虺毒 藏 器 麂 宋開 寳附 釋名 即古麂字時珍曰麂味甘旨故從旨又字説 云山中有虎麂必鳴以告其聲几几然故曰 麂大者 曰麖 集解 馬志曰麂生東南山谷頌曰今有山林處皆有 之而均房湘漢間尤多乃麞類也按爾雅云麂 大麕旄尾狗足謂毛長也南人往往食其肉然堅靭 不及麞味美其皮作履舄勝於諸皮又有一種類麂 而大者名麖不堪藥用山海經云女几之山多麖麂 即此宗奭曰麂麞屬而小於麞其口兩邊有長牙好 鬬其皮為第一無出其右者但皮多牙傷痕其聲如 擊破鈸四方皆有山深處頗多時珍曰麂居大山中 似麞而小牡者有短角黧色豹脚脚矮而力勁善跳 越其行草莽但循一徑皮極細膩鞾韈珍之或云亦 好食蛇符瑞志有銀麂白色今 施州山中出一種紅麂紅色 肉氣味甘平無毒主治五痔病煠熟以薑醋進之大 有效 藏 器 頭骨氣味辛平無毒主治燒灰飲服治飛尸 藏 器 皮主治作鞾 除濕氣脚痺 時 珍 麞 别録 中品 釋名麕 音君亦作麏時珍曰獵人舞采則麞麋注視 麞喜文章故字從章陸氏曰麞性驚慞故謂 之麞又善聚散故又名麕囷圓倉也爾雅云麕牡曰 麌音語牝曰麜音栗其子曰麆音助大者曰麃音庖 古語云四足之 美有麃是矣 集解 頌曰麞今陂澤淺草中多有之其類甚多麕乃 總名也有有牙者有無牙者其牙不能噬囓時 珍曰麞秋冬居山春夏居澤似鹿而小無角黄黒色 大者不過二三十觔雄者有牙出口外俗稱牙麞其 皮細軟勝於鹿皮夏月毛毨而皮厚冬月毛多而皮 薄也符瑞志有銀麞白色云王者刑罸中理則出運 斗樞云樞星 散為麞鹿 正誤 詵曰麞中往往得香如栗子大不能全香亦治 惡病時珍曰麞無香有香者麝也俗稱土麞呼 為香麞是 矣今正之 肉氣味甘温無毒 詵曰八月至十一月食之勝羊十 二月至七月食之動氣多食令人 消渴苦瘦惡者食之發痼疾不可合鵠 肉食成癥疾又不可合梅李蝦食病人 主治補益五 臟 别 錄 益氣力悦澤人面 思 邈 釀酒有袪風之功 寗 原 發明 𢎞景曰俗云白肉是麞其膽白易驚怖也詵曰 肉同麋肉釀酒良道家以其肉供養名為白脯 云不屬十二辰不是腥膩無禁忌也時珍曰麞膽白 性怯飲水見影輒奔道書謂麋鹿無魂也藏器曰人 心粗豪者以其心肝曝乾為末酒服一具 便即小膽若怯者食之則轉怯不知所為 附方 舊一 新一 通乳 麞肉煑食勿令婦 知 子母秘録 消瘤 用麞肉或鹿 肉剖如厚脯 炙熱榻之可四炙四易出膿便愈 不除再以新肉用之 外臺秘要 髓腦主治益氣力悦澤人面 别 録 治虚風 時珍曰千金 治暗風薯蕷 煎治虚損天門冬煎竝用之頌曰 唐方有麞髓並麞骨酒竝補下 骨氣味甘微温無毒主治虚損洩精 别 錄 益精髓悦顔 色 日華有時珍曰千金治産後 虚損 麞骨湯煑汁煎藥 麝 本經 上品 釋名射父 爾 雅 香麝 時珍曰麝之香氣逺射故謂之麝 或云麝父之香來射故名亦通其 形似麞故俗呼香麞梵 書謂麝香曰莫訶婆伽 集解 别錄曰麝生中臺山谷及益州雍州山中春分 取香生者益良𢎞景曰麝形似麞而小黒色常 食柏葉又噉蛇其香正在隂莖前皮内别有膜袋裹 之五月得香往往有蛇皮骨今人以蛇蜕皮裹香云 彌香是相使也麝夏月食蛇蟲多至寒則香滿入春 臍内急痛自以爪剔出著屎溺中覆之常在一處不 移曾有遇得乃至一斗五升者此香絶勝殺取者昔 人云是精溺凝作殊不爾也今出羌夷者多真好出 隨郡義陽晉溪諸蠻中者亞之出益州者形扁仍以 皮膜裹之多偽凡真香一子分作三四子刮取血膜 雜以餘物裹以四足膝皮而貨之貨者又復偽之彼 人言但破看一片毛共在裹中者為勝今惟得活者 看取必當全真耳頌曰今陜西益州河東諸路山中 皆有而秦州文州諸蠻中尤多蘄州光州或時亦有 其香絶小一子纔若彈丸往往是真盖彼人不甚作 偽爾其香有三等第一生香名遺香乃麝自剔出者 然極難得價同明珠其香聚處逺近草木不生或焦 黄也今人帶香過園林則𤓰果皆不實是其騐也其 次臍香乃捕得殺取之其三心結香乃獸見大獸捕 逐驚畏失心狂者墜死人有得之破心見血流出脾 上作乾血塊者不堪入藥又有一種水麝其香更竒 臍中皆水 一滴於斗水中用洒衣物其香不歇唐 天寳中虞人曾一獻之養於囿中毎以針刺其臍捻 以真雄黄則臍復合其香倍于肉麝此説載在酉陽 雜俎近不復聞有之或有之而人不識矣慎微曰楊 億談苑云商汝山中多麝遺糞常在一處不移人以 是獲之其性絶愛其臍為人逐急即投巖舉爪剔裂 其香就縶而死猶拱四足保其臍故李商隠詩云投 巖麝自香許渾詩云尋麝采生香時珍曰麝居山麞 居澤以此為别麝出西北者香結實出東南者謂之 土麝亦可用而力次之南中靈貓 囊其氣如麝人以雜之見本條 麝臍香修治 斆曰凡使麝香用當門子尤妙以 子日開之徴研用不必苦細也 氣味 辛苦無毒 甄權曰苦辛忌大蒜李廷飛曰麝香不可 近鼻有白䖝入腦患癩久帶其香透闗令 人成 異疾 主治辟惡氣殺鬼精物去三蟲蠱毒温瘧驚癎 久服除邪不夢寤魘寐 本 經 療諸凶邪鬼氣中惡心腹 暴痛脹急痞滿風毒去面䵴目中膚翳婦人産難墮 胎通神仙 别 録 佩服及置枕間辟惡夢及尸疰鬼氣又 療蛇毒 𢎞景爪抱朴子云入山辟蛇以麝香丸 著足 中有効因麝噉蛇故以厭之也 治蛇 蠶咬沙蟲溪瘴毒辟蠱氣殺臟腑蟲治瘧疾吐風痰 療一切虚損惡病納子宫暖水臟止冷帶下 日 華 熟水 研服一粒治小兒驚癎客忤鎮心安神止小便利又 能蝕一切癰瘡膿水 藥性又云入十香丸服 令人百毛九竅皆香 除百病 治一切惡氣及驚怖恍惚 孟 詵 療鼻窒不聞香臭 好 古 通 諸竅開經絡透肌骨解酒毒消𤓰果食積治中風中 氣中惡痰厥積聚癥瘕 時 珍 發明 李杲曰麝香入脾治内病凡風病在骨髓者宜 用之使風邪得出若在肌肉用之反引風入骨 如油入麵之不能出也朱震亨曰五臟之風不可用 麝香以瀉衛氣口鼻出血乃隂盛陽虚有升無降當 補陽抑隂不可用腦麝輕揚飛竄之劑婦人以血為 主凡血海虚而寒熱盜汗者宜補養之不可用麝香 之散琥珀之燥嚴用和曰中風不省者以麝香清油 灌之先通其闗則後免語蹇癱瘓之證而他藥亦有 效也時珍曰嚴氏言風病必先用麝香而丹溪謂風 病血病必不可用皆非通論盖麝香走竄能通諸竅 之不利開經絡之壅遏若諸風諸氣諸血諸痛驚癎 癥瘕諸病經絡壅閉孔竅不利者安得不用為引導 以開之通之耶非不可用也但不可過耳濟生方治 食𤓰果成積作脹者用之治飲酒成消渴者用之云 果得麝則壞酒得麝則 敗此得用麝之理者也 附方 舊七新 十三 中風不省 麝香二錢研末入清油二兩 和匀灌之其人自甦也 濟 生 方 中惡客忤 項强欲死麝香少許乳汁塗兒 口中取効醋調亦可 廣利方 小兒驚 啼 發歇不定真麝香一字 清水調服日三 廣利 小兒中水 單以麝香如大 豆三枚奶汁調 分三 四服 破傷風水 毒腫痛不可忍麝香末一字納 瘡中出盡膿水便效 普濟方 中惡 霍亂 麝香一錢醋半盞 調服 聖惠方 小兒邪瘧 以麝香研墨書去 邪辟魔四字於額 上騐 經 諸果成積 傷脾作脹氣急用麝香一錢生桂末 一兩飯和丸菉豆大大人十五丸小 兒七丸白湯下盖木得麝則 落木得桂即枯故也 濟生 消渴飲水 因飲酒或食 果實過度雖 能食而口渴飲水數尿以麝香當門子酒和作十餘 丸枳梖子煎湯送下盖麝香敗酒壞果枳梖亦敗酒 也生 濟 偏正頭痛 久不除者晴明時將髪分開用麝香 五分皂角末一錢薄紙裹置患處以 布包炒鹽于上熨之冷則易如 此數次永不再發 簡便單方 五種蠱毒 麝香雄黄 等分為末 以生羊肝如指大以刀 割開裹藥吞之 衛生 口内肉毬 有根如線五寸餘 如釵股吐出乃能 食物捻之則痛徹心者麝香一錢研 水服之日三自消 夏子益竒疾方 催生易産 續千 金方 麝香一錢水研服立下舊濟生勝金散治人弱難産 麝香一錢鹽䜴一兩以 青布裹之燒紅為末以秤 錘淬酒服二錢即下郭稽中云婦人産難及横逆生 者乃兒枕破而敗血裹子服勝金散逐其敗血自生 也 死胎不下 麝香當門子一枚桂心末二 錢温酒服即下 本事方 痔瘡腫毒 麝香當門子印城鹽等分 塗之不過三次 外臺 鼠咬成瘡 麝香封之 妙 經騐 蠶咬 成瘡 蜜調麝香傅 之 廣利方 山嵐瘴氣 水服麝香三分 解之 集簡方 蟲牙作 痛 香油抺筯頭蘸麝香末綿裹炙熱咬之換 二三次其蟲即死㫁根甚妙 醫方摘要 肉氣味甘温無毒 詵曰蠻人常食之似麞肉而 腥氣云食之不畏蛇毒也 主治 腹中癥病 時 珍 附方 新 一 小兒癥病 麝肉二兩切焙蜀椒三百枚炒搗 末以雞子白和丸小豆大每服二 三丸湯下以知 為度 范汪方 靈貓 拾 遺 釋名靈貍 作蛉 者非 香貍 雜 俎 神貍 離騷 註 類 時珍曰自為牝 牡又有香氣可 謂靈而 神矣 集解 藏器曰靈貓生南海山谷狀如貍自為牝牡其 隂如麝功亦相似按異物志云靈貓一體自為 隂陽刳其水道連囊以酒洒隂乾其氣如麝若雜入 麝香中罕能分别用之亦如麝焉頌曰香貍出南方 人以作膾生如北地狐生法其氣甚香微有麝氣時 珍曰按段成式言香貍有四外腎則自能牝牡者或 由此也劉郁西域記云黒契丹出香貍文似上豹其 肉可食糞溺皆香如麝氣楊慎丹鉛錄云予在大理 府見香貓如貍其文如金錢豹此即楚辭所謂乗赤 豹兮載文貍王逸註為神貍者也南山經所謂亶爰 之山有獸焉狀如貍而有髦其名曰類自為牝牡食 者不妬列子亦云亶爰之獸自孕而生曰類疑即此 物也又星禽真形圖心月狐有牝牡兩體其神貍乎 珍按劉楊二説與異物志所説相合則類即靈貍無 疑矣類貍字 音亦相近也 肉氣味甘温無毒 隂氣味辛温無毒主治中惡氣飛尸蠱疰心腹卒痛 狂邪鬼神鬼瘧疫氣夢寐邪魘鎮心安神 藏 器 貓 蜀本 草 釋名家貍 時珍曰貓苗茅二音其名自呼陸佃云鼠 害苗而貓捕之故字從苗禮記所謂迎貓 為其食田鼠也亦通格古論云 一名烏圓或謂蒙貴即貓非矣 集解 時珍曰貓捕鼠小獸也處處畜之有黄黒白駁 數色貍身而虎面柔毛而利齒以尾長腰短目 如金銀及上齶多稜者為良或云其睛可定時子午 卯酉如一線寅申己亥如滿月辰戌丑未如棗核也 其鼻端常冷惟夏至一日則煖性畏寒而不畏暑能 畫地卜食隨月旬上下囓鼠首尾皆與虎同隂類之 相符如此其孕也兩月而生一乳數子恒有自食之 者俗傳牝貓無牡但以竹箒掃背數次則孕或用斗 覆貓於竈前以刷箒頭擊斗祝竈神而求之亦孕此 與以雞子祝竈而抱雛者相同俱理之不可推者也 貓有病以烏藥水灌之甚良世傳薄 荷醉貓死貓引竹物類相感然耳 肉氣味甘酸温無毒主治勞疰鼠瘻蠱毒 集解 時珍曰本草以貓貍為一類註解然貍肉入食 貓肉不佳亦不入食品故用之者稀胡濙易簡 方云凡預防蠱毒自少食貓肉則蠱不能害此亦隋 書所謂貓鬼野道之蠱乎肘后治鼠瘻核腫或已潰 出膿血者取貓肉如常作羮空心食之云不傳之法 也昔人皆以癧子為鼠涎毒所致此乃淮南子所謂 狸頭治癙及鼠囓人瘡又云狐目狸 腦鼠去其穴皆取其相制之義耳 頭骨氣味甘温無毒主治鬼疰蠱毒心腹痛殺蟲治 疳及痘瘡變黒瘰癧癙瘻惡瘡 時 珍 發明 時珍曰古方多用貍今人多用貓雖是二種性 氣相同故可通用孫氏治痘瘡倒黶用人貓豬 犬四類骨 方見人類 附方 新 九 心下鼈瘕 用黒貓頭一枚燒灰酒 服方寸匕日三 夀域 痰齁發喘 貓頭骨燒灰酒服三 錢便止 醫學正傳 貓鬼野道 病歌哭不自由臘月 死貓頭燒灰水服一 錢匕日二 千金方 多年瘰癧 不愈用貓頭蝙蝠各一個俱撒 上黒豆同燒存性為末摻之乾 則油調内服五香連 翹湯取效 集要 走馬牙疳 黑貓頭燒灰酒服 方寸匕 夀域方 小 兒隂瘡 貓頭骨燒灰 𫝊之即愈 鼠咬瘡痛 貓頭燒灰油調敷之 以瘥為度 趙氏方 收歛癰疽 貓頭一箇煅研雞子十個煑熟去白以黄 煎出油入白蠟少許調灰傅之外以膏䕶 住神妙要 醫方摘 對口毒瘡 貓頭骨燒存性研毎服三五 錢酒服 呉球便民食療方 腦 紙上 隂乾 主治瘰癧鼠瘻潰爛同莽草等分為末納孔 中 時珍金 出千 眼睛主治瘰癧鼠瘻燒灰井華水服方寸匕日三 出 外 臺 牙主治小兒痘瘡倒黶欲死同人牙豬牙犬牙燒炭 等分研末蜜水服一字即便發起 時 珍 發明 時珍曰痘疹歸腎則變黑凡牙皆腎之標能入 腎發毒也内有貓牙又能解毒而熱證亦可用 云 舌主治瘰癧鼠瘻生晒研敷 千 金 涎主治瘰癧刺破塗之 時 珍 肝主治勞瘵殺蟲取黑貓肝一具生晒研末毎朔望 五更酒調服之 時珍指 出直 胞衣主治反胃吐食燒灰入硃砂末少許壓舌下甚 效 時珍經出 楊氏 騐 皮毛主治瘰癧諸瘻癰疽潰爛 時 珍 附方 新 六 乳癰潰爛 見内者貓兒腹下毛坩鍋内煅存 性入輕粉少許油調封之 濟生 秘 覽 瘰癧鼠瘻 以石菖蒲生研盒之微破以貓兒皮連 毛燒灰用香油調傅内服白歛末酒下 多多為上仍以生白歛搗爛入 酒少許傅之效 證治要訣 鬢邊生癤 貓頸上毛 豬頸上毛 各一把鼠屎一粒燒 研油調傅之 夀域 鬼䑛頭瘡 貓兒毛燒灰膏 和傅之 千金 鼻擦 破傷 貓兒頭上毛剪碎唾 粘𫝊之 衛生易簡 鼠咬成瘡 貓毛燒灰入麝 香少許唾和封 之貓鬚亦可 救急易方 尿 以薑或蒜擦牙鼻或 生葱紝鼻中即遺出 主治蜓蚰諸蟲入耳滴入即 出 時珍事出 儒門 親 屎修治 臘月采乾者泥 固燒存性收用 主治痘瘡倒陷不發瘰癧潰 爛惡瘡蠱疰蠍螫鼠咬 時珍散痘黶有 無價 見人類 燒灰水服治寒 熱鬼瘧發無期度者極驗 蜀本 草 附方 舊一 新七 小兒瘧疾 烏貓屎一錢桃仁七枚同煎 服一盞立瘥 温居士方 腰 脚錐痛 支腿者貓兒屎燒灰唾 津調塗之 永類鈴方 蠱疰腹痛 雄貓屎燒 灰水服 外 臺 瘰癧潰爛 臘貓屎以隂陽瓦合鹽泥固濟煅 過研末油調搽之 儒門事親 鬼䑛 頭秃 貓兒屎燒灰臘豬 脂和傅之 千金 鼠咬成瘡 貓屎揉之即 愈 夀域方 蠍螫 作痛 貓兒屎塗之三五 次即瘥 心鏡 齁哮痰欬 貓糞燒灰砂糖湯 服一錢 葉氏摘 𤣥 貍 别錄 中品 釋名野貓 時珍曰按埤雅云獸之在里者故從里穴 居薶伏之獸也爾雅云貍子曰 音曳其 足蹯其跡 音鈕 指頭着地處也 集解 𢎞景曰貍類甚多今人用虎貍無用貓貍者然 貓貍亦好又有色黄而臭者肉亦主鼠瘻頌曰 貍處處有之其類甚多以虎斑文者堪用貓斑者不 佳南方一種香貍其肉甚香微有麝香宗奭曰貍形 類貓其文有二一如連錢一如虎文皆可入藥肉味 與狐不相逺江南一種牛尾貍其尾如牛人多糟食 未聞入藥時珍曰貍有數種大小如狐毛雜黄黒有 斑如貓而圓頭大尾者為貓貍善竊雞鴨其氣臭肉 不可食有斑如貙虎而尖頭方口者為虎貍善食蟲 鼠果實其肉不臭可食似虎貍而尾有黒白錢文相 間者為九節貍皮可供裘領宋史安陸州貢野貓花 貓即此二種也有文如豹而作麝香氣者為香貍即 靈貓也南方有白面而尾似牛者為牛尾貍亦曰玉 面貍專上樹木食百果冬月極肥人多糟為珍品大 能醒酒張揖廣雅云玉面貍人捕畜之鼠皆帖伏不 敢出也一種似貓貍而絶小黄斑色居澤中食蟲鼠 及草根者名 音迅又登州 島上有海貍貍頭而魚尾也 肉氣味甘平無毒 詵曰温正月勿食傷神時珍曰内 則食貍去正脊為不利人也 反 藜 蘆 主治諸疰 别 録 治温鬼毒氣皮中如鍼刺 時珍御出 太平 覽 作羮臛治痔及䑕瘻不過三頓甚妙 蘇頌臺 出外 補中益 氣去遊風 孫思 邈 附方 新 二 腸風痔瘻 下血年深日近者如聖散用臘月 野貍一枚蟠在鑵肉炒大棗半升 枳殻半觔甘草四兩豬牙皂角二兩同入罐内盖定 瓦上穿一孔鹽泥固濟煅令乾作一地坑以十字瓦 支住罐子用炭五秤煅至黒烟盡青烟出取起濕土 罨一宿為末每服二錢鹽湯下一方以貍作羮其骨 燒灰酒服方 楊氏家藏 風冷下血 脱肛疼痛野貍一枚大瓶盛 之泥固火煅存性取研入麝 香二錢每食前米飲 服二錢 聖惠方 膏主治鼷䑕咬人成瘡用此摩之并食貍肉 時 珍 肝主治鬼瘧 時 珍 附方 新 一 鬼瘧經久 或發或止野貓肝一具瓶盛熱豬 血浸之封口懸乾去血取肝研末 猢猻頭骨虎頭骨狗頭骨各一兩麝香一分為末醋 糊丸茨子大發時手把一丸嗅之仍以緋帛包一丸 繫中指上 聖惠方 隂莖主治女人月水不通男子隂㿗燒灰東流水服 别 錄 骨 頭骨 尤良 氣味甘温無毒主治風疰尸疰鬼疰毒氣在 皮中淫濯如鍼刺著心腹痛走無常處及䑕瘻惡瘡 别 錄 燒灰酒服治一切遊風 保 鼎 炒末治噎病不通飲食 藥 性 燒灰水服治食野鳥肉中毒頭骨炙研或燒灰酒 服二錢治尸疰邪氣腹痛及痔瘻十服後見驗 孟詵 宗 奭曰炙骨和雄黄麝香 為丸服治痔及瘻甚效 殺蟲治疳瘰癧 時 珍 發明 頌曰華佗治尸疰有貍骨散用其頭時珍曰貍 骨貓骨性相近可通用之衛生寶鑑治諸風心 癎神應丹用貍 全身燒過入藥 附方 舊一 新一 瘰癧腫痛 久不瘥用貍頭蹄骨並塗酥炙 黄為散每日空心米飲下一錢 七惠 聖 瘰癧已潰 貍頭燒灰頻 傅之 千金 屎 五月 收乾 主治燒灰水服主鬼瘧寒熱 孟 詵 燒灰和臘豬 脂傅小兒鬼䑛頭瘡 千 金 風貍 拾 遺 校正 原附貍下 今分出 釋名風母 綱 目 風生獸 同 平猴 同 狤 音吉屈能時珍 曰風貍 因風 騰越死則得風復生而又治風 疾故得風名狤 言其詰崛也 集解 藏器曰風貍生邕州以南似兎而短棲息高樹 上候風而吹至他樹食果子其尿如乳甚難得 人取養之乃可得時珍曰今攷十洲記之風生獸廣 州異物志之平猴嶺南異物志之風母酉陽雜俎之 狤 虞衡志之風貍皆一物也但文有大同小異爾 其獸生嶺南及蜀西徼外山林中其大如貍如癩其 狀如猿猴而小其目赤其尾短如無其色青黄而黑 其文如豹或云一身無毛惟自鼻至尾一道有青毛 廣寸許長三四分其尿如乳汁其性食蜘蛛亦啖薰 陸香晝則踡伏不動如蝟夜則因風騰躍甚捷越巖 過樹如鳥飛空中人網得之見人則如羞而叩頭乞 憐之態人檛擊之倐然死矣以口向風須臾復活惟 碎其骨破其腦乃死一云刀斫不入火焚不焦打之 如皮囊雖鐵擊其頭破得風復起惟石菖蒲塞其鼻 即死也一云此獸常持一杖指飛走悉不能去見人 則棄之人獲得擊打至極乃指示人人取以指物令 所欲如意也二説見十洲 記及嶺南志未審然否 腦主治酒浸服愈風疾 時珍志出 嶺南 和菊花服至十觔 可長生 十洲 記 屎主治諸風 藏 器 大風疾 虞衡 志 本草綱目卷五十一上
欽定四庫全書 夲草綱目卷五十一下 明 李時珍 撰 獸之二 獸類十 四種 狐 别録 下品 釋名 時珍曰埤雅云狐孤也狐性疑疑則不合類故 從孤或云狐知虚實以虚擊實實即孤也亦通 集解 𢎞景曰江東無狐狐岀北方及益州形似貍而 黄善為魅恭曰形似小黄狗鼻尖尾大全不似 貍恭曰今江南時有之汴洛尤多性多疑審聽故捕 者多用罝時珍曰南北皆有北方最多有黄黑白三 種白色者尤稀尾有白錢文者佳日伏穴夜出竊食 聲如嬰兒氣極臊烈毛皮可為裘腋毛純白謂之狐 白許慎云妖獸鬼所乘也有三德其色中和小前大 後死則首丘或云狐知上伏不度阡陌或云狐善聽 氷或云狐有媚珠或云狐至百歲禮北斗變為男婦 以惑人又能擊尾以出火或云狐魅畏狗千年老狐 以千年枯木燃照則見真形或云犀角置穴狐不敢 歸山海經云青丘之山有狐九尾能食人食之不蠱 鼎曰狐媚見人或乂手有禮或祇 揖無度或静處獨語或祼形見人 肉氣味甘温無毒 詵曰有小毒禮記云 食狐去首為害人也 主治同腸作 臛食治瘡疥久不瘥 蘇 恭 煑炙食補虚損及五臟邪氣 患蠱毒寒熱者宜多食之 孟 詵 作膾生食暖中去風補 虚勞 蘇 頌 附方 舊 一 狐肉羔 治驚病恍惚語言錯謬歌笑無度及 五臟積冷蠱毒寒熱諸病用狐肉一 斤及五臟治凈入豉汁煑熟入五味作羮或作 粥食京中以羊骨汁鯽魚代豉汁亦妙 心鏡 五臟及腸肚氣味苦微寒有毒主治蠱毒寒熱小兒 驚癎 别 録 補虚勞随臟而補治惡瘡疥生食治狐魅 日 華 作羮臛治大人見鬼 孟 詵 肝燒灰治風癎及破傷風 口𦂳搐強 時珍鑑古方治諸風驚癎有狐肝散及衛 生寳 神應散普濟方治破傷中風金烏 散中並 用之 附方 新 四 勞瘧瘴瘧 野狐肝一具隂乾重五日五更初 北斗下受氣為末粳米作丸菉豆 大每以一丸緋帛裹繫手 中指男左女右 聖惠方 鬼瘧寒熱 野狐肝膽一具 新瓶内隂乾阿 魏一分為末醋糊丸芡子大發時男左女右把 一丸嗅之仍以緋帛包一丸置手中指 聖惠 中惡 蠱毒 臘月狐腸燒末水 服方寸七 千金 牛病疫疾 㳟曰狐腸燒灰 水灌之勝獺也 膽 臘月 收之 主治人卒暴亡即取雄狐膽温水研灌入喉即 活移時者無及矣 蘇頌信出 續傳 方 辟邪瘧解酒毒 時珍術 萬畢 云狐血漬黍令人不醉高誘註云以狐血漬黍米麥門 冬隂乾為丸飲時以一丸置舌下含之令人不醉也 附方 新 一 狐膽丸 治邪瘧發作無時狐膽一箇砞砂砒霜 各半兩阿魏麝香黄丹菉豆粉各一分 以為末五月五日午時用粽子尖和丸梧子大 空心及發前冷醋湯服二丸忌熱物 聖惠方 隂莖氣味甘微寒有毒 思邈曰 有小毒 主治女子絶産隂中 痒小兒隂㿗卵腫 别 録 婦人隂脫 時 珍 附方 新 一 小兒隂腫 狐隂莖炙為末空 心酒服 千金方 頭主治燒之辟邪同貍頭燒灰傅瘰癧 時珍 千金 目主治破傷中風 時 珍 發明 時珍曰狐目治破傷風方見劉氏保夀堂方云 神效無比臘月收取狐目隂乾臨時用二目一 副炭火微燒存性研末無灰酒服之又淮南萬 畢術云狐目貍腦䑕去其穴謂塗穴辟鼠也 鼻主治狐魅病同豹鼻煑食 時 珍 唇主治惡刺入肉杵爛入鹽封之 聖 惠 口中涎液主治入媚藥 嘉謨曰取法小口瓶盛肉置 狐常行處狐爪不得徘徊於 上涎入瓶中 乃收之也 四足主治痔漏下血 時 珍 附方 新 一 痔漏 反花瀉血者用狐手足一副隂乾穿山 甲蝟皮各三兩黄明膠白附子五靈脂 蜀烏頭川芎藭乳香各二兩剉細入砂鍋内固濟候 乾炭火煆紅為末入木香末一兩以芫荽煎酒調下 二錢日三服屢 效 永類鈐方 皮主治辟邪魅 時 珍 尾主治燒灰辟惡 日華疫頭尾燒灰 治牛 和水灌之 雄狐屎 恭曰在竹木及石 上尖頭者是也 主治燒之辟惡 别 録 去瘟疫 氣 蘇 恭 治肝氣心痛顔色蒼蒼如死灰喉如喘息者以 二升燒灰和薑黄三兩搗末空腹酒下方寸匕日再 甚效 蘇頌海出崔 元亮 上方 療惡刺入肉燒臘月豬脂封之 千 金 附方 舊一 新一 鬼瘧寒熱 雄狐屎蝙蝠屎各一分為末醋 糊丸芡子大發時男左女右手 把一丸 嗅之 一切惡瘻 中有冷瘜肉者用正月狐糞乾末 食前新汲水下一錢日二 千金 貉 音鶴 衍義 校正 原係猯下 今分出 釋名 時珍曰按字説云貉與獾同穴各處故字從各 説文作貈亦作狢爾雅貈子曰貊音陌其子曰 貓音惱原本以 貊作貆者訛矣 集解 宗奭曰貉形如小狐毛黄褐色時珍曰貉生山 野間狀如貍頭鋭鼻尖斑色其毛深厚温滑可 為裘服與獾同穴而異處日伏夜出捕食蟲物出則 獾隨之其性好睡人或蓄之以竹叩醒已而復寐故 人好睡者謂之貉睡俗作渴睡謬矣俚人又言其非 好睡乃耳聾也故見人乃知趨走考工記云貉踰汶 則死土氣使然也王浚川言北曰狐南曰貉星 禽書言氐土貉是千歲獨狐化成者並非也 肉氣味甘温無毒主治元臟虚勞及女子虚憊 蘇 頌 貒 音湍草 唐本 釋名獾㹠 藏 器 豬獾 時珍曰貒團也其狀團肥也爾雅 云貒子曰䝏其足蹯其跡 夙 歹 蹯足 掌也 夙 歹 指 頭跡也 集解 頌曰貒似犬而矮尖喙黑足褐色與獾貉三種 大抵相類而頭足小别郭璞註爾雅云貒一名 獾以為一物然方書説其形狀差别也宗奭曰貒肥 矮毛微灰色頭連脊毛一道黑短尾尖嘴而黑蒸食 極美時珍曰貒即今豬獾也處處山野間有之穴居 狀似小豬㹠形體肥而行鈍其耳聾見人乃走短足 短尾尖喙褐毛能孔地食蟲蟻𤓰果其肉帶土氣皮 毛不如狗獾蘇頌所註乃狗獾非貒也郭璞謂獾即 貒亦 誤也 肉氣味甘酸平無毒主治水脹久不瘥垂死者作羔 食之下水大效 蘇恭豉聖惠用粳 米葱 作粥食 服丹石動熱下痢 赤白久不瘥煑肉露一宿空腹和醬食一頓即瘥瘦 人煑和五味食長肌肉 孟詵肉宗奭曰野獸中 惟貒 最甘美益瘦人 治上 氣虗乏欬逆勞熱和五味煑食 吳 瑞 膏主治蜣蜋蠱毒胸中哽噎怵怵如蟲行欬血以酒 和服或下或吐或自消也 崔行 功 胞主治蠱毒以臘月乾者湯摩如雞子許空腹服之 唐本 草 骨主治上氣欬嗽多研酒服三合日二取瘥 孟 詵 獾 食 物 釋名狗獾 音 歡 天狗 時珍曰獾又作貆亦狀其 肥鈍之貎蜀人呼為天狗 集解 汪頴曰狗獾處處山野有之穴土而居形如家 狗而脚短食果實有數種相似其肉味甚甘美 皮可為裘時珍曰貒猪獾也獾狗獾也二種相似而 畧殊狗獾似小狗而肥尖喙矮足短尾深毛褐色皮 可為裘領亦食蟲蟻爪果又遼東女直 地面有海獾皮可供衣裘亦此類也 肉氣味甘酸平無毒主治補中益氣宜人 汪 頴 小兒疳 瘦殺蛕蟲宜噉之 蘇 頌 功與貒同 時 珍 木狗 綱 目 集解 時珍曰按熊太古冀越集云木狗生廣東左右 江山中形如黑狗能登木其皮為衣縟能運動 血氣元世祖有足疾取以為袴人遂貴重之此前所 未聞也珍甞聞蜀人言川西有𤣥豹大如狗黑色尾 亦如狗其皮作裘縟甚暖冬月逺行用其皮包肉食 數日猶温彼土亦珍貴之此亦木狗之屬也故附見 於此 云 皮主治除脚痺風濕氣活血脉暖腰膝 時 珍 豺 音儕草 唐本 釋名犲狗 時珍曰按字説云豺能勝其類又知祭獸 可謂才矣故字從才埤雅云豺柴也俗名 體瘦如 豺是矣 集解 時珍曰豺處處山中有之狼屬也俗名犲狗其 形似狗而頗白前矮後高而長尾其體細瘦而 健猛其毛黄褐色而鬇鬡其牙如錐而噬物辟行虎 亦畏之又喜食羊其聲如犬人惡之以為引魅不祥 其氣臊臭可惡羅願云世傳狗 為豺之舅見狗輙跪亦相制耳 肉氣味酸熱有毒 詵曰豺肉食之損人精 神消人脂肉令人瘦 皮氣味熱主治冷痺軟脚氣熟之以纒裹病上即瘥 蘇 恭 療諸疳痢腹中諸瘡煑汁飲或燒灰酒服之亦可 傅䘌齒瘡 孟詵又曰燒灰和酒灌 解槽牛馬便馴良附人 治小兒夜啼百法 不效同狼屎中骨燒灰等分水服少許即定 時珍録 出總 狼 拾 遺 釋名毛狗 時珍曰禽書云狼逐食能倒立先卜所向 獸之良者也故字從良爾雅云牡曰貛牝 曰狼其子 曰獥音呌 集解 藏器曰狼大如狗蒼色鳴聲則諸孔皆沸時珍 曰狼犲屬也處處有之北方尤多喜食之南人 呼為毛狗是矣其居有穴其形大如犬而鋭頭尖喙 白頰駢脇高前廣後脚不甚高能食雞鴨鼠物其色 雜黄黑亦有蒼灰色者其聲能大能小能作兒啼以 魅人野俚尤惡其冬鳴其腸直故鳴則後竅皆沸而 糞為烽烟直上不斜其性善顧而食戾踐藉老則其 胡如袋所以䟦胡疐尾進退兩患其象上應奎星頴 曰狽足前短能知食所在狼 足後短負之而行故曰狼狽 狼筋 藏器曰狼筋如織絡袋子又若筋膠所作大小 如鴨卵人有犯盗者熏之即脚攣縮因之獲賊 也或言是狼䏶下筋又言是蟲所作未知孰是時珍 曰按李石續博物志云唐時有狼巾一作狼筋狀如 大蝸兩頭光帶黄色有叚祐失金帛集奴婢於庭焚 之一婢臉瞤乃竊器者此即陳氏所謂狼筋也愚謂 其事盖術者所為未必實有是理而羅氏 爾雅翼觧為狼䏶中筋大於雞卵謬矣 肉氣味鹹熱無毒 味勝 狐犬 主治補益五臟厚腸胃填骨 髓腹有冷積者宜食之 時珍正出 飲膳 要 膏主治補中益氣潤燥澤皺塗諸惡瘡 時 珍 發明 時珍曰臘月煉凈收之禮記云小切狼臅膏與 稻米為 謂以狼胸臆中膏和米作粥縻也古 人多食狼肉以膏煎和飲食故内則食狼去腸周禮 獸人冬獻狼取其膏聚也諸方亦時用狼之靨牙皮 糞而夲草並不著其功用止有陳藏器述狼筋疑 似一説可謂缺矣今通據飲膳正要諸書補之云 牙主治佩之辟邪惡氣刮末水服治猘犬傷燒灰水 服方寸匕治食牛中毒 時珍諸出 小品 方 喉靨主治噎病日乾為末每以半錢入飯内食之妙 聖 惠 皮主治暖人辟邪惡氣 嗉下皮搓作條勒頭能去 風止痛 正要皮淮南子萬畢術 云狼 當戸羊不敢出 尾主治繫馬胸前辟邪氣令馬不驚 正 要 屎主治瘰癧燒灰油調封之又治骨哽不下燒灰水 服之 時珍金出外 臺千 方 屎中骨主治小兒夜啼燒灰水服二黍米大即定又 能斷酒 千 金 附方 新 一 破傷風 狼虎穿腸骨四錢炙黄桑花蟬蜕各 二錢為末每服一錢米湯調下若口 乾者不治 經騐方 兎 别録 中品 釋名明眎 時珍曰按魏子才六書精要云兎字篆文 象形一云吐而生子故曰兎禮記謂之明 眎言其目不瞬而瞭然也説文兎子曰婏音萬 狡兎曰㕙音俊曰 音䜛梵書謂兎為舍迦 集解 頌曰兎處處有之為食品之上味時珍曰按事 類合壁云兎大如貍而毛褐形如䑕而尾短耳 大而鋭上唇缺而無脾長鬚而前足短尻有九孔趺 居趫㨗善走䑛雄豪而孕五月而吐子其大者為㚟 音綽似兎而大青色首與兎同足與鹿同故字象形 或謂兎無雄而中秋望月中顧兎以孕者不經之説 也今雄兎有二卵古樂府有雄兎脚撲速雌兎眼迷 離可破其疑矣主物簿云孕環之兎懷於左腋毛有 文采至百五十年環轉於腦能隱形也王廷相雅述 云兎以潦為鼈鼈以旱為兎熒惑不明則雉生兎 肉氣味辛平無毒 詵曰酸冷時珍曰甘塞按内則云 食兎去尻不利人也風俗通云食 兎髕多令人面生髕骨𢎞景曰兎肉為羮益人妊娠 不可食令子缺唇不可合白雞肉及肝心食令人靣 黄合獺肉食令人病遁尸與薑橘同食令人心痛霍 亂又不可同芥食藏器曰兎尻有孔子從口出故妊 婦忌之非獨為缺脣也大抵乆食絶人血脉損元氣 陽事令人痿黄八月至十月可食餘月傷人神氣兎 死而眼合 者殺人 主治補中益氣 别 録 熱氣濕痺止渇健脾炙 食壓丹石毒 日 華 臘月作醬食去小兒豌豆瘡 藥 性 凉血 解熱毒利大腸 時 珍 發明 宗奭曰兎者明月之精有白毛者得金之氣入 藥尤效凡兎至秋深時可食金氣全也至春夏 則味變矣然作醬必用五味既患豌豆瘡又食此物 發毒太甚恐斑爛損人時珍曰兎至冬月齕木皮已 得金氣而氣内實故味美至春食草麥而金氣衰故 不美也今俗以飼小兒云令出痘稀盖亦因其性寒 而觧熱耳故又能治消渴壓丹石毒若痘已出及虚 寒者宜戒之劉純治例云反胃結腸甚者難治常食 兎肉則便自行又可 證其性之寒利矣 附方 舊 一 消渇羸痩 用兎一隻去皮𤓰五臟以水一斗 半煎稠去滓澄冷渴即飲之極重 者不過二兎方 崔元亮海上 血氣味鹹寒無毒主治凉血活血解胎中熱毒催生 易産 時 珍 附方 新 六 蟾宫丸 乾坤秘韞治小兒胎毒遇風寒即發 痘疹服此可免雖出亦稀用兎二隻 臘月八月刺血於漆盤内以細麵炒熟和丸緑豆大 每服三十丸緑豆湯下每一兒食一劑永安甚效 楊氏經騐方加硃砂 三錢酒下名兎砂丸 兎血丸 小兒服之終身不出痘 瘡或出亦稀少臘月八 日取生兎一隻刺血和蕎麥麵少加雄黄四五分候 乾丸如緑豆大初生小兒以乳汁送下二三丸遍身 發出紅㸃是其徴騐也但兒長成常 以兎肉啖之尤妙 劉氏保壽堂方 催生丹 治産難 臘月兎 血以蒸餅染之紙裹隂乾為末 每服二錢乳香湯下 指迷方 心氣痛 瑞竹堂方用 臘兎血和茶 末四兩乳香末二兩搗丸芡子大每温醋化服一丸 譚埜翁方臘月八日取活兎血和麫丸梧子大每 白湯下二 十一丸 腦主治塗凍瘡 别 録 催生滑胎 時 珍 同髓治耳聾 蘇 恭 附方 舊二 新二 催生散 用臘月兎腦髓一箇攤紙上夾匀 隂乾剪作符子于面上書生字一 箇候母痛極時用釵股夾定燈上 燒灰煎丁香酒調下 博濟方 催生丹 臘月取兎 腦髓一箇 塗紙上吹乾入通明乳香末二兩同研令匀於臘日 前夜安桌子上露星月下設茶果齋戒焚香望北拜 告曰大道弟子某修合救世上難生婦人藥願降威 靈佑助此藥速令生産禱畢以紙包藥露一夜天未 明時以豬肉搗和丸芡子大紙袋盛懸透風處每服 一丸温醋湯下良乆未下更用冷酒下一丸即瘥乃 神仙方也 經騐方 手足皸裂 用兎腦髓生 塗之 聖惠 發腦發背 及癰疽 熱癤惡 瘡用臘月兎頭搗爛入瓶内宻封惟乆愈佳毎用塗 帛上厚封之熱痛即如水也頻換取瘥乃止 勝金 骨主治熱中消渇煑汁服 别録消頌曰崔元亮海上 方治 渴羸瘦小便不禁 兎骨和大麥苖 煑汁服極效 煑汁服止霍亂吐利 時珍之外 臺用 治鬼 疰瘡疥刺風 日華塗藏器曰 醋磨 乆疥妙 頭骨 臘月 收之 氣味甘酸平無毒主治頭眩痛癲疾 别 録 連 皮毛燒存性米飲服方寸匕治天行嘔吐不止以瘥 為度 蘇頌力出 必效 連毛燒灰酒服治産難下胎及産後餘血不下 日華 陸 氏用葱 湯下 燒末傅婦人産後隂脫癰疽惡瘡水服治小 兒疳痢煑汁服治消渇不止 時 珍 附方 舊一 新一 預解痘毒 十二月取兎頭煎湯浴小兒凉 熱去毒令出痘稀 飲膳正要 産後腹痛 兎頭炙熱摩之 即定 必效 肝主治目暗 别 録 明目補勞治頭旋眼眩 日華丸和决明 子作 服甚明 目 切洗生食如羊肝法治丹石毒發上衝目暗不見物 孟 詵 發明 時珍曰按劉守真云兎肝明目因其氣有餘以 補不足也眼科書云兎肝能瀉肝熱盖兎目瞭 而性冷 故也 附方 新 一 風熱目暗 肝腎氣虚風熱上攻目腫暗用兎 肝一具米三合和豉汁如常煑粥 食濟 普 皮毛 臘月 收之 主治燒灰酒服方寸匕治産難及胞衣不 出餘血搶心脹刺欲死者極驗 蘇 恭 煎湯洗豌豆瘡 藥 性 頭皮灰主䑕瘻及鬼疰毒氣在皮中如鍼刺者毛灰 主炙瘡不瘥 藏 器 皮灰治婦人帶下毛灰治小便不利 餘見敗筆下 時 珍 附方 舊一 新一 婦人帶下 兎皮燒烟盡為末酒服方 寸匕以瘥為度 外臺 火燒 成瘡 兎腹下白毛胋之候 毛落即瘥 百一方 屎 臘月 收之 釋名明月砂 聖 惠 翫月砂 集 騐 兎蕈 炮炙 論 主治目 中浮瞖勞瘵五疳疳瘡痔瘻殺蟲解毒 時 珍 發明 時珍曰兎屎能觧毒殺蟲故治目疾疳勞瘡痔 方中徃徃用之諸家本草並不言及亦缺漏也 按沈存中良方云江隂萬融病勞四體如焚寒熱煩 躁一夜夢一人腹擁一月光明使人心骨皆寒及寤 而孫元規使人遺藥服之遂平 扣之則明月丹也乃悟所夢 附方 舊二 新五 明月丹 治勞瘵追蟲用兎屎四十九粒硇 砂如兎屎大四十九粒為末生蜜 丸梧子大月望前以水浸甘草一夜五更初取汁送 下七丸有蟲下急鉗入油鍋内煎殺三日不下再服 效良蘇 沈 方 五疳下痢 兎屎炒半兩乾蝦蟇一枚燒灰為 末綿裹如蓮子大納下部日三易 之方聖 惠 大小便祕 明月砂一匙安臍中冷水 滴之令透自通也 聖惠 痔瘡下 蟲 不止者用翫月砂慢火炒黄為末每服二錢入乳 香五分空心温酒下日三服即兎糞也 集騐方 月蝕耳瘡 望夜取兎屎納蝦蟇腹 中同燒末𫝊之 肘後 痘瘡入目 生瞖用 兎屎日 乾為末每服一錢茶 下即安 普濟方 痘後目瞖 直徃山中東西地上 不許囘顧尋兎屎二 七粒以雌雄檳榔各一枚同磨不落地井水 調服百無一失其效如神 藺氏經騐方 敗筆 唐本 草 集解 時珍曰上古殺青書竹帛至蒙恬以兎毫作 筆後世復以羊䑕諸毛為之惟兎毫入藥用 筆頭灰氣味微寒無毒主治水服治小便不通小便 數難淋瀝隂腫脫肛中惡 唐 本 酒服二錢治男子交婚之 夕莖萎 藥 性 酒服二錢治難産漿飲服二錢治咽㗋痛 不下飲食 時珍方出 范汪 發明 時珍曰筆不用新而用敗者取其沾 濡膠墨也膠墨能利小便胎産故耳 附方 舊二 新一 小便不通 數而微腫用陳乆筆頭 一枚燒灰水服 外臺 心痛不 止 敗筆頭三箇燒灰無根 水服立效 經騐方 難産催生 勝金方聖妙寸 金散用敗筆頭 一枚燒灰研生藕汁一盞調下立産若母虚弱及素 有冷疾者温汁服之 陸氏治難産第一方用兎毫 筆頭三箇燒灰金箔 三片以蠟和丸酒服 山獺 綱 目 集解 時珍曰山獺出廣之宜州嵠峒及南丹州土人 號為揷翹其性淫毒山中有此物凡牝獸皆避 去獺無偶則抱木而枯 女春時成羣入山以采物 為事獺聞婦人氣必躍來抱之次骨而入牢不可脱 因扼殺之負歸取其隂一枚直金一兩若得抱木死 者尤竒貴峒獠甚珍重之私貨出界者罪至死然本 地亦不常有方士多以䑕璞猴胎僞之試之之法但 令婦人摩手極熱取置掌心以氣呵之即趯然而動 盖隂氣所感也此説出范石湖虞衡志周草 窗齊東野語中而不載其形狀亦缺文也 隂莖氣味甘熱無毒主治陽虚隂痿精寒而清者酒 磨少許服之獠人以為補助要藥 時 珍 骨主治解藥箭毒研少許敷之立消 時 珍 水獺 别録 下品 釋名水狗 時珍曰王氏字説云正月十月獺兩祭魚 知報本反始獸之多賴者其形似狗故字 從犬從頼大者曰獱音賔曰猵音編又桓譚 鹽鐵論以獨為猵羣為獺如猨之與獨也 集解 𢎞景曰獺多出溪岸邊有兩種入藥惟取以魚 祭天者一種獱獺形大而頸如馬身似蝙蝠不 入藥用頌曰江湖多有之四足俱短頭與身尾皆褊 毛色若故紫帛大者身與尾長三尺餘食魚居水中 亦休木上甞縻置大水甕中在内旋轉如風水皆成 旋渦西戎以其皮飾毳服領袖云垢不着染如風霾 瞖目但就拭之即去也時珍曰獺狀似青狐而小毛 色青黒似狗膚如伏翼長尾四足水居食魚能知水 信為穴鄉人以占潦旱如鵲巢知風也古有熊食鹽 而死獺飲酒而斃之語物之性也今川沔漁舟徃徃 馴畜使之捕魚甚㨗亦有白色者或云 獱獺無雌以猨為雌故云猨鳴而獺候 肉氣味甘鹹寒無毒 思邈曰甘温𢎞景 曰不可雜兎肉食 主治煑汁服 療疫氣温病及牛馬時行病 别 録 水氣脹滿熱毒風 日 華 骨蒸熱勞血脉不行榮衛虚滿及女子經絡不通血 熱大小腸祕消男子陽氣不宜多食 蘇 頌 發明 詵曰患熱毒風水虚脹者取水獺一頭去皮連 五臟及骨頭炙乾為末水服方寸七日二服十 日瘥若冷氣虚脹者服之甚益 也只治熱不治冷為其性寒耳 附方 舊 一 折傷 水獺一箇支觧入罐内固濟待乾煆存 性為末以黄米煑粥攤患處糁獺末於 粥上布裹之立止 疼痛 經騐後方 肝 頌曰諸畜肝葉皆有定數惟獺肝一月一葉十二 月十二葉其間又有退葉用之須見形乃可騐不 爾多 僞也 氣味甘温有毒 甄權曰鹹微熱無毒頌曰 肉及五臟皆寒惟肝温也 主治 鬼疰蠱毒止久嗽除魚鯁竝燒灰酒服之 别 録 治上氣 咳嗽虚勞嗽病 藥 性 傳尸勞極虚汗客熱四肢寒瘧及 産勞 蘇 頌 殺蟲 時 珍 發明 宗奭曰獺肝治勞用之有騐頌曰張仲景治冷 勞有獺肝丸崔氏治九十種蠱疰傳尸骨蒸伏 連殗 諸鬼毒癘疾有獺肝丸二方俱妙詵曰疰病 一門悉患者以肝一具火燒水服方寸匕日再服之 葛洪云尸疰鬼疰乃五尸之一又挾諸鬼邪為害其 病變動乃有三十六種至九十九種大畧使人寒熱 沉沉黙黙不知病之所苦而無處不惡積月累年淹 滯至死死後傳之乃至滅門覺有此候惟以獺肝一 具隂乾為末水服方寸匕日三以瘥為度時珍曰按 朝野僉載云五月五日午時急砍一竹竹節中必有 神水瀝取和獺肝為丸 治心腹積聚病甚效也 附方 舊二 新一 鬼魅 獺肝末水服方寸 匕日三 千金翼 腸痔 有血獺肝燒 末水服一錢 後肘 方 下血 不止用獺肝一副煑熟入 五味食之妙 飲膳正要 腎氣味 同 肉 主治益男子 蘇 頌 膽氣味苦寒無毒主治眼翳黒花飛蠅上下視物不 明入㸃藥中 蘇 頌 正誤 宗奭曰古語云蟾肪軟玉獺肝分盃謂以膽塗 竹刀或犀角箆上畫酒中即分也甞試之不騐 盖妄傳耳但塗盃唇使酒稍 高於盞靣耳不可不正之 附方 新 一 月水不通 獺肝丸用乾獺膽一枚乾狗膽硇 砂川椒炒去汗目各一分水蛭炒 黄十枚為末醋糊丸緑豆大每服 五丸當歸酒下日一服 聖惠方 髓主治去瘢痕 時 珍 發明 時珍曰按集異記云吳主鄧夫人為如意傷頰 血流啼呌太醫云得白獺髓雜玉與琥珀傅之 當滅此痕遂以百金購得白獺合膏 而痊但琥珀太多猶有赤㸃如痣 骨主治含之下魚骨鯁 陶𢎞 景 煑汁服治嘔噦不止 藥 性 足主治手足皴裂 蘇 恭 煑汁服治魚骨鯁并以爪爬㗋 下 藏 器 為末酒服殺勞瘵蟲 時 珍 皮毛主治煑汁服治水癊病亦作褥及履屧着之 藏 器 産母帶之易産 張 傑 屎主治魚臍瘡研末水和敷之即膿出痛止 藏器曰 亦主驢 馬蟲顙及牛疫 疾研水灌之 治下痢燒末清旦飲服一小盞三服 愈赤用赤糞白用白糞 時珍録出 古今 騐 海獺 拾 遺 集解 藏器曰海獺生海中似獺而大如犬脚下有皮 如胼拇毛着水不濡人亦食其肉海中又有海 牛海馬海驢等皮毛在陸地皆候風潮猶能毛起説 出博物志時珍曰大獱小獺此亦獺也今人以其皮 為風領云亞於貂焉如淳注博物志云海獱頭如馬 自腰以下似蝙蝠其毛似獺大者五六十斤亦可烹 食 腽肭獸 上烏忽切下女骨 切 宋開寶附 釋名骨豽 説文作貀 與肭同 海狗 時珍曰唐韻腽肭肥貎或 作骨貀訛為骨訥皆畨言 也 集解 藏器曰骨肭獸生西畨突厥國胡人呼為阿慈 勃他你其狀似狐而大長尾臍似麝香黄赤色 如爛骨甄權曰腽肭臍是新羅國海内狗外腎也連 而取之李珣曰按臨海志云出東海水中狀若鹿形 頭似狗長尾每日出即浮在水面崑崙家以弓矢射 之取其外腎隂乾百日味甘香美也頌曰今東海旁 亦有之舊説似狐長尾今滄州所圖乃是魚類而豕 首兩足其臍紅紫色上有紫斑㸃全不相類醫家多 用之異魚圖云試其臍於臘月衝風處置盂水浸之 不凍者為真也斆曰腽肭臍多僞者海中有獸號曰 水烏龍海人取其腎以充腽肭臍其物自别眞者有 一對則兩重薄皮裹丸核其皮上自有肉黄毛一穴 三莖收之器中年年濕潤如新或置睡犬頭上其犬 忽驚跳若狂者為真也宗奭曰今出登莱州其狀非 狗非獸亦非魚也但前脚似獸而尾即魚身有短宻 淡青白毛毛上有深青黑㸃乆則亦淡腹脇下全白 色皮厚靱如牛皮邊將多取以飾鞍韉其臍治腹臍 積冷衰脾腎勞極有功不待别試也似狐長尾之説 今人多不識之時珍曰按唐書云骨貀獸出遼西營 州及結骨國一統志云腽肭臍出女直及三佛齊國 獸似狐脚高如犬走如飛取其腎漬油名腽肭臍觀 此則似狐之説非無也盖似狐似鹿者其毛色爾似 狗者其足形也似魚者其尾形也入藥用外腎而曰 臍者連臍取之也又異物志豽獸出朝鮮似貍蒼黑 色無前兩足能捕䑕郭璞云晉時召陵扶夷縣獲一 獸似狗豹文有角兩脚據此則豽有水陸二種而藏 器所謂似狐長 尾者其此類與 膃肭臍一名海狗腎修治 斆曰用酒浸一日紙裹炙 香剉搗或於銀器中以酒 煎熟合藥時珍曰以漢 椒樟腦同收則不壞 氣味鹹大熱無毒 李珣曰味 甘香美大 温 主治鬼氣尸疰夢與鬼交鬼魅狐魅心腹痛中惡 邪氣宿血結塊痃癖羸痩 藏 器 治男子宿癥氣塊積冷 勞氣腎精衰損多色成勞痩悴 藥 性 補中益腎氣暖腰 膝助陽氣破癥結療驚狂癎疾 日 華 五勞七傷隂痿少 力腎虚背膊勞悶面黒精冷最良 海 藥 發明 時珍曰和劑局方治諸虚損有腽肭臍丸今之 滋補丸藥中多用之精不足者補之以味也大 抵與蓯蓉𤨏陽之功相近 亦可同糯米法麵釀酒服 猾 音滑論 炮炙 集解 斆曰海中有獸名曰猾其髓入油中油即沾水 水中生火不可救止以酒噴之即滅不可於屋 下收故曰水中生火非猾髓而莫能時珍曰此獸之 髓水中生火與樟腦相同其功亦當與樟腦相似也 第今無 識之者 獸之三 䑕類一十二種 内附九種 䑕 别録 下品 校正 舊在蟲魚部今據 爾雅移入獸部 釋名䶆䑕 音 錐 老䑕 綱 目 首䑕 史 記 家鹿 時珍曰此即人家 常䑕也以其尖喙 善穴故南陽人謂之鼪䑕其壽最長故俗稱老䑕其 性疑而不果故曰首䑕嶺南人食而諱之謂為家鹿 䑕字篆文象其 頭齒腹尾之形 集解 𢎞景曰入藥用牡䑕即父鼠也其膽纔死便消 不易得也時珍曰䑕形似兎而小青黑色有四 齒而無牙長鬚露眼前爪四後爪五尾文如織而無 毛長與身等五臟俱全肝有七葉膽在肝之短葉間 大如黄豆正白色貼而不垂衛生家寳方言其膽紅 色者何耶䑕孕一月而生多者六七子惠州獠民取 初生閉目未有毛者以蜜養之用獻親貴挾而食之 聲猶唧唧謂之蜜唧淮南子云魚食巴豆而死䑕食 巴豆而肥叚成式云䑕食鹽而身輕食砒而即死易 云艮為䑕春秋運斗樞云玉樞星散而為䑕抱朴子 云䑕夀三百歲善慿人而卜名曰仲能知一年中吉悉 凶及千里外事䑕類頗繁爾雅説文所載後世未能 知後世所知者二書復未 盡載可見格物無窮也 附録鼨䑕 音終郭璞云其大如拳其文如 豹漢武帝曾獲得以問終軍者 䶄䑕 音平 許慎 云一名䶃䑕 音含斑文 音離艾孫愐云小䑕也相啣而行 李時珍云按秦記及草木子皆載 群䑕數萬相啣而行 以為䑕妖者即此也 鼩鼱 音劬精似䑕而小即今地 䑕也 又爾雅説文有鼸 鼶鼮鼣鼭鼤䶅䶈八䑕皆無考 證 音歉斯廷吠時文鶴博也 水䑕 李時珍云似䑕 而小食菱芡魚 蝦或云小魚 小蟹所化也 氷䑕 東方朔云生北荒積氷下皮毛甚 柔可為席卧之却寒食之已熱 火䑕 李時珍云出西域及南海火州其山有野火春 夏生秋冬死䑕産於中甚大其毛及草木之皮 皆可織布汚則燒 之即潔名火浣布 鼵䑕 音突郭璞云鳥䑕同穴山在 今隴西首陽山之西南其鳥 為䳜音涂狀如家雀而黄黒色其䑕為鼵狀 如家䑕而色小黄尾短鳥居穴外䑕居穴内 蹷䑕 音 蹶 爾雅云北方有比肩獸蹷與卬卬巨虚比為囓甘草 即有難卬卬巨虚負而走其名曰蹷李時珍曰今契 丹及交河北境有跳兎頭目毛色皆似兎而𤓰足似 䑕前足僅寸許後足近尺尾亦長其端有毛一跳數 尺止即蹷仆此即蹷䑕也土人掘食之郭璞以卬卬 巨虚為獸名兎前鼠後張揖註漢書云卬卬青獸狀 如馬巨虚似騾而小本草稱巨虚食 菴䕡子而仙則是物之至駿者也 牡䑕氣味甘微温無毒 日華曰凉牝 鼠並不入藥 主治療踒折續 筋骨生擣傅之三日一易 别 録 豬脂煎膏治打撲折傷 凍瘥湯火傷 詵曰臘月以油煎枯去滓熬膏收用頌 曰油煎入蠟𫝊湯火傷滅瘢痕極良 煎油治小兒驚癎 日 華 五月五日同石灰搗收傅金瘡 神效 時 珍 煎膏治諸瘡瘻臘月燒之辟惡氣 𢎞景正梅 師云 旦 朝所居處埋 䑕辟瘟疫也 發明 劉完素曰䑕善穿而用以治 瘡瘻者因其性而為用也 附方 舊五 新八 䑕瘻潰爛 䑕一枚亂髪一雞子大以三歳 臘豬脂煎令消盡以半塗之以 半酒服姚云不傳 之妙法也 葛氏 滅諸瘢痕 大䑕一枚以臘豬脂四 兩煎至銷盡濾凈日塗 三五次先以布拭 赤避風 普濟方 瘡腫熱痛 靈䑕膏用大雄䑕一枚 清油一斤煎焦滴水不 散濾再煎下炒紫黄丹五兩栁枝不住攪匀滴水成 珠下黄蠟一兩熬帶黑色成膏甆瓶收之出火毒每 用攤貼去痛而 凉 經騐方 潰癰不合 老䑕一枚燒末 傅之 千金方 蛇骨刺人 痛甚用死䑕 燒傅 肘后 破傷風病 角弓反 頭和尾 牙噤肢強用䑕一 灰以臘豬脂和傅 之師 梅 項強身急 取活䑕去五臟乘 熱貼之即瘥也 婦人狐瘕 因月水 來或悲 或驚或逢疾風暴雨被濕致成狐瘕精神恍惚令人 月水不通胸脇腰背痛引隂中小便難嗜食欲嘔如 有孕狀其瘕手足成形者殺人未成者可治用新䑕 一枚以新絮裹之黄泥固住入地坎中桑薪燒其上 一日夜取出去絮入桂心末六銖為末每酒 服方寸匕不過二服當自下 外臺素女經 令子易 産 取䑕燒末井花水服方 寸匕日三 子母秘録 乳汁清少 死䑕一頭燒末 酒服方寸匕勿 令婦知 同上 杖瘡腫痛 未毛䑕同桑椹子入麻油中浸 釀臨時取塗甚效 西湖志 湯 火傷瘡 小老䑕泥包燒研菜油 調塗之 談埜翁方 小兒傷乳 腹脹煩悶 欲睡燒鼠 二枚為末日服二錢 湯下 保㓜大全 䑕肉 已下並 用牡鼠 氣味甘熱無毒主治小兒哺露大腹炙 食之 别 録 小兒疳疾腹大貪食者黄泥裹燒熟去骨取 肉和五味豉汁作羮食之勿食骨甚瘦人 孟 詵 主骨蒸 勞極四肢勞痩殺蟲及小兒疳痩酒熬入藥 蘇 頌 炙食 治小兒寒熱諸疳 時 珍 附方 舊三 新一 水鼓石水 腹脹身腫者以肥䑕一枚取肉 煑粥空心食之兩三頓即愈 心 鏡 小兒癥瘕 老䑕肉煑汁作粥 食之 姚和衆方 乳汁不通 䑕肉作羮 食勿令知 之書 産 箭鏃入肉 大雄䑕一枚取肉薄批焙研每服 二錢熱酒下瘡痒則出矣 集要 肝主治箭鏃不出搗塗之聤耳出汁每用棗核大乗 熱塞之能引蟲也 時 珍 膽主治目暗 𢎞 景 㸃目治青盲雀目不見物滴耳治聾 時 珍 發明 時珍曰癸水之位在子氣通於腎開竅於耳注 精於瞳子其標為齒鼠亦屬子宮癸水其目夜 明在卦屬艮其精在膽故膽能治耳聾青盲晴能明 目而骨能生齒皆腎病也諸家本草不言䑕膽治聾 而葛洪肘后方甚穪其妙云能治三十年老聾若卒 聾者不過三度也有人側卧瀝膽入耳盡膽一箇須 臾汁從下耳出初時益聾十日乃 瘥矣後世群方祖此亦多用之 附方 舊一 新三 耳卒聾閉 以䑕膽汁二枚滴之如 雷鳴時即通 本事方 多年老 聾 衛生家寶方勝金透關散用活䑕一枚繫定熱湯 浸死破㗋取膽真紅色者是也用川烏頭一箇炮 去皮華隂細辛二錢膽礬半錢為末以膽和匀再焙 乾研細入麝香半字用鵝翎管吹入耳中口含茶水 日二次十日見效永除根本取聖惠治乆聾臘月取 䑕膽二枚熊膽一分水和旋 緑豆大滴耳中日二 次 青盲不見 雄䑕膽鯉魚膽各二枚和 匀滴之立效 聖惠方 䑕印 即外 腎也 主治令人媚恱 時珍曰按南宮從岣嶁神 書鼠印合歡註云雄䑕外 腎之上有文似卬兩腎相對有符篆朱文九遍者尤 佳以十一二月或五月五日七月七日正月朔旦子 時面北向子位刮取隂乾如篆刻下佩於青囊中 男左女右繫臂上人見之無不懽悦所求如心也 脂主治湯火傷 蘇 頌 耳聾 時 珍 附方 新 一 耳聾 䑕脂半合青鹽一錢蚯蚓一條同和 化以綿蘸捻滴耳中塞之 聖惠方 腦主治針棘竹木諸刺在肉中不出搗爛厚塗之即 出箭鏑針刃在咽㗋胸膈諸隐處者同肝擣塗之又 塗小兒解顱以綿褁塞耳治聾 時珍總出 肘后 録 頭主治瘻瘡鼻 湯火傷瘡 時 珍 附方 舊一 新二 鼻 濃血 正月取䑕頭燒灰以臘 月豬脂調敷之 外臺 湯火傷 灼 死䑕頭以臘月豬脂煎令消盡 傅之則不作瘢神效 千金方 斷酒不飲 臘䑕頭 燒灰柳 花末等分每睡時 酒服一盃 千金 目主治明目能夜讀書術家用之 陶𢎞 景 發明 見膽 下 附方 舊 一 目澀好眠 取一目燒研和魚膏㸃入目皆 兼以絳囊盛兩枚佩之 肘后 涎氣味有毒 墜落食中食之令人 生䑕瘻或發黄如金 脊骨主治齒折多年不生者研末日日揩之甚効 藏 器 發明 見膽下牙雷公炮炙論序云 長齒生 賴雄䑕之骨末 附方 新 一 牙齒疼痛 老䑕一箇去皮以硇砂擦上三日 肉爛化盡取骨瓦焙為末入蟾酥 二分樟腦一錢每用少許㸃 牙根上立止 孫氏集效方 四足及尾主治婦人墮胎易出 别 録 燒服催生 日 華 皮主治燒灰封癰疽口冷不合者生剝貼附骨疽瘡 即追膿出 時 珍 糞 𢎞景曰兩頭尖 者是牡䑕屎 氣味甘微寒無毒 時珍曰有小毒 食中誤食令人 目黄 成疸 主治小兒疳疾大腹葱豉同煎服治時行勞復 别録 頌 曰張仲景及古 今名方多用之 治癎疾明目 日 華 煑服治傷寒勞復發 熱男子隂易腹痛通女子月經下死胎研末服治吹 奶乳癰解馬肝毒塗䑕瘻瘡燒存性傅折傷疔腫諸 瘡猫犬傷 時 珍 發明 時珍曰䑕屎入足厥隂經故所治 皆厥隂血分之病上列諸證是矣 附方 舊八新 十五 傷寒勞復 外臺用雄䑕屎二十枚豉五 合水二升煑一升頓服 活 人書䑕屎豉湯治勞復發熱用雄䑕屎二七枚巵子 十四枚枳殻三枚為粗末水一盞葱白二十豉三十 粒煎一盞 分三服 男子隂易 及勞復豭䑕屎湯用豭䑕屎兩 頭尖者十四枚韭根一大把水 二盞煎一盞温服得粘汗為 效未汗再服 南陽活人方 大小便秘 雄䑕屎末傅 臍中立效 普 濟 室女經閉 牡䑕屎一兩炒研空心 温酒服二錢 千金方 子死腹中 雄䑕 屎二 七枚水三升煑一升 取汁作粥食胎即下 産後隂脫 以温水洗軟用雄䑕 屎燒烟熏之即入 熊 氏 婦人吹奶 鼠屎七粒紅棗七枚去核包屎燒存 性入麝香少許温酒調服 集要方 乳 癰初起 雄䑕屎七枚研末温酒 服取汗即散 壽域方 乳癰已成 用新濕䑕 屎黄連大 黄各等分為末以黍米粥清 和塗四邊即散 姚僧坦方 䑕瘻潰壊 新䑕屎一百 粒收宻器中 五六十日杵碎即 傅之效 千金方 疔瘡惡腫 䑕屎亂髮等分燒灰針 瘡頭納入大良 普濟 方 鬼擊吐血 胸腹刺痛鼠屎燒末水服方 寸匕不省者灌之 肘后方 折傷瘀血 傷損筋骨疼痛䑕屎燒末豬脂和 傅急裹不過半日痛止 梅師方 中馬肝毒 雄鼠屎 三七枚 和水研飲 之 梅師 馬咬踏瘡 腫痛作熱䑕屎二七枚故馬鞘 五寸和燒研末豬脂調敷之 梅 師 狂犬咬傷 䑕屎二升燒末 傅之 梅師方 猫咬成瘡 雄䑕屎燒灰 油和傅之曽 經効騐 壽域 兒齒不生 雌䑕屎兩頭圓者三七枚一日一 枚拭其齒勿食鹹酸或入麝香少 許尤妙 小品 小兒白秃 䑕屎瓦煆存性同輕粉 麻油塗之妙 百一方 小兒鹽齁 䑕屎燒研水酒空 心服之一歲一錢 小兒燕窩 生瘡䑕屎研 末香油調搽 毒蛇傷螫 野鼠屎水調塗之 邵真人經騐方 壤土 見 鼹䑕 音偃品别 録下 釋名田䑕 禮 記 鼢䑕 音 憤 隐䑕 時珍曰田䑕偃行地中 能壅土成坌故得諸名 集解 别録曰鼹䑕在土中行五月取令乾燔之𢎞景 曰此即鼢䑕也一名隱䑕形如䑕而大無尾黑 色尖鼻甚强常穿地中行討掘即得今山林中别有 大如水牛者一名隱䑕藏器曰隱䑕隂穿地中而行 見日月光則死於深山林木下土中有之其大如牛 者名同物異耳頌曰處處田隴間多有之月令田䑕 化為鴽者即此其形類䑕而肥多膏旱歲為田害宗 奭曰鼹脚絶短僅能行尾長寸許目極小項尤短最 易取或安竹弓射取飼鷹陶引如水牛者釋之誤矣 時珍曰許慎言鼢乃伯勞所化月令季春田䑕化為 鴽夏小正八月鴽為䑕是二物交化如鷹鳩然也鴽 乃鶉類隆慶辛未夏秋大水蘄黄頻江之地鼢䑕遍 野皆櫛魚所化蘆稼之根囓食 殆盡則鼢之化不獨一種也 肉氣味鹹寒無毒主治燔之療癰疽諸瘻蝕惡瘡隂 䘌爛瘡 别 録 久食去風主瘡疥痔瘻 藏 器 治風熱久積血 脉不行結成癰疽可消又小兒食之殺蚘蟲 蘇 頌 膏主治摩諸瘻 藏 器 糞主治蛇虺螫傷腫痛研末豬脂調塗 時 珍 壤土 見 隠䑕 拾 遺 釋名鼴䑕 音 偃 偃䑕 綱 目 䑕母 同 鼳 古役 反 集解 𢎞景註鼹䑕曰諸山林中有獸大如水牛形似 豬灰赤色下脚似象胸前尾上皆白有力而鈍 亦名隱䑕人取食之肉亦似牛多以作脯乃云是䑕 王其精溺一滴落地輙成一鼠灾年則多出也藏器 曰此是獸類非䑕之儔大如牛而前脚短皮入鞦轡 用莊子所謂鼴䑕飲河不過滿腹者陶言是䑕王精 滴成䑕遍訪山人無其説亦不能土中行此乃妄説 陶誤信爾頌曰鼴䑕出滄州及胡中似牛而䑕首黑 足大者千斤多伏於水又能堰水放沫彼人食其肉 時珍曰按異物志云䑕母頭脚似䑕口鋭蒼色大如 水牛而畏狗見則主水灾晋書云宣城郡出隱䑕大 如牛形似䑕褲脚類象而驢蹄毛灰赤色胸前尾上 白色有力而鈍金樓子云晋寧縣境出大䑕狀如牛 土人謂之偃牛時出山遊毛落田間悉成小䑕苖稼 盡耗梁書云倭國有山䑕如牛又有大蛇能吞之據 此則隱䑕非無而陶説有本諸家闢之大甚者未深 考耳又爾雅云鼹身似䑕而馬蹄長鬚而 賊一歲千斤秦人謂之小驢者即此物也 膏主治痔瘻惡瘡 陶𢎞 景 鼫䑕 音石 綱目 釋名碩䑕 與鼫同 出周易 䶂䑕 音酌出 廣雅 雀䑕 出埤 雅 䑕 音俊 出唐 韻訛時珍曰碩大也似䑕而大也關西方音轉鼫為 䶂 䶂為雀蜀人謂之 䑕取其毛作筆俊亦大也 集解 時珍曰鼫䑕處處有之居土穴樹孔中形大於 䑕頭似兎尾有毛青黄色善鳴能人立交前兩 足而舞好食粟豆與鼢䑕俱為田害鼢小居田而鼫 大居山也范成大云賔州鼫䑕專食山豆根土人取 其腹乾之入藥名鼫䑕肚陸機謂 此亦有五枝與螻蛄同名者誤矣 肚氣味甘寒無毒主治咽㗋痺痛一切熱氣研末含 嚥神效 時珍志出 虞衡 竹䶉 留栁二音 綱目 釋名竹㹠 時珍曰䶉狀其 肥㹠言其美也 集解 時珍曰竹䶉食竹根之䑕也出南方居土穴中 大如兎人多食之味如鴨肉燕山録云煑羊以 䶉煑鼈以蛟 物性相感也 肉氣味甘平無毒主治補中益氣解毒 時 珍 土撥䑕 拾 遺 釋名鼧鼥 音駝 撥 塔喇巴噶 出正要䑕時珍曰按唐書 有鼧鼥 即此也鼧鼥言 其肥也唐韻竹 鼥音僕朴俗訛 為土撥耳蒙古人名塔喇巴噶 集解 藏器曰土撥䑕生西畨山澤間穴土為窠形如 獺夷人掘取食之魏志云大秦國出辟毒䑕似 近此也時珍曰皮可 為裘甚暖濕不能透 肉氣味甘平無毒 時珍曰按飲饍正要云雖肥而煑 之無油味短多食難尅化微動風 主治野雞瘻瘡煑食肥美 藏 器 頭骨主治小兒夜臥不寜懸之枕邉即安 時 珍 貂䑕 綱 目 釋名栗䑕 爾雅 翼 松狗 時珍曰貂亦作鼦羅願云此䑕 好食栗及松皮夷人呼為栗䑕 松 狗 集解 時珍曰按許慎説文云貂䑕屬大而黄黑色出 丁零國今遼東高麗及女直韃靼諸胡皆有之 其䑕大如獺而尾粗其毛深寸許紫黒色蔚而不耀 用皮為裘㡌風領寒月服之得風更暖着水不濡得 雪即消拂面如熖拭昧即出亦竒物也惟近火則毛 易脱漢制侍中冠金璫餙首前揷貂尾加以附蟬取 其内勁而外温毛帶黄色 者為黄貂白色者為銀貂 肉氣味甘平無毒 毛皮主治塵沙眯目以裘袖收之即去 時 珍 黄䑕 綱 目 釋名禮䑕 韓 文 拱䑕 同 上 鼲䑕 音 渾 貔貍 時珍曰黄䑕晴暖 則出坐穴口見人 則交其前足拱而如揖乃竄入穴即詩所謂相䑕有 體人而無禮韓文所謂禮䑕拱而立者也古文謂之 鼲䑕遼人呼為貔貍或以貔貍為 竹飀貍貛者非胡人亦名令邦 集解 時珍曰黄䑕出太原大同延綏及沙漠諸地皆 有之遼人尤為珍貴狀類大䑕黄色而足短善 走極肥穴居有土窖如牀榻之狀者則牝牡所居之 處秋時畜豆粟草木之實以禦冬各為小窖别而貯 之村民以水灌穴而捕之味極肥美如豚子而脆皮 可為裘領遼金元時以羊乳飼之用供上膳以為珍 饌千里贈遺今亦不甚重之矣最畏鼠狼能入穴啣 出也北胡又有青䑕皮亦可用銀䑕白色如銀古名 鼳䑕音吸抱朴子言南海白䑕重數斤毛可為布也 百感録云西北有獸類黄鼠短喙無目性狡善聽聞 人足音輙逃匿不可卒得土 人呼為瞎撞亦黄䑕類也 肉氣味甘平無毒 正要云多 食發瘡 主治潤肺生津煎膏貼 瘡腫解毒止痛 時 珍 發明 時珍曰黄䑕北方所食之物而方書無載按經 騐良方有靈䑕膏云治諸瘡腫毒去痛退熱用 大黄䑕一個清油一斤慢火煎焦水上試油不散乃 濾滓澄清再煎次入炒紫黄丹五兩柳枝不住攪匀 滴水成珠下黄蠟一兩熬黑 乃成去火毒三日如常攤貼 鼬䑕 音佑 綱目 釋名黄䑕狼 綱 目 鼪䑕 音生 去聲 䑕 音 谷 地猴 時珍曰按廣 雅䑕狼即鼪 也江東呼為鼪其色黄赤如柚故名此物健於捕䑕 及禽畜又能制蛇虺莊子所謂騏驥捕䑕不如貍鼪 者即 此 集解 時珍曰鼬處處有之狀似䑕而身長尾大黄色 帶赤其氣極臊臭許慎所謂似貂而大色黄而 赤者是也其毫與尾可作筆嚴冬用 之不折世所謂䑕鬚栗尾者是也 肉氣味甘臭温有小毒主治煎油塗瘡疥殺蟲 時 珍 心肝氣味臭微毒主治心腹痛殺蟲 時 珍 附方 新 一 心腹痛 用黄䑕心肝肺一具隂乾瓦焙為末 入乳香没藥孩兒茶血竭末各三分 每服一錢燒酒調下 立止 海上仙方 鼷䑕 拾 遺 釋名甘口䑕 時珍曰鼷乃䑕之極小者嚙人 不痛故曰甘口今處處有之 集解 藏器曰鼷䑕極細卒不可見食人及牛馬等皮 膚成瘡至死不覺爾雅云有螫毒左傳云食郊 牛角者皆此物也博物志云食人死膚令人患惡瘡 醫書云正月食䑕殘多為䑕瘻小孔下血者皆此病 也治之之法以豬膏摩之及食貍肉 為妙鼷無功用而為人害故著之 食蛇䑕 綱 目 集解 時珍曰按唐書云罽賔國貢食蛇䑕喙尖尾赤 能食蛇有被蛇螫者以䑕嗅而尿之即愈今雖 不聞説此恐時有貢 者存此以備考證 尿主治蛇虺傷螫 時 珍 猬 本經 中品 校正 舊在蟲魚部今據 爾雅移入獸部 釋名彚 古猬字 俗作蝟 毛刺 爾 雅 蝟䑕 時珍曰按説文彚字篆 文象形頭足似䑕故有 䑕名宗奭曰蝟皮治胃逆開胃氣 有功其字從蟲從胃深有理焉 集解 别録曰猬生楚山川谷田野取無時勿使中濕 𢎞景曰處處野中時有此獸人犯之便藏頭足 毛刺人不可得能跳入虎耳中而見鵲便自仰腹受 啄物相制如此其脂烊鐵中入少水銀則柔如鉛錫 蜀圖經曰猬狀如貒㹠大者如㹠小者如𤓰脚短尾 長寸餘蒼白色脚似豬蹄者佳䑕脚者次之去肉取 皮火乾又有山枳䑕皮正相似但尾端有兩岐為别 又有虎䑕皮亦相類但以味酸為别乂有山㹠頗相 似而皮類兎皮其色褐味甚苦俱不堪用時珍曰猬 之頭觜似䑕刺毛似豪豬踡縮則形如芡房及栗房 攅毛外刺尿之即開炙轂子云刺端分兩頭者為猬 如棘針者為䖶與蜀説不同廣韻云似猬而赤尾者 名暨居宗奭曰乾猬皮並刺作刷 治紕帛絶佳世有養者去而復來 正誤 恭曰猬極獰鈍大如㹠小如𤓰惡鵲聲故反腹 受啄欲掩取之猶 蚌也虎耳不受雞卵且去 地三尺猬何能跳之而入野俗鄙言遂為雅記深可 怪也宗奭曰唐註擯陶理以當然時珍曰按淮南子 云猬使虎申蛇今豹止又云鵲屎中猬緯書云火爍 金故鵲啄蝟觀此則陶説非妄也而蘇氏斥之㓂氏 和之非矣蜈蚣制龍蛇蜒蚰 蝓制蜈蚣豈在大小 利鈍耶物畏其天耳蜀圖經所謂虎䑕即 䑕亦猬 中一種也孫愐云 䑕能飛食虎豹談藪云虎不敢 入山林而居草薄者畏木上有 鼠也䑕見虎過則 咆噪㧞毛投之虎必生蟲瘡潰爛至死 音 相近耳猬能制虎觀此益可徴矣今正其誤 皮修治 細剉炒 黒入藥 氣味苦平無毒 甄權曰甘有小毒得 酒良畏桔梗麥門冬 主治五痔隂蝕下血赤白五色血汁不止隂腫痛引 腰背酒煑殺之 本 經 療腹痛疝積燒灰酒服 别 録 治腸風 瀉血痔痛有頭多年不瘥炙末飲服方寸匕燒灰吹 鼻止衂血甚解一切藥力 藥 性 附方 舊五 新八 五痔下血 衍義云用猬皮合穿山甲等分 燒存性入肉豆蔲一半空腹熱 米飲服一錢妙作外臺用猬皮三指大熏黄如棗大 熟艾一錢穿地 坑調和取便熏之取口中有烟氣 為佳火氣稍盡即停三日將息更熏之三度永瘥勿 犯風冷羮臛將養切忌雞魚豬生冷二十日後補之 腸痔有蟲 猬皮燒末生油 和塗 肘后方 腸風下血 白刺猬皮一枚 銚内煿焦去皮 留刺木賊半兩炒黑為末每服 二錢熱酒調下 楊氏家藏方 蠱毒下血 猬皮燒末 水服方寸 匕當吐出毒 千金方 五色痢疾 猬皮燒灰酒服 二錢 壽域方 大腸脫肛 猬 皮 一斤燒磁石煆五錢桂心五錢為 末每服二錢米飲下 葉氏摘𤣥 塞鼻止衂 猬皮一 枚燒末 半錢綿裹塞 之 聖惠方 鼻中瘜肉 猬皮炙為末綿裹 塞之日三 千金 眼睫倒刺 蝟刺棗針白芷青黛等分為末隨左 右目㗜鼻中口含冷水 瑞竹堂方 反胃吐食 猬皮 燒灰 酒服或煑汁或五 味淹炙食 普濟 小兒驚啼 狀如物刺用猬皮三寸 燒末傅乳頭飲兒 子 母秘 録 猘犬傷人 蝟皮頭髪等分燒 灰水服 外臺方 肉氣味甘平無毒 藏器曰食之去骨誤食 令人瘦劣諸節漸小也 主治反胃 炙黄食之亦煑汁飲又主瘻 藏 器 炙食肥下焦理胃氣 令人能食 孟 詵 脂氣味同肉 詵曰可煑五金八 石伏雄黄柔鐵 主治腸風瀉血 日 華 溶 滴耳中治聾 藏 器 塗秃瘡疥癬殺蟲 時 珍 附方 新 一 虎爪傷人 刺猬脂日日傅 之内服香油 腦主治狼瘻 時 珍 心肝主治蟻瘻蜂瘻瘰癧惡瘡燒灰酒服一錢 時 珍 膽主治㸃目止淚化水塗痔瘡 時 珍 治鷹食病 宼宗 奭 附方 新 一 痘後風眼 發則兩臉紅爛眵淚用刺胃膽汁 用簮㸃入痒不可當二三次即愈 尤勝烏鴉膽也 董炳集騐方 獸之四 寓類怪類共八 種 内附九種 獼猴 類 證 釋名沐猴 史 記 為猴 説 文 胡孫 格古 論 王孫 柳 文 馬留 倦游 録 狙 時珍曰按班固白虎通云猴候也見人設食伏機則 慿高四望善於候者也猴好拭面如沐故謂之沐而 後人訛沐為母又訛母為獮愈訛愈失矣説文云為 字象母猴之形即沐猴也非牝也猴形似胡人故曰 胡孫莊子謂之狙養馬者厩中畜之能辟 馬病胡俗稱馬留云梵書謂之摩斯咤 集解 慎微曰獮猴有數種總名禺屬取色黄面赤尾 長者用人家養者不主病為其食雜物違本性 也按抱朴子云猴八百歲變為猨猨五百歲變為玃 玃千歲變為蟾蜍時珍曰猴處處深山有之狀似人 眼如愁胡而頰陷有嗛嗛音歉藏食處也腹無脾以 行消食尻無毛而尾短手足如人亦能𥪡行聲嗝嗝 若欬孕五月而生子生子多浴於澗其性躁動害物 畜之者使坐杙上鞭棓旬月乃馴也其類有數種小 而尾短者猴也似猴而多髯者豦也似猴而大者玃 也大而尾長赤目者禺也小而尾長仰鼻者狖也似 狖而大者果然也似狖而小者蒙頌也似狖而善躍 越者獑 也似猴而長臂者猨也似猨而金尾者狨 也似猨而大能食猨猴者獨 也不主病者並各以類附之 附録玃 音却時珍曰玃老猴也生蜀西徼外山中似 猴而大色蒼黒能人行善攫持人物又善顧 盻故謂之玃純牡無牝故又名玃父亦曰猳玃善攝 人婦女為偶生子又神異經云西方有獸名 大如 驢狀如猴善縁木純牝無牡群居要路執 男子合之而孕此亦玃類而牝牡相反者 豦 音據按 郭璞云 建平山中有之大如狗狀如猴黄黑色多髯鬛好奮 頭舉石擲人西山經云崇吾之山有獸焉狀如禺而 長臂善投名曰 舉父即此也 肉氣味酸平無毒主治諸風勞釀酒彌佳作脯食治 久瘧 慎 微 食之辟瘴疫 時 珍 發明 時珍曰異物志言南方以獮猴頭為鮓臨海志 言粤民喜啖猴頭羮又巴徼人捕猴塩藏火熏 食云 甚美 頭骨主治瘴瘧作湯浴小兒驚癎鬼魅寒熱 慎 微 附方 舊 一 鬼瘧 進退不定用胡孫頭骨一枚燒研空 心温酒服一錢臨發再服 聖惠方 手主治小兒驚癎口禁 愼 微 屎主治塗蜘蛛咬 愼 微 小兒臍風撮口及急驚風燒末 和生蜜少許灌之 時珍衛出心 鑑及 生方 皮 愼微曰治馬疫氣時珍曰馬經言馬厩畜母猴辟 馬瘟疫逐月有天癸流草上馬食之永無疾病矣 狨 戎松二音 拾遺 釋名猱 難逃切時珍曰狨毛柔長如絨可以藉可以 緝故謂之狨而猱字亦從柔也或云生於西 戎故從戎也猱古文作 象 形今呼長毛狗為猱取此象 集解 藏器曰狨生山南山谷中似猴而大毛長黄赤 色人將其皮作鞍褥時珍曰楊億談苑云狨出 川峽深山中其狀大小類猨長尾作金色俗名金線 狨輕㨗善縁木甚愛其尾人以藥矢射之中毒即自 齧其尾也宋時文武三品以 上許用狨座以其皮為褥也 附録猨 時珍曰猨善援引故謂之猨俗作猿産川廣 深山中似猴而長大其臂甚長能引氣故多 夀或言其通臂者誤矣臂骨作笛甚清亮其色有青 白𤣥黄緋數種其性静而仁慈好食果實其居多在 林木能越數丈著地即泄瀉死惟附子汁飲之可免 其行多群其鳴善啼一鳴三聲凄切入人肝脾范氏 桂海志云猨有金絲者黄色玉面者黑色及身面俱 黑者或云黄是牡黑是牝牝能嘯牡不能也王濟曰 詢記云廣人言猨初生毛黑而雄老則變黄潰去勢 囊轉雄為雌與黒者交而孕數百歲黄又變白也時 珍按此説與列子貐變化為猨莊子 獱狙以猨為雌之言相合必不妄也 獨 時珍曰獨似 猨而大其性 獨一鳴即止能食猨猴故諺曰獨一鳴而猨 散獨夫蓋取諸此或云即黄腰也又見虎下 肉及血氣味 缺 主治食之調五痔病久坐其皮亦良 藏 器 脂主治瘡疥塗之妙 同 上 果然 拾 遺 釋名禺 音 遇 狖 音又或 作貁 蜼 狖壘二音 或作 仙猴 時珍曰郭璞 云果然自呼 其名羅願云人捕其一則舉群啼而相赴雖殺之不 去也謂之果然以來之可必也大者為然為禺小者 為 為蜼南人名 仙猴俗作猓 集解 藏器曰案南州異物志云交州有果然獸其名 自呼狀大於猨其體不過三尺而尾長過頭鼻 孔向天雨則挂木上以尾塞鼻孔其毛長柔細滑白 質黒文如蒼鴨脇邊斑毛之狀集之為裘褥甚溫暖 爾雅蜼仰鼻而長尾即此也時珍曰果然仁獸也出 西南諸山中居樹上狀如猨白面黑頰多髯而毛采 斑斕尾長於身其末有岐雨則以岐塞鼻也喜群行 老者前少者後食相讓居相愛生相聚死相赴柳子 所謂仁讓孝慈者是也古者畫蜼為宗彛亦取其孝 讓而有智也或言猶豫之猶即狖也其性多疑見人 則登樹上下不一甚至奔觸破頭折脛故人 以比心疑不决者而俗呼駭愚為癡 也 附録蒙頌 時珍曰蒙頌一名蒙貴乃蜼之又小者 也紫黑色出交趾畜以捕䑕勝於貓貍 獑 猢 音慚胡許氏許文作 乃蝯蜼之屬黑身白腰 如帶手有長毛白色似握版之狀蜀地志云獑猢 似猴而甚㨗在樹上 歘然騰躍如飛鳥也 肉氣味鹹平無毒主治瘴瘧寒熱同五味煑臛食之 併坐其皮取效 藏 器 發明 時珍曰案鍾毓果然賦云似猴象猨黒頰青身 肉非佳品惟皮可珍而呂氏春秋云肉之美者 玃猱之炙亦性 各有不同耶 猩猩 本作狌音 生 綱目 釋名 時珍曰猩猩能言 而知來猶惺惺也 集解 時珍曰猩猩自爾雅逸周書以下數十説今參 集之云出哀牢夷及交趾封溪縣山谷中狀如 狗及獼猴黄毛如猨白耳如豕人面人足長髪頭顔 端正聲如兒啼亦如犬吠成羣伏行阮汧云封溪俚 人以酒及草屐置道側猩猩見即呼人祖先姓名罵 之而去頃復相與甞酒著屐因而被擒檻而養之將 烹則推其肥者泣而遣之西胡取其血染毛罽不黯 刺血必箠而問其數至一斗乃已又按禮記亦云猩 猩能言而郭義恭廣志云猩猩不能言山海經云猩 猩能知人言三説不同大抵猩猩畧似人形如猨猴 類耳縱使能言當若鸚䳇之屬亦不必盡如阮氏所 説也又羅願爾雅翼云古之説猩猩者如豕如狗如 猴今之説猩猩者與狒狒不相逺云如婦人被髪袒 足無膝群行遇人則手掩其形謂之野人據羅説則 似乎後世所謂野女野 婆者也豈即一物耶 附録野女 唐蒙博物志云日南有野女群行覓夫其 狀白色徧體無衣襦周宻齊東野語云野 婆出南丹州黄髪椎髻裸形跣足儼然若一媪也群 雌無牡上下山谷如飛猱自腰已下有皮盖膝每遇 男子必負去求合甞為健夫所殺死以手䕶腰間剖 之得印方寸瑩若蒼玉有文類符篆也時珍曰合此 二説與前阮氏羅氏之説觀之則野女似即猩猩矣 又雄䑕卵有文如符篆治烏腋下有鏡印則野婆之 印篆非異也亦當有 功用但人未知耳 肉氣味甘鹹温無毒主治食之不昧不飢令人善走 窮年無厭可以辟穀 時珍經出逸書 山海 水經 發明 時珍曰逸書言猩猩肉食之令人不昧其猩猩 可知矣古人以為珍味故荀子言猩猩能言笑 二足無毛而人啜其羮食其肉吕氏春秋 云肉之美者猩猩之唇獾獾之炙是矣 狒狒 音費 拾遺 釋名 與狒同 亦作 梟羊 山海 經 野人 方輿 志 人熊 時珍曰 爾雅作 狒説文作 從 從囟從内象形許愼云北人呼為 土螻今人呼為人熊按郭璞謂山都即狒狒稍似差 别抑名同 物異與 集解 藏器曰狒狒出西南夷爾雅云狒狒如人被髪 迅走食人山海經云梟羊人面長唇黒身有毛 反踵見人則笑笑則上唇掩目郭璞云交廣及南康 郡山中亦有此物大者長丈餘俗呼為山都宋建武 中獠人進雌雄二頭帝問土人丁鑾鑾曰其面似人 紅赤色毛似獼猴有尾能人言如鳥聲善知生死力 負千鈞反踵無膝睡則倚物獲人則先笑而後食之 獵人因以竹筒貰臂誘之俟其笑時抽手以錐釘其 唇着額候死而取之髪極長可為頭髲血堪染靴及 緋飲之使人見鬼也帝乃命工圖之時珍曰按方輿 志云狒狒西蜀及處州山中亦有之呼為人熊人亦 食其掌剥其皮閩中沙縣㓜山有之長丈餘逢人則 笑呼為山大人或曰野人及山魈也又鄧顯明南康 記云山都形如崑崙人通身生毛見人輙閉日開口 如笑好在深澗中翻石覓蟹食之珍按鄧氏所説與 北山經之山 述異記之山都永嘉記之山鬼神異 經之山 𤣥中記之山精海録雜事之山丈文字指 歸之旱魃搜神記之治鳥俱相類乃山怪也今並附 之以備 考證 附録山都 時珍曰任眆述異記云南康有神曰山都 形如人長二丈餘黒色赤目黄髪深山樹 中作窠狀如鳥卵高三尺餘内甚光彩體質輕虚以 鳥毛為褥二枚相連上雄下雌能變化隱形罕覩其 狀若木客山 猱之類也 山 時珍曰北山經云山 狀如犬而 人面善投見人則笑其行如風見 則天下 大風 木客 又曰幽明録云生南方山中頭靣語言 不全異人但手脚爪如鈎利居絶岩間 死亦殯殮能與人交易而不見其形也今 南方有鬼市亦類此又有木客鳥見禽部 山 又曰 東方 朔神異經云西方深山有人長丈餘袒身捕蝦蟹就 人火炙食之名曰山 其名自呼人犯之則發寒熟 盖鬼魅耳所在亦有之惟畏爆竹煏 聲劉義慶幽 明録云東昌縣山岩間有物如人長四五尺裸身被 髪髪長五六寸能作呼嘯聲不見其形每從澗中發 石取蝦蟹就火炙食永嘉記云安國縣有山鬼形如 人而一脚僅長一尺許好盗伐木入鹽炙石蟹食人 不敢犯之能令人病及焚居也𤣥中記云山精如人 一足長三四尺食山蟹夜出畫伏千歲蟾蜍能食之 抱朴子云山精形如小兒獨足向後夜喜犯人其名 曰魃呼其名則不能犯人白澤圖云山之精狀如鼓 色赤一足名曰䕫亦曰 文呼之可使取虎豹海録 雜事云嶺南有物一足反踵手足皆三指雄曰山丈 雌曰山姑能夜叩人門求物也神異記云南方有魃 一名旱母長二三尺祼形目在頂上行走如風見則 大旱遇者得之投溷中則旱除文字指歸云旱魃山 鬼也所居之處天不雨女魃入人家能竊物以出旱 魃入人家能竊物以歸時珍謹按諸説雖少有參差 大抵俱是怪類今俗所謂獨脚鬼者是也邇來處處 有之能隱形入人家淫亂致人成疾放火竊物大為 家害法術不能驅醫藥不能治呼為五通七郎諸神 而祀之盖未知其原如此盖備載之非但博聞而已 其曰呼其名則無害千歲蟾蜍能食之者非治法歟 引申觸類必有能制之者又有治鳥亦此類見禽部 精怪之屬甚夥皆為人害惟白澤圖𤣥中記抱朴子 酉陽雜俎諸書載之頗悉起居者亦不可不知然正 人君子則徳可勝 妖自不敢近也 肉氣味無毒主治作脯連脂薄割炙熱貼人癬疥能 引蟲出頻易取瘥 藏 器 罔兩 綱 目 集解 時珍曰罔兩一作魍魎又作方良周禮方相氏 執戈入壙以驅方良是矣罔兩好食亡者肝故 驅之其性畏虎柏故墓上樹石虎植柏國語云木石 之怪䕫罔兩水石之怪龍罔象即此述異記云秦時 陳倉人獵得獸若彘若羊逢二童子曰此名弗述又 名蝹在地下食死人腦但以柏揷其首則死此即罔 兩也雖於藥石無與而於死人則關故録之其方相 有四目若二目者為魌皆鬼物也古人設人像之昔 費長房識李娥藥丸用方相腦則 其物亦入辟邪方藥而法失傳矣 彭侯 綱 目 集解 時珍曰按白澤圖云木之精名曰彭侯狀如黒 狗無尾可烹食千歲之木有精曰賈朏狀如豚 食之味如狗搜神記云吳時敬叔伐大樟樹血出中 有物人靣狗身敬叔云此名彭侯乃烹而食之味如 狗 也 肉氣味甘酸温無毒主治食之辟邪令人志壯 白 澤 封 綱 目 集解 時珍曰按江隣幾雜志云徐積於廬州河次得 一小兒手無指無血懼而埋之此白澤圖所謂 封食之多力者也田九成西湖志云董表儀撤屋握 土得一肉塊術士云太歲也棄之亦無害及山海經 敦隅之山及開明南北東南海外並有視肉郭璞註 云聚肉形如牛肝有兩目食之無盡尋復生如舊也 此皆封類可食者但人不知耳又海中一種土肉正 黒長五寸大如小兒臂有腹無口目有三十足可炙 食此又蟲魚之 肉類乎封者也 夲草綱目卷五十一下
欽定四庫全書 本草綱目卷五十二目録 人部 李時珍曰神農本草人物惟髪髲一種所以别人於 物也後世方伎之士至於骨肉肌血咸稱為藥甚哉 不仁也今於此部凡經人用者皆不可遺惟無害於 義者則詳述之其慘忍邪穢者則畧之仍闢斷於各 條之下通計三十五種不復分類 舊本二十五種今 移五種入服器部 自玉石部 移入一種 神農本草經一種 梁陶𢎞 景註 名醫别録五種 梁陶𢎞 景註 唐本草一種 唐蘓 頌 本草拾遺八種 唐陳 藏器 日華本草二種 宋人 大明 開寳本草一種 宋馬 志 嘉祐本草四種 宋掌 禹錫 證類本草一種 宋唐 慎微 本草蒙詮一種 明陳 嘉謨 本草綱目一十三種 明李 時珍 附註 魏吳普本草 宋雷斆炮炙 李當之本録對 齊徐之才藥 孫思邈千金 唐孟詵食療 甄權藥性重註 蜀韓保昇 宋寇宗奭衍義 王好古湯液 元李杲法象 朱震亨補遺 明汪機㑹編 人之一 凡三十五種 内附 二種 髮髲 本經 亂髪 别録 頭垢 别録 耳塞 日華 膝垢 綱目 爪甲 綱目 牙齒 日華 人屎 别録 小兒胎屎 綱目 人尿 别録 溺白垽 唐本即 人中白 秋石 蒙筌 淋石 嘉祐 癖石 綱目 乳汁 别録 婦人月水 嘉祐 人血 拾遺 人精 嘉祐 口津唾 綱目 齒垽 嘉祐 人汗 綱目 眼淚 綱目 人氣 綱目 人魄 綱目 髭鬚 證類 隂毛 拾遺 人骨 拾遺 天靈葢 開寳 人胞 拾遺 胞衣水 拾遺 初生臍帶 拾遺 人勢 綱目 人胆 拾遺 人肉 拾遺 木乃伊 綱目 方民 綱目 人傀 綱目 右附方舊六十七新二百二十 本草綱目卷五十二目録
欽定四庫全書 本草綱目卷五十二 明 李時珍 撰 人之一 凡三十五種 内附二種 髪髲 音被 本經 釋名總 音總 甄權 髲髢 音剃亦作鬄曰李當之曰髪髲是 童男髪𢎞景 不知髪髲審是何 物髲字書記所無或作蒜字今人呼斑髪為蒜髪書 家亦呼亂髪為鬈恐即鬈也童男之理或未全明恭 曰此髪髲根也年久者用之神效字書無髪字即髪 字誤矣既有亂髪則髪髲去病用陳久者如船如敗 天翁蒲席皆此例也甄立言本草作總總赤髪也鬈 乃髪美貎有聲無質陶説非矣宗奭曰髪髲亂髪自 是兩等髪髲味苦即陳舊經年歳者加橘皮半夏取 陳者入藥更良之義今人謂之頭髲其亂髪條中自 無用髲之義二義甚明不必過搜索也時珍曰髪髲 乃剪髢下髪也亂髪乃梳櫛下髪也按許慎説文云 大人曰髠小兒曰髢顧野王玉篇云髲鬄也鬄髪髲 也二説甚明古者刑人鬄髪婦人以之被髻故謂之 髪髲周禮云王后夫人之服有以髪髢為首餙者是矣 又詩云鬒髪如雲不屑髢也甄權所謂髪總雷斆所謂 二十男子項心剪下髪者得之矣李當之以為童男髪 陶𢎞景以為鬈髪蘇恭以為髪根宗奭以為陳髪者並 誤且顧野王在蘇恭之前恭不知玉篇有髲字亦欠考 毛萇詩傳云被之僮僮被首餙也編髪為之即此髲也 修治 斆曰髪髲是男子二十已來無疾患顏貎紅白 於項心剪下髪者入丸藥膏中用先以苦參水 浸一宿漉出入瓶子以火煆赤放冷研用時珍曰今 人以皂莢水洗淨晒乾入礶固濟煆存性用亦良 氣味苦温無毒 别録 小寒 主治五癃關格不通利小便水 道療小兒驚大人痓仍自還神化 本 經 合雞子黄煎之 消為水療小兒驚熱百病 别 録 止血悶血運金瘡傷風 血痢入藥燒存性用煎膏長肉消瘀血 大 明 發明 韓保昇曰本經云自還神化李當之云神化之 事未見别方按異苑云人髪變為鱓魚神化之 異應此者也又藏器曰生人髪掛果樹上烏鳥不敢 來食其實又人逃走取其髪於緯車上却轉之則迷 亂不知所適此皆神化時珍曰髮者血之餘埋之土 中千年不朽煎之至枯復有液出誤食入腹變為癥 蟲煆治服餌令髪不白 此正神化之應驗也 附方 舊二 新四 石淋痛澀 髮髲燒存性研末每服用 一錢井水服之 肘后方 傷寒 黄病 髮髲燒研水服一寸 七日三 傷寒類要 胎衣不下 亂髮頭髮撩結 口中 真人方 小兒客忤 因見生人所致取來人𩕄上髪十莖㫁兒 衣帶少許合燒研末和乳飲兒即愈 千 金 方 急肚疼病 用本人頭髪三十根燒過酒服即以水 調芥子末封在臍内大汗如雨即安 談埜 翁方 瘭癌惡瘡 生髮灰米湯服二錢外以生髮灰三 分皂莢刺灰二分白芨一分為末乾 掺或以豬胆汁 調 直指方 亂髪 别録 釋名血餘 綱 目 人退 時珍曰頭上曰髪屬足少隂陽明 耳前曰鬂屬手足少陽目上曰眉 屬手足陽明唇上曰髭屬手陽明頦下曰鬚屬足少 陰陽明兩頰曰髯屬足少陽其經氣血盛則美而長 氣多血少則美而短氣少血多則少而惡氣血俱少 則其處不生氣血俱熱則黄而赤氣血俱衰則白而 落素問云腎之華在髮王氷註云腎主髓腦者髓之 海髮者腦之華腦减則髮素滑壽註云水出高原故 腎華在髮髮者血之餘血者水之類也今方家呼髮 為血餘盖本此義也龍木論謂之人退焉葉世傑草 木子云精之榮以鬚氣之榮以眉血之榮以髮類苑 云髪屬心稟火氣而上生鬚屬腎稟水氣而下生眉 屬肝稟木氣而側生故男子腎氣外行而有鬚女子 宦人則無鬚而眉髮不異也説雖不同亦各有理終 不若分經者為的劉安君云欲髮不落梳頭滿千遍 又云髮冝多梳齒冝數叩皆攝精益腦之理爾又崑 齋吳玉有白髮辨言髪之白雖有遲早老少皆不係 壽之修短由祖傳及隨事感應而已援引古今為証 亦自有理 文多不録 氣味苦微温無毒主治欬𠻳五淋大小便不通小兒 驚癎止血鼻衂燒灰吹之立已 别 録 燒灰療轉胞小便 不通赤白痢哽噎癰腫狐尿刺尸疰疔腫骨疽雜瘡 蘇 恭 消瘀血補隂甚㨗 震 亨 發明 時珍曰髪乃血餘故能治血病補隂療驚癎去 心竅之血劉君安以已髪合頭垢等分燒存性 每服豆許三丸名曰還精丹令頭不白又老唐方亦 用自己亂髮洗淨每一兩入川椒五十粒泥固入瓶 煆黑研末每空心酒服一錢令髮長黒此皆補隂之 驗也用椒者取其下逹爾 𢎞景曰俗中嫗母為小 兒作雞子煎用其父梳頭亂髮雜雞子 黄熬良乆得汁與兒服去痰熱療百病 附方 舊十六新 二十四 孩子熱瘡 亂髪一團如梨子大鷄子 黄十箇煮熟同干銚子内 熬至甚乾始有液出旋置盞中液盡為度用傅瘡上 即以苦参粉粉之神妙詳見雞子黄下 劉禹錫傳 信 方 小兒斑疹 髮灰飲服三錢 子母秘録 小兒斷臍 即用清油調 髮灰傅之不 可傷水臍濕 不乾亦傅之 小兒重舌 欲死者以亂髮灰半錢調傅 舌下不住用之 簡要濟衆 小兒燕口 兩角生瘡髮灰三錢 飲汁服 子母秘録 小兒吻瘡 髮灰和豬 脂塗之 聖惠 方 小兒驚啼 亂油髮燒研乳汁或 酒服少許良 千金 鼻血眩冐 欲死 者亂 髮燒研水服方寸匕 仍吹之 梅師方 鼻血不止 血餘燒灰吹之立止 永不發男用母髮女 用父髮香聖惠用亂髮灰一錢人中白 五分麝 少許為末㗜鼻名三竒散 肺疽吐血 髮 灰 一錢米醋二合白湯 一琖調服 三因方 欬嗽有血 小兒胎髮灰入麝香 少許酒下每箇作一 服男用女女用 男 朱氏集騐 齒縫出血 頭髮切入銚内炒存性 研掺之 華佗中藏經 肌 膚出血 胎髮燒灰傅之即止或 吹入鼻中 證治要訣 諸竅出血 頭髮敗㯶 陳蓮蓬並 燒灰等分每服三錢 木香湯下 聖惠方 上下諸血 或吐血或心衂或内 崩或舌上出血如簮 孔或鼻衂或小便出血並用亂髮 灰水服方寸匕一日三服 聖濟 無故遺血 亂髮及 爪甲燒 灰酒服方寸 匕 千金方 小便尿血 髮灰二錢醋湯 服 永類方 血淋苦痛 亂 髮 燒存性二錢入麝少 許米飲服 聖惠方 大便瀉血 血餘半兩燒灰雞冠 花栢葉各一兩為末 卧時酒服二錢來早以温酒 一盞投之一服見效 普濟 胎産便血 髮灰每飲服 二錢 昝殷 産 寶 女人漏血 亂髮洗浄燒研空心温 酒服一錢 婦人良方 月水不通 童男 童女 髮各三兩燒灰斑蝥二十一枚糯米炒黄麝香 一錢為末每服一錢食前熱薑酒下 普濟方 婦人 隂吹 胃氣下泄隂吹而正喧此穀氣之實也冝豬膏 髮煎導之用豬膏半斤亂髮鷄子大三枚和煎 髮消藥成矣分再服病從 小便中出也 張仲景方 女勞黄疸 因大熱大勞交 接後入水所致 身目俱黄發熱惡寒小腹滿急小便 難用膏髪煎治之即上方 肘后方 黄疸尿赤 亂髮 灰水 服一錢日三次 秘方也 肘后 大小便閉 亂髮灰三指撮㧞 半升水服 姚氏 乾霍亂 病 脹滿煩躁亂髮一團燒灰塩湯 二升和服取吐 十便良方 尸疰中惡 子母秘 錄用亂 髮如鷄子大燒研水服梧一方用亂髮灰半兩杏仁 半兩去皮尖研煉蜜丸 子大每温酒日下二三十 丸 破傷中風 亂髪如鷄子大無油器中熬焦黒研以 好酒一盞沃之入何首烏末二錢灌之 少頃再灌 本草衍義 沐髪中風 方同 上 令髪長黒 亂髪洗晒油煎 焦枯研末擦髮 良惠 聖 擦落耳鼻 頭髪瓶盛泥固煆過研末以擦落耳 鼻乘熱蘸髮灰綴定軟帛縳住勿令 動自生合也 經騐良方 聤耳出濃 亂髮裹杏仁末 塞之 聖惠方 吞髪在咽 取 自 己亂髮燒灰水服一 錢 延齡至寶方 蚣螫咬 頭髮燒 烟熏之 疔腫惡瘡 亂 髮 䑕屎等分燒灰針入 瘡内大良 聖惠方 瘡口不合 亂髮露蜂房蛇蜕皮 各燒存性一錢用温 酒食前調服神 妙 蘇沈良方 下疳濕瘡 髮灰一錢棗核七箇 燒研洗貼 心鑑 大風 癘瘡 用新竹筒十箇内裝黑豆一層頭髪一層至滿 以稻穅火盆内煨之候汁滴出以盞接承翎埽 瘡上數日即愈亦治諸 瘡 邵真人經騐方 頭垢 别 録 釋名梳上者名百齒霜 𢎞景曰術云頭垢浮針以肥 膩故耳今當用悦澤人者其 垢可 丸也 氣味鹹苦温有毒 主治淋閉不通 别 録 療噎疾酸漿煎膏用之立愈又治 勞復 𢎞 景 中蠱毒蕈毒米飲或酒化下並取吐為度 大 明 附方 舊九新 十五 天行勞復 含頭垢棗核大 一枚良 類要 預防勞復 傷 寒 初愈欲令不勞復者頭垢燒研水 丸梧子大飲服一丸 外臺秘要 頭身俱痛 煩悶者 頭垢豆 許水服囊盛蒸 豆熨之 肘后 小兒霍亂 梳垢水 服少許 小兒哭疰 方同 上 百 邪鬼魅 方同上 並千金 婦人吹乳 百齒霜以無根水丸梧子 大每服三丸食後屋上倒 流水下隨左右暖卧取汁甚效或以胡椒七粒 同百齒霜和丸熱酒下得汗立愈 衛生寶鑑 婦人 乳癤 酒下梳垢五 丸即退消 婦人足瘡 經年不愈名裙風瘡用 男子頭垢桐油調作隔 紙膏帖之 並簡便 臁脛生瘡 頭垢枯礬研匀豬 膽調傅 壽域方 下疳濕瘡 蠶 繭 盛頭垢再以一繭合定煆 紅出火毒研搽 楊氏 小兒𦂳唇 頭垢塗之 肘后方 菜毒 脯毒 凡野菜諸脯肉馬肝馬肉毒以頭垢棗核大含 之嚥汁能起死人或白湯下亦可 小品方 自死肉毒 故頭巾中垢一 錢熱水服取吐 猘犬毒人 頭垢蝟皮等分 燒灰水服一盃 口噤者灌之瘡犬咬人瘡重發者以 頭垢少許納 中用熱牛屎封之 諸蛇毒人 梳垢 一團 尿和傅上仍炙梳出 汗熨之 並千金方 蜈蚣螫人 頭垢苦参末酒 調傅之 篋中 蜂蠆 螫人 頭垢 封之 蟲蟻螫人 同上簡 並集 竹木刺肉 不出頭垢塗 之即出 劉 涓 子 飛絲入目 頭上白屑少許揩之 即出 物類相感志 赤目腫痛 頭垢一 芥子納 入取淚 摘𤣥方 噫吐酸漿 漿水煎頭垢豆許服 一盃效 普濟方 耳塞 日 華 釋名耳垢 綱 目 腦膏 日 華 泥丸脂 時珍曰修真指南云腎 氣從脾右畔上入於耳 化為耳塞耳者腎之竅也腎氣通 則無塞塞則氣不通故謂之塞 氣味鹹苦温有毒 主治顛狂鬼神及嗜酒 大 明 蛇蟲蜈蚣螫者塗之良 時 珍 附方 新 六 蛇蟲螫傷 人耳垢蚯蚓屎和塗出 盡黄水立愈 壽域方 破傷中風 用病人耳中膜并刮爪甲上末唾 調塗瘡口立效 儒門事親方 抓瘡傷水 腫痛難 忍者以 耳垢封之一夕水盡出而愈鄭 師甫云予常病此一丐傳此方 疔疽惡瘡 生人腦即 耳塞也鹽 泥等分研匀以蒲公英汁和 作小餅封之大有效 聖惠 一切目疾 耳塞晒乾每 以粟許夜夜 㸃之方 聖惠 小兒夜啼 驚熱用人耳塞石蓮心人参各五 分乳香二分燈花一字丹砂一分 為末每薄荷湯 下五分 普濟 膝頭垢 綱 目 主治唇𦂳瘡以綿裹燒研傅之 外 臺 爪甲 綱 目 釋名筋退 時珍曰爪甲者筋之餘膽之外候也靈樞 經云用應爪爪厚色黄者膽厚爪薄色紅 者膽薄爪堅色青者膽急爪耎色赤者膽 緩爪直色白者膽直爪惡色黑者膽結 氣味甘鹹無毒 主治鼻衂細刮㗜之立愈衆人甲亦可 宗 奭 催生下胞 衣利小便治尿血及隂陽易病破傷中風去目瞖 時 珍 懐妊婦人爪甲取末㸃目去瞖障 藏 器 附方 舊三十 新二十 斬三尸法 太上𤣥科云常以庚辰日去 手爪甲午日去足爪每年七 月十六日將爪甲燒灰和水服之三尸九蟲皆滅名 曰斬三尸 一云甲寅日三尸遊兩手剪去手爪甲 甲午日三尸遊兩 足剪去足爪甲 消除脚氣 每寅日割手足甲少侵 肉去脚氣 外臺秘要 破傷中風 手足十指甲香油炒研熱酒調呷服之汁 出便好 普濟治破傷風手足顫掉搐揺 不已用人手足指甲燒存性六錢薑制南星 獨活丹砂各二錢為末分作二服酒下立效 隂陽易 病 用手足爪甲二十片中衣襠一片燒 灰分三服温酒下男用女女用男 小兒腹脹 父 母 指爪甲燒𫝊乳 上飲之 千金 小便轉胞 自取爪甲 燒灰水服 男女淋疾 同上 並 肘 后 小便尿血 人指甲半錢頭髪一錢半燒研末 每服一錢空心温酒下 聖濟録 妊婦 尿血 取夫指甲燒灰 酒服 千金方 胞衣不下 取本婦手足爪甲燒 灰酒服即令有力婦 人抱起將竹筒於 胷前趕下 聖惠 諸痔腫痛 蠶繭内入男子指甲令 滿外用童子頂髮纒裹 燒存性研末蜜調傅之仍日日吞牛 膽制過槐子甚效 萬表積善堂方 針刺入肉 凡針 折入 肉及竹木刺者刮人指甲末用酸 棗擣爛塗之次日定出 聖惠方 飛絲入目 刮爪甲 末同津 液㸃之其絲自聚㧞 出也 危氏得效方 物入目中 左手爪甲刀刮屑末 燈草蘸㸃瞖上三次 即出 也 癍痘生瞖 一切目疾 並以木賊擦取爪甲末 同朱砂末等分研匀以 露水捜丸芥子大每以 一粒㸃入目内 聖惠 目花生瞖 刀刮爪甲細末和 乳㸃之 集簡方 目生珠管 手爪甲燒灰貝齒燒灰龍骨各半 兩為末日㸃三四次 聖惠方 積年瀉 血 百藥不效用人指甲炒焦麝香各二錢半乾薑炮 三兩白礬枯過敗皮巾燒灰各一兩為末每粥飲 一錢日二服 聖濟總録 鼻出衂血 刀刮指甲細末吹之 即止試騐 簡便方 牙齒 日 華 釋名 時珍曰兩旁曰牙當中曰齒腎主骨齒者骨之 餘也女子七月齒生七歲齒齔三七腎氣平而 真牙生七七腎氣衰齒稿髮素男子八月齒生八歲 齒齠三八腎氣平而真牙生五八腎氣衰齒稿髮墮 錢乙云小兒變蒸蜕齒如花之易苖不 及三十六齒者由蒸之不及其數也 氣味甘鹹熱有毒主治除勞治瘧蠱毒氣入藥燒用 藏 器 治乳癰未潰痘瘡倒黶 時 珍 發明 時珍曰近世用人牙治痘瘡䧟伏稱為神品然 一㮣用之貽害不淺夫齒者腎之標骨之餘也 痘瘡則毒自腎出方長之際外為風寒穢氣所冐腠 理閉塞血澁不行毒不能出或變黑倒黶宜用此物 以酒麝逹之竄入腎經發出毒氣使熱令復行而瘡 自紅活盖刼劑也若伏毒在心昏冐不省人事及氣 虚色白痒塌不能作膿熱疿紫泡之證止冝觧毒補 虛茍誤用此則欝悶聲啞反成不救可不慎哉高武 痘疹管見云左仲恕言變黑歸腎者宜用 人牙散夫既歸腎矣人牙豈能復治之乎 附方 舊一 新七 痘瘡倒黶 錢氏小兒方用人牙燒存性入 麝香少許温酒服半錢 聞人 規痘疹論云人牙散治痘瘡方出風寒外襲或變黒 或青紫此倒黶也宜温肌發散使熱氣復行而斑自 出用人齒脫落者不拘多少瓦罐固濟煆過出火毒 研末出不快而黑䧟者獖豬血調下一錢因服凉藥 血澀倒䧟者入麝香温酒服之其效如神水無價散 用人牙貓牙豬牙犬牙等分火煆研末蜜 調服一 字 乳癰未潰 人牙齒燒研酥調 貼之 肘後方 五般聤耳 出膿血水 人牙燒存 性麝香少許為末吹之 名佛牙散 普濟方 漏瘡惡瘡 乾水生肌用人牙 灰油髮灰雄鷄肉 金灰各等分為末入麝香輕 粉少許油調傅之 直指方 隂疽不發 頭凹況黯不 疼無熱服内 補散不起必用人牙煆過穿山甲炙各一分為末分 作兩服用當歸麻黄煎酒下外以薑汁和麵傅之 又方川烏頭硫黄人牙煆過為 末酒服亦妙 楊仁齋直指方 人屎 别 録 附人中黄 釋名人糞 别 録 大便 時珍曰屎糞乃糟粕所 化故字從米㑹意也 氣味苦寒無毒主治時行大熱狂走解諸毒𢷬末沸 湯沃服之 别 録 傷寒熱毒水漬飲之彌善新者封丁腫 一日根爛 蘓 恭 骨蒸勞復癰腫發背瘡漏痘瘡不起 時 珍 糞清釋名黄龍湯 𢎞 景 還元水 菽園 記 人中黄 𢎞景曰近 城市人以 空罌塞口納糞中積年得汁甚黑而苦名為黄龍湯 療瘟病埀死者皆瘥大明曰臘月截淡竹去青皮浸 渗取汁治天行熱疾中毒名糞清浸皂莢甘蔗治天 行熱疾名人中黄震亨曰人中黄以竹筒入甘草末 於内竹木塞兩頭冬月浸糞缸中立春取出懸風處 隂乾破竹取草晒乾用汪機曰用粽皮綿紙上鋪黄 土澆糞汁淋土上濾取清汁入新甕内椀覆定埋土 中一年取出清若泉水全無穢氣年乆者彌佳比竹 筒渗法 更妙 主治天行熱狂熱疾中毒蕈毒惡瘡 大 明 熱毒 濕毒大解五臓實熱飯和作丸清痰消食積降隂火 震 亨 附方 舊十三 新二十 勞復食復 人屎燒灰酒服方 寸匕 千金方 熱病發狂 奔走似癲如見鬼神乆不得汗及不知人事者以人 中黄入大礶内以泥固濟煆半日去火毒研末新汲 水服三錢未退 再服 斗門方 大熱狂渇 乾陳人屎為末於隂地淨 黄土中作五六寸小坑將 末三兩匙於坑中以新汲水調匀良乆澄清細 細與飲即觧世俗謂之地清 㓂宗奭衍義 勞極 骨蒸 亦名伏運傳尸此方甚騐用人屎小便各一升 新粟米飯五升六月六日麴半餅以缾盛封宻 室中二七日並消亦無惡氣每旦服一 合午再服之神效 張文仲備急方 骨蒸熱勞 取 人 屎乾者燒令外黑納水中澄清每旦服一小升薄晚 服童便一小升以瘥為度既常服可就作坑燒屎三 升夜以水三升漬之稍稍减服此方 神妙非其人莫浪傳之 外臺秘要 嘔血吐痰 心煩 骨蒸 者人中黄為末每服三錢茜根汁 竹瀝姜汁和匀服之 丹溪心法 鼻衂不止 人屎尖 燒灰水 服一二錢并吹 鼻中 千金方 噎膈反胃 諸藥不效真阿魏一錢野 外乾人屎三錢為末五更 以薑片蘸食能起死人乃 趙王囦方也 永類鈐方 噎食不下 人屎入蘿蔔内 火煆三炷香取 研每服三分黄酒下 三服效 海上名方 痘瘡不起 儒門事親治痘瘡倒 黶及灰白下䧟用童 子糞乾者新瓦煆過每一兩入龍腦一分研匀每服 半錢至一錢蜜水調下 四靈無價散治痘瘡黑䧟 腹脹危篤者此為刼劑用人糞猫糞豬糞犬糞等分 臘月初旬收埋高燥黄土窖内至臘八日取出炒罐 盛之塩泥固濟炭火煆令烟盡為度取出為末入麝 香少許研匀瓷器宻封收之一歲一字二歲半錢三 歲一錢蜜水調下湏更瘡起此乃 以毒攻毒用火化者從治之義也 發背欲死 燒屎灰 醋和傅 之乾即易 肘后方 一切癰腫 未潰用乾人屎末麝香各半錢 研匀以豆大津調貼頭外以醋 麵作錢䕶之膿潰 去藥 宗奭衍義 丁腫初起 刮破以熱屎尖傅之乾 即易不過十五遍即根 出立瘥 千金 五色丹毒 黄龍湯飲二合并 塗之良 千金方 九漏有蟲 乾人 屎乾 牛屎隔綿貼之蟲聞其氣即出 若痒則易之蟲盡乃止 千金 疳蝕口鼻 唇頰穿者 綿裹人屎 貼之必有蟲出 十便良方 小兒唇緊 人屎灰傅之 崔知悌方 小兒隂瘡 人 屎 灰傅之要 外臺秘 産後隂脫 人屎炒赤為末酒服方 寸匕日二服 千金方 鬼䑛頭 瘡 取小兒糞和臘豬 脂𫝊之 千金方 金瘡腸出 乾人屎末粉之 即入 千金方 鍼瘡 血出 不止用人屎燒研 傅之 千金方 馬血入瘡 腫痛用人糞一鷄 子大服之并塗之 金千 方 毒蛇咬螫 人屎厚封之 即消 千金 蠱毒百毒 及諸熱毒時 氣熱病口鼻 出血用人屎尖七枚燒灰水調頓服温覆取 汗即愈勿輕此方神騐者也 外臺秘要 諸毒卒 惡 熱悶欲死者新糞汁水和服或乾 者燒末漬汁飲名破棺湯 蘇恭 解藥箭毒 毒箭 有三 種交廣夷人用焦銅作箭鏃嶺北諸處以蛇毒螫物 汁著筒中潰箭鏃此二種纔傷皮肉便洪膿沸爛而 死若中之便飲汁并塗之惟此最妙又一種用 射菵煎塗箭鏃亦宜此方 姚僧坦集騐方 野葛 芋毒 山中毒菌 欲死者並飲糞汁一 升即活 肘后方 漏肉脯毒 人 屎 燒灰酒服方寸 匕 肘后方 惡犬咬傷 左盤龍即人屎也厚封之 数日即愈 藺氏經騐方 心腹急痛 欲死用人屎同蜜擂匀 新汲水化下 生生編 小兒胎屎 綱 目 主治惡瘡食 肉除面印字一月即瘥 藏 器 治小兒鬼 䑛頭燒灰和臘豬脂塗之 時 珍 人尿 奴弔切亦作 溺 别録 釋名溲 素 問 小便 素 問 輪廻酒 綱 目 還元湯 時珍曰尿從尸 从水㑹意也方 家謂之輪廻酒還元湯隠語也飲入於胃遊溢精氣 上輪於脾脾氣散精上歸於肺通調水道下輸膀胱 水道者䦨門也主分泌水穀糟粕入於大腸水汁渗 入膀胱膀胱者州都之官津液之府氣化則能出矣 陰陽應象論云清陽為天濁隂為地地氣上為 雲天氣下為雨故清陽出上竅濁隂出下竅 氣味鹹寒無毒主治寒熱頭痛温氣童男者尤良 别 録 主久𠻳上氣失聲及癥積滿腹 蘓 恭 明目益聲潤肌膚 利大腸推陳致新去欬嗽肺痿鬼氣痓病停久者服 之佳恐冷則和熱湯服 藏 器 止勞渇潤心肺療血悶熱 狂撲損瘀血在内運絶止吐血鼻衂皮膚皴裂難産 胎衣不下蛇犬咬 大 明 滋隂降火甚速 震 亨 殺蟲解毒療 瘧中暍 時 珍 發明 𢎞景曰若人初得頭痛直飲人尿數升亦多愈 合葱豉作湯服彌佳宗奭曰人溺湏童子者佳 産後温飲一盃壓下敗血惡物有飲過七日者過多 恐乆遠血臟寒令人發帶病人亦不覺若氣血虚無 熱者尤不宜多服此物性寒故熱勞方中用之震亨 曰小便降火甚速常見一老婦年逾八十貎似四十 詢其故常有惡病人教服人尿四十餘年矣且老徤 無他病而何謂之性寒不宜多服耶凡隂虚火動熱 蒸如燎服藥無益者非小便不能除時珍曰小便性 温不寒飲之入胃隨脾之氣上歸於肺下通水道而 入膀胱乃其舊路也故能治肺病引火下行凡人精 氣清者為血濁者為氣濁之清者為津液清之濁者 為小便小便與血同類也故其味鹹而走血治諸血 病也按褚澄遺書云人喉有竅則欬血殺人喉不停 物毫髮必欬血既渗入愈渗愈欬愈欬愈㵕惟飲溲 溺則百不一死若服寒凉則百不一生又吳球諸証 辨疑云諸虛吐衂咯血湏用童子小便其效甚速盖 溲溺滋隂降火消瘀血止吐衂諸血但取十二歲以 下童子絶其烹炮鹹酸多與米飲以助水道每用一 盞入薑汁或韭汁二三㸃徐徐服之日進二三服寒 天則重湯温服乆自有效也又成無已云傷寒少隂 證下利不止厥逆無脉乾嘔欲飲水者加人尿豬膽 汁鹹苦寒物於白通湯薑附藥 中其氣相從可去格拒之患也 附方 舊七新 三十八 頭痛至極 童便一盞豉心半合同煎 至五分温服 聖濟總録 熱 病咽痛 童便三合含之 即止 聖惠方 骨蒸發熱 三歲童便五升煎 取一升以蜜三匙 和之每服二碗半日更服此後常取自己小便服之 輕者二十日重者五十日瘥二十日後當有蟲如蚰 蜒在身常出十步内聞病人小便臭者瘥也台 州月仙觀道士張病此自服神騐 孟詵必效 男婦 怯証 男用童女便女用童男便斬頭去尾日 進二次乾燒餅壓之月餘全愈 聖惠 久嗽涕 唾 肺痿時時寒熱頰赤氣急用童便去頭尾少許五 合取大粉甘草一寸四破浸之露一夜去甘草平 旦頓服或入甘草末一錢同服亦可一日 一劑童子忌食五辛熱物 姚僧坦集騐 肺痿欬嗽 鬼氣疰病 停叉臭溺日日温 服之 集騐方 吐血鼻洪 人溺薑汁 和匀服一 升子日 華 齒縫衂血 童便温熱含之 立止 聖惠方 消渇重者 衆人溺 坑中水 取一盞服之勿令病人 知三度瘥 聖惠方 癥積滿腹 諸藥不瘥者人溺 一服一升下血片 塊二十日即出 也 蘓恭本草 絞腸沙痛 童子小便服之 即止 聖惠方 卒然腹痛 令人騎其腹溺 臍中 肘后方 下痢休息 杏仁去皮麫炒研以猪肝 一具切片水洗血淨置淨 鍋中一重肝一重杏仁鋪盡以童便二 升同煎乾放冷任意食之 聖惠方 瘧疾渇甚 童 便 和蜜煎沸頓 服 簡便方 瘴癘諸瘧 無問新乆童便一升入白蜜 二匙攪去白沫頓服取吐碧 緑痰出為妙若不然 終不除也 聖惠 中暍昏悶 夏月人在途中熱死 急移隂處就掬道上 熱土擁臍上作窩令人溺滿暖氣透臍即甦乃服地 漿蒜水等藥 林億云此法出自張仲景其意殊絶 非常情所能及本草所能關實救急之大術也盖 臍乃命蒂暑暍傷氣温臍所以接其元氣之意 中 惡不醒 令人尿其面上即甦此 扁鵲法也 肘后方 三十年癎 一切氣 塊 宿冷惡病 苦参二斤童子小便一斗二升煎取 六升和糯米及麵如常法作酒服但 腹中諸疾皆治酒放二三年 不壞多作救人神效 聖惠 金瘡中風 自己小便日 洗二三次不 妨入水 聖惠 金瘡血出 不止飲人尿五 升 千金方 打傷瘀血 攻心者 人尿煎 服一升日服 蘇恭本草 折傷跌撲 童便入少酒飲之推陳致新 其功甚大 薛已云予在居 庸見覆車被傷七人仆地呻吟俱令嚾此皆得無事 凡一切傷損不問壯弱及有無瘀血俱宜服此若脇 脹或作痛或發熱煩燥口渴惟服此一甌勝似他藥 他藥雖效恐無瘀血反致誤人童便不動臟腑不傷 氣血萬無一失軍中多用 此屢試有騐 外科發揮 杖瘡腫毒 服童便良 千金方 火燒 悶絶 不省人事者新尿頓服 二三升良 千金方 刺在肉中 温小便漬 之 千金 人 咬手指 瓶盛熱尿浸一夜 即愈 通變要法 蛇犬咬傷 日華子云以熱 尿淋患處 千 金方治蝮蛇傷人令 婦人尿於瘡上良 蛇纒人足 就令尿之便 觧 肘后方 蜂蠆螫 傷 人尿洗之 肘后方 蜘蛛咬毒 乆臭人溺於大甕中坐浸仍 取烏鷄屎炒浸酒服之不爾 恐毒殺人草 陳藏器本 百蟲入耳 小便少少滴 入 聖惠方 勞聾已久 童子 小便 乘熱少少頻滴 之 聖惠方 赤目腫痛 自已小便乘熱抹洗即閉 目少頃此以真氣退去邪 熱也方 普濟 腋下狐臭 自己小便乘熱洗兩腋下日 洗数次乆則自愈 集簡方 傷胎 血結 心腹痛取童子小便日 服二升良 楊氏産乳 子死腹中 以夫尿二升 煮沸飲之 千金 方 中土菌毒 合口椒毒 人尿飲之 肘后方 解諸菜毒 小 兒 尿和乳汁服二 升 海上方 催生下胞 人溺一升入葱薑各一分 煎二三沸熱飲便下 日 華子 本草 痔瘡腫痛 用熱童尿入礬三分洗之 一日二三次效 救急方 溺白垽 音魚覲切 唐本草 釋名人中白 時珍曰滓淀為垽此乃人溺澄下白垽 也以風日乆乾者為良入藥並以瓦煆 過 用 氣味鹹平無毒 大明 曰凉 主治鼻衂湯火灼瘡 唐 本 燒研主 惡瘡 蘓 恭 治傳尸熱勞肺痿心膈熱羸瘦渇疾 大 明 降火 消瘀血治咽喉口齒生瘡疳䘌諸竅出血肌膚汗血 時 珍 發明 震亨曰人中白能㵼肝火三焦火並膀胱火從 小便中出盖膀胱乃此物之故道也時珍曰人 中白降相火消瘀血盖鹹能潤下走血故也今人病 口舌諸瘡用之有效降火之騐也張果醫説云李士 常苦鼻衂僅存喘息張思順用人中白散即時血止 又延陵鎭官魯棠鼻血如傾白衣變紅頭空空然張 潤之用人中白藥治之即止 並不再作此皆散血之騐也 附方 舊一新 十四 大衂久衂 人中白一團鷄子大綿五兩 燒研每服二錢温水服 聖 惠 方 諸竅出血 方同 上 鼻衂不止 五七日不住者人中白 新瓦煏乾入麝香少許 温酒調服立 効 經騐方 膚出汗血 方同 上 偏正頭痛 人中白地龍 炒等分為末 羊膽汁丸芥子大每新汲水化一丸 注鼻中畜之名一滴金 普濟方 水氣腫滿 人尿 煎令 可丸每服一小豆大 日三服 千金方 脚氣成漏 跟有一孔深半寸許 其痛異常用人中白 煆有水出滴入瘡口 戴原禮證治要訣 小兒霍亂 尿滓末乳上服 之良 千金方 鼻中 息肉 人中白瓦焙每温湯服 一錢 朱氏集騐方 痘瘡倒陷 臘月收人中 白火煆為末 温水服三錢䧟者 自出 儒門事親 口舌生瘡 溺桶垽七分枯礬三分 研匀有涎拭去数次即 愈方集 簡 小兒口疳 人中白煆黄蘗蜜炙焦為末等分 入氷片少許以青皮拭净掺之累 效騐陸氏 經 方 走馬牙疳 以小便盆内白屑取下入瓷瓶 内鹽泥固濟煆紅研末入麝香 少許貼之此汴梁李提領方也香又方用婦人尿桶 中白垢火煆一錢銅緑三分麝 一分和匀貼之尤 有神 效 痘疹煩熱 人中白或老糞缸白垢洗淨研末每 白湯或酒服二錢 痘疹便覧方 秋石 䝉 筌 釋名秋氷 時珍曰淮南子丹成號曰秋石言其色白 質堅也近人以人中白煉成白質亦名秋 石言其亦出於精氣之餘也再加升打其精緻者謂 之秋氷此盖倣海水煎鹽之義方士亦以鹽入爐火 煆成僞者宜辨之嘉謨曰秋石湏秋月取童子溺每 缸入石膏末七錢桑條攪澄定傾去清液如此二三 次乃入秋露水一桶攪澄如此数次滓穢滌淨鹹味 减除以重紙鋪灰上晒乾完全取起輕清在上者為 秋石重濁在下者刮去古人立名實本此義男用童 女溺女用童男溺亦一隂一陽之道也世醫不取秋 時雜收人溺但以皂莢水澄晒為隂煉煆為陽煉盡 失於道何合於名媒利敗人安能應病况經火煉性 却變 温耶 氣味鹹温無毒主治虚勞冷疾小便遺數漏精白濁 時 珍 滋腎水養丹田返本還元歸根復命安五臟潤三 焦消痰欬退骨蒸軟堅塊明目清心延年益夀 嘉 謨 發明 時珍曰古人惟取人中白人尿治病取其散血 滋隂降火殺蟲觧毒之功也王公貴人惡其不 潔方士遂以人中白設法煆煉治為秋石葉夢得水 雲錄極稱隂陽二煉之妙而𤨏碎録乃云秋石味鹹 走血使水不制火乆服令人成渴疾盖此物既經煆 煉其氣近温服者多是淫慾之人藉此放肆虚陽妄 作真水愈涸安得不渴耶况甚則加以陽藥助其邪 火乎惟丹田虚冷者服之可耳觀病淋者水虚火極 則煎熬成沙成石小便之 煉成秋石與此一理也 附方 新十 二 秋石還元丹 乆服去百病强骨髓補精血 開心益志補暖下元悦色進 食乆則臍下常如火暖諸般冷疾皆愈乆年冷勞虚 憊者服之亦壯盛其法以男子小便十石更多尤妙 先搘大鍋一口於空室内上用深瓦甑接鍋口以紙 筋杵石灰泥甑縫并鍋口勿令通風候乾下小便約 鍋中七八分以來竈下用熖火煮之若湧出即少少 添冷小便候煎乾即人中白也入好礶子内如法固 濟入炭爐中煆之旋取二三兩再研如粉煮棗瓤和 丸如緑豆大每服五七丸漸加至十五丸空心温酒 或塩湯下其藥常要近火或時復養火 三五日則功效更大也 經騐良方 隂陽二鍊丹 世之鍊秋石者但得火鍊一法此藥湏兼隂陽二煉 方為至藥火煉乃陽中之隂得火而凝入水則釋歸 於無體盖質去味存此離中之虚也水煉乃隂中之 陽得水而凝遇曝而潤千歲不變味去質留此坎中 之實也二物皆出於心腎二臟而流於小腸水火螣 蛇𤣥武正氣外假天地之水火凝而為體服之還補 太陽相火二臟實為養命之本空心服陽煉日午服 隂煉此法極省力與常法功用不侔乆疾服之皆愈 有人得瘦疾且嗽諸方不效服此即瘳有人病顚腹 鼓日乆加喘滿埀困亦服此而安也 陽煉法用人 尿十餘石各用桶盛每石入皂莢汁一碗竹杖急攪 百千下候澄去清留垽併作一桶如前攪澄取濃汁 一二斗濾淨入鍋熬乾刮下擣細再以清湯煮化筲 箕鋪紙淋過再熬如此数次直待色白如雪方止用 沙盒固濟火煆成質傾出如藥未成更煆一二次候 色如瑩玉細研入砂盒内固濟頂火養七畫夜取出 攤土上去火毒為末棗膏丸梧子大每空心温酒下 三十丸 隂煉法用人尿四五石以大缸盛入新水 一半攪千回澄定去清留垽又入新水攪澄直候無 臭氣澄下如膩粉方以曝乾刮下再研以男兒乳和 如膏烈日晒乾盖假太陽真氣也如此九度為末棗 膏和丸梧子大每午日温酒下三十丸 葉石林水 雲 録 秋氷乳粉丸 固元陽壯筋骨延年不老却百病用 秋氷五錢頭生男乳晒粉五錢頭生 女乳晒粉五錢乳香二錢五分麋香一分為末煉蜜 丸芡子大金箔為衣烏金紙包黄蠟匱收勿令洩氣 每月用乳汁化服一丸仍日飲乳汁助之火秋氷法 用童男童女尿垽各一桶入大鍋内桑柴 熬乾刮 下入河水一桶攪化隔紙淋過復熬刮下再以水淋 鍊之如此七次其色如霜或有一斤入礶内上用鉄 燈盞盖定鹽泥固濟升打三炷香㸔秋石色白如玉 再研再如前升打燈盞上用水徐徐擦之不可多多 則不結不可少少則不升自辰至未退火冷定其盞 上升起者為秋氷味淡而香乃秋石之精英也服之 滋腎水固元陽降痰火其不升者即尋常秋石也味 鹹苦蘸肉食之亦有小補 楊氏頥貞堂經騐方 直指秋石丸 治濁氣干清精散而成膏淋黄白赤黯 如肥膏蜜油之狀用秋石鹿角膠炒桑 螵蛸炙各半兩白茯苓一兩為末糕糊丸梧 子大每服五十丸人参湯下 仁齋直指方 秋石交 感丹 治白濁遺精秋石一兩白茯苓五錢兎絲子炒 五錢為末用百沸湯一盞井華水一盞煮糊丸 梧子大每服一百丸鹽 湯下 鄭氏家傳方 秋石四精丸 治思慮色欲過 度損傷心氣遺 精小便数秋石白茯苓各四兩蓮肉芡實各二兩為 末蒸棗肉和丸梧子大每空心鹽湯下三十丸 永 類鈐 方 秋石五精丸 常服補益秋石一兩蓮肉六兩真 川椒紅五錢小茴香五錢白茯苓 二兩為末棗肉和丸梧子大每服三十丸鹽湯温酒 空心下 秋石法用童男童女潔淨無體氣疾病者 沭浴更衣各聚一石用潔淨飲食及鹽湯與之忌葱 蒜韭薑辛䍶羶腥之物待尿滿缸以水攪澄取人中 白各用陽城瓦礶鹽泥固濟鍼線札定打火一炷香 連換鐵線打七火然後以男女者秤匀和作一處研 開以河水化之隔紙七層濾過仍熬成秋石其色雪 白用潔淨香濃乳汁和成日晒夜露但乾即添乳汁 取日精月華四十九日数足收 貯配藥 劉氏保壽堂經騐方 腫脹忌鹽 只以秋石 拌飲食得 腫脹消以鹽入礶煆過 少少用之 摘𤣥方 赤白帶下 真秋石研末蒸棗 肉擣丸梧子大每 服六十丸空心醋 湯下 摘𤣥方 噎食反胃 秋石每用一錢白湯 下妙 醫方摘要 服 丹發熱 有人服伏火丹藥多腦後生瘡熱氣冉冉而 上一道人教炙風市数十壯而愈仍時復作 又教以隂煉秋石用大豆黄卷煎湯下 遂愈和其隂陽也 王清明餘話方 淋石 宋嘉 祐 校正 自玉石部 移入此 集解 藏器曰此是患石淋人溺中出者正如小石收 之為用時珍曰此是淫慾之人精氣欝結隂火 煎熬遂成堅質正如滚水結鹼鹵水 煎鹽小便煉成秋石同一義理也 氣味鹹温無毒主治石淋水磨服之當得碎石隨溺 出 人 明 噎病吐食俗名澀飯病 藏 器 癖石 綱 目 集解 時珍曰有人專心成癖及病癥塊凝結成石如 牛黄狗寶鮓答之類皆諸獸之病也觀夫星隕 為石沙淋石淋及釋氏顱𩕄結成舍利子皆精氣凝 結而然故格物論云石者氣之核也群書所載如寶 圭化石老樹化石皆無情之燮異也魚蛇蝦蟹皆能 化石乃有情之變異也世説戴貞婦登山望夫化而 為石此盖志一不分遂入於無情也宋史載石工采 石䧟入石穴三年掘出猶活見風遂化為石此盖吞 納石氣乆而與之俱化也夫生形尚全化石則頑心 癥癖之化石亦其理也程子遺書云波斯人發古墓 見肌膚都盡惟心堅如石鋸開中有山水如畫旁有 一女凭䦨凝睇盖此女有愛山水癖遂致融結如此 宋濓云一浮屠行大般三昧法示寂後焚之惟心不 化狀如佛像非金非石又一人行禪觀法及死火葬 心内包觀音像悉具醫書云一人病癥死火化 有塊如石此皆癥癖頑凝成石之蹟故併録之 主治消堅癖治噎膈 時 珍 乳汁 别 録 釋名妳汁 綱 目 仙人酒 時珍曰乳者化之信故字從孚 化省文也方家隠其名謂之仙 人酒生人血白硃砂種種名色盖乳乃隂血所化生 於脾胃攝於衝任未受孕則下為月水既受孕則留 而養胎已産則赤變為白上為乳汁此造化𤣥微自 然之妙也邪術家乃以童女矯揉取乳及造反經為 乳諸説巧立名謂以弄貪愚此皆妖人所為王法所 誅君子當斥之可也凡入藥並取首生男兒無病婦 人之乳白而稠者佳若色黄赤清而腥穢如涎者並 不可用有孕之乳謂之忌妳小兒飲之吐㵼成疳鬾 之病最為 有毒也 氣味甘鹹平無毒 大明 曰凉 主治補五臟令人肥白恱澤 療目赤痛多淚解獨肝牛肉毒合濃豉汁服之神效 别 録 和雀屎去目中弩肉 蘓 恭 益氣治痩悴恱皮膚潤毛 髪㸃眼止淚 大 明 發明 𢎞景曰漢張蒼年老無齒妻妾百数常服人乳 故年百歲餘身肥如瓠宗奭曰人乳汁治目之 功多何也人心生血肝藏血脾受血則能視盖水入 於經其血乃成又曰上則為乳汁下則為月水故知 乳汁則血也用以㸃眼豈不相宜血為隂故性冷臟 寒人如乳餅酥酪之類不可多食雖曰牛羊乳然亦 不出乎隂陽之造化耳老人患口瘡不能食但飲人 熱乳甚良時珍曰人乳無定性其人和平飲食冲淡 其乳必平其人暴躁飲酒食辛或有火病其乳必熱 凡服乳湏熱飲若晒曝為粉入藥尤佳南史載宋何 尚之積年勞病飲婦人乳而瘥又言穰城老人年二 百四十歲惟飲曾孫婦乳也按白飛霞醫通云服人 乳大能益心氣補腦髓止消渴治風火證養老猶宜 每用一吸即以紙塞鼻孔按唇貼齒而潄乳與口津 相和然後以鼻内使氣由明堂入腦方可徐徐嚥下 如此五七吸為一度不潄而吸何異飲酪止於腸胃 而 已 附方 舊三新 十二 服乳歌 仙家酒仙家酒兩个壺盧盛一 斗五行釀出真醍醐不離人間 處處有丹田若是乾涸時嚥下重樓潤枯 杇清晨能飲一升餘返老還童天地乆 虚損勞瘵 德生丹用無病婦人乳三酒盃將磁碟晒極熱置乳 於中次入麝香末少許木香末二分調匀服後飲濃 茶一酒盞即陽敗次日服接命丹接命丹用乳三酒 盃如前晒碟盛人乳并人胞末一具調服服畢靣膝 俱赤如醉思睡只以白 粥少少養之 集簡方 虚損風疾 接命丹治男婦氣 血衰弱痰火上升 虚損之證又治中風不語左癱右緩手足疼痛動履 不便飲食少進諸證用人乳二盃香甜白者為佳以 好梨汁一盃和匀銀石器内頓滚滚每日五更一服 能消痰補虚生血延壽此乃以人補人其妙無加 攝生衆 妙方 中風不語 舌根强硬三年陳醬五合人乳汁 五合相和研以生布絞汁隨時少 少與服良乆當 語 聖惠方 卒不得語 人乳半合羙酒半 升和服 范汪方 失音不 語 人乳竹瀝各二 合温服 摘𤣥 月經不通 日飲人乳三 合 千金方 眼熱赤腫 人乳半合古銅錢十文銅器中磨令變色稀稠成煎 瓶收日㸃数次或以乳浸黄連蒸熱洗之 聖惠方 初生不尿 人乳四合葱白一寸煎滚分作 四服即利 劉涓子鬼遺方 初生吐乳 人乳二合蘧篨篾少許鹽二粟大同煎 沸入牛黄米許與服 劉涓子鬼遺方 癰膿不出 人 乳 汁和麫傅之比膮膿盡 出不可近手 千金方 臁脛生瘡 人乳桐油等分和 匀以鵞翎掃塗神 效𤣥 摘 噉蛇牛毒 牛噉蛇者毛髪向後其肉殺人但 飲人乳汁一升立愈 金匱要畧 中 牛馬毒 人乳飲之 良 千金 百蟲入耳 人乳滴之即 出 聖惠方 婦人月水 宋嘉 祐 附月經衣 釋名月經 素 問 天癸 素 問 紅鉛 時珍曰女子隂類也以血 為主其血上應太隂下應 海潮月有盈虧潮有朝夕月事一月一行與之相符 故謂之月水月信月經經者常也有常軌也天癸者 天一生水也邪術家謂之紅鉛謬名也女人之經一 月一行其常也或先或後或通或塞其病也復有變 常而古人並未言及者不可不知有行期只吐血衂 血或眼耳出血者是謂逆行有三月一行者是謂居 經俗名按季有一年一行是謂避年有一生不行而 受胎者是謂暗經有受胎之後月月行經而産子者 是謂盛胎俗名垢胎有受胎数月血忽大下而胎不 隕者是謂漏胎此雖以氣血有餘不足言而亦異於 常矣女子二七天癸至七七天癸絶其常也有女年 十二十三而産子如楮記室所載平江蘇逹鄉女十 二受孕者有婦年五十六十而産子如遼史所載堪 布妻六十餘生二男一女者此又異常之尤者也學 醫者之於此類 恐亦冝留心焉 氣味鹹平無毒主治解毒箭並女勞復 𢎞 景 月經衣主治金瘡血湧出炙熱熨之又主虎狼傷及 箭鏃入腹 藏 器 發明 時珍曰女人入月惡液腥穢故君子遠之為其 不潔能損陽生病也煎膏治藥出痘持戒修鍊 性命者皆避忌之以此也博物志云扶南國有竒術 能令刀斫不入惟以月水塗刀便死此是穢液壞人 神氣故合藥忌觸之此説甚為有據今有方士邪術 鼓弄愚人以法取童女初行經水服食謂之先天紅 鉛巧立名色多方配合謂参同契之金華悟真篇之 首經皆此物也愚人信之吞嚥穢滓以為秘方徃徃 發出丹疹殊可嘆惡按蕭子真金丹詩云一等旁門 性好淫强陽復去採他隂口含天癸稱為藥似恁洳 沮枉用心嗚呼愚人觀此可 自悟矣凡紅鉛方今並不録 附方 舊七 新五 熱病勞復 丈夫熱病後交接復發忽卵縮 入腸腸痛欲死燒女人月經赤 衣為末熟水服方寸 匕即定 扁鵲方 女勞黄疸 氣短聲沉用女人月 經和血衣燒灰酒服 方寸匕一日再服三 日瘥 孟詵必效方 霍亂困篤 童女月經衣和血燒 灰酒服方寸匕百方 不瘥者用之 千金方 小兒驚癎 發熱取月候血和清黛水調 服一錢入口即瘥量兒加减 惠聖 方 令婦不妬 取婦人月水布裹蝦䗫於厠前一 尺入地五寸埋之 張華博物志 癰 疽發背 一切腫毒用胡燕窠土䑕坌土榆白皮栝樓 根等分為末以女人月經衣水洗取汁和傅 腫上乾即易之潰者封其 四圍五日瘥 千金方 男子隂瘡 因不忌月事行 房隂物潰爛用 室女血衲瓦上燒存 性研末麻油調傅之 解藥箭毒 交州夷人以焦銅為 毒藥於鏃鋒上中人 即沸爛湏臾骨壞但服月 水屎汁解之 博物志 箭鏃入腹 或肉中有聚血 以婦人月經衣 燒灰酒服方寸 匕 千金方 馬血入瘡 剥馬刺傷 以婦人月水 塗之神效 姚僧坦 集騐方 虎狼傷瘡 月經衣燒末酒服方 寸匕日三 陳藏器 人血 拾 遺 集解 時珍曰血猶水也水榖入於中焦泌别薰蒸化 其精㣲上注於肺流溢於中布散於外中焦受 汁變化而赤行於隧道以奉生身是之謂血命曰營 氣血之與氣異名同類清者為營濁者為衛營行於 隂衛行於陽氣主煦之血主濡之血體屬水以火為 用故曰氣者血之帥也氣升則升氣降則降氣熱則 行氣寒則凝火活則紅火死則黑邪犯陽經則上逆 邪犯隂經則下流盖人身之血皆生於脾攝於心藏 於肝布於肺而施化於腎也仙家煉之化為白汁隂 盡陽純也萇𢎞死忠血化為碧人血入土年乆為燐 皆精靈 之極也 氣味鹹平有毒主治羸病人皮肉乾枯身上麩片起 又狂犬咬寒熱欲發者並刺血熱飲之 藏 器 發明 時珍曰肉乾麩起燥病也不可卒潤也飲人血 以潤之人之血可勝刺乎夫潤燥治狂犬之藥 亦夥矣奚俟於此耶始作方者不仁甚矣其無後乎 虐其殘賊亦有以酒飲人血者此乃天戮之民必有 其報不必責也諸方用血 惟不悖於理者收附於下 附方 新 六 吐血不止 就用吐出血塊炒黑為末每服三 分以麥門冬湯調服盖血不歸元 則積而上逆以血導血歸元 則止矣 吳球諸証辨疑 衂血不止 聖濟總録用 白紙一張接 衂血令滿於燈上燒灰作一服新汲水下勿用病人 知 儒門事親就用本衂血紙撚蘸㸃眼内左㸃右 右㸃左此 法大妙 金瘡内漏 取瘡中所出血以 水和服之 千金 産乳血運 取 釅 醋和産婦血如棗 大服之 聖惠方 小兒赤疵 針又脚中取血貼 之即落 千金方 小兒 疣目 以針决其四邊取患瘡膿汁傅 之忌水三日即潰落也 千金 人精 宋嘉 祐 集解 時珍曰營氣之粹化而為精聚於命門命門者 精血之府也男子二八而精滿一升六合養而 充之可得三升損而䘮之不及一升謂精為䘒者精 非血不化也謂精為寶者精非氣不養也故血盛則 精長氣聚則精盈邪術家蠱惑愚人取童女交姤飲 女精液或以己精和其天癸吞嚥服食呼為鉛汞以 為秘方放恣貪淫甘食穢滓促其天年吁愚之甚矣 又將誰尤按鮑景翔云神為氣主神動則氣隨氣為 水母氣聚則水生故人之一身貪心動則津生 哀心動則淚生愧心動則汗生慾心動則精生 氣味甘温主治和鷹屎滅瘢 𢎞 景 塗金瘡血出湯火瘡 時 珍 附方 舊三 新一 靣上黶子 人精和鷹屎白塗之 数日愈 千金方 身靣粉瘤 人精一合青竹筒盛於火上燒以器承取 汁宻封器中数上塗之取效止 肘後方 瘰癧腫毒 女人精汁 頻頻塗之 湯火傷灼 令不痛易愈無痕肘後用人精 鷹屎白日日塗之 千金用女 人精汁頻 頻塗之 口津唾 綱 目 釋名靈液 綱 目 神水 綱 目 金漿 綱 目 醴泉 時珍曰人舌下有 四竅兩竅通心氣 兩竅通腎液心氣流入舌下為神水腎液流入舌下 為靈液道家謂之金漿玉醴溢為醴泉聚為華池散 為津液降為甘露所以灌溉臟腑潤澤肢體故修養 家嚥津納氣謂之清水灌靈根人能終日不唾則精 氣常留顔色不稿若乆唾則損精神成肺病皮膚枯 涸故曰遠唾不如近唾近唾不如不唾人有病則心 腎不交腎水不上故津液乾而真氣耗也秦越人難 經云腎主五液入肝為淚入肺為涕入脾為涎入心 為汗自入 為唾也 氣味甘鹹平無毒主治瘡腫疥癬皶皰五更未語者 頻塗擦之又明目退瞖消腫解毒辟邪粉水銀 時 珍 發明 時珍曰唾津乃人之精氣所化人能每旦潄口 擦齒以津洗目及常時以舌䑛拇指甲揩目乆 乆令人光明不昏又能退瞖凡人有雲醫但每日令 人以舌䑛数次乆則真氣熏及自然毒散瞖退也范 東陽方云凡人魘死不得呌呼但痛咬脚跟及拇指 甲際多唾其面徐徐喚之自省也按黄震日抄云晉 時南陽宗定伯夜遇鬼問之答曰我新死鬼也問其 所惡曰不喜唾耳急持之化為羊恐其變化因大唾 之賣得千錢乃 知鬼真畏唾也 附方 新 四 代指腫痛 以唾和白硇砂搜麫作椀子盛唾 令滿著硇末少許以指浸之一日 即瘥方 千金 手足發疣 以白梁米粉鐡鐺炒赤研末以衆 人唾和𫝊厚一寸即消 肘后方 腋下狐氣 用自己唾擦腋下数過以指甲去其垢 用熱水洗手数遍如此十餘日則愈 毒 蛇螫傷 急以小便洗去血隨取口中唾 頻頻塗之 楊拱醫方摘要 齒垽 音居近切 宋嘉祐 釋名齒垢 氣味鹹温無毒主治和黑蝨研塗出箭頭及惡刺破 癰腫 蘇 恭 塗蜂螫 時 珍 附方 新 二 竹木入肉 針撥不盡者以人齒垢封之 即不爛也 葉氏通變要法 毒蛇 螫傷 先以小便洗去血次以牙垽封而 護之甚妙且不腫痛 醫方摘要 人汗 綱 目 集解 時珍曰汗出於心在内則為血在外則 為汗故曰奪汗者無血奪血者無汗 氣味鹹有毒飲食食之令人生疔毒 時 珍 眼淚 綱 目 集解 時珍曰淚者肝之液五臟六腑津液皆上渗於 目凡悲哀笑欬則火激於中心系急而臟腑皆 揺揺則宗脉感而液道開津上溢故 涕泣出焉正如甑上水滴之意也 氣味鹹有毒凡母哭泣墮子目令子傷睛生翳 時 珍 人氣 綱 目 主治下元虚冷日令童男女以時隔衣進氣臍中甚 良凡人身體骨節痺痛令人更互呵熨久久經絡通 又鼻衂金瘡噓之能令血斷 時 珍 發明 時珍曰醫家所謂元氣相火仙家所謂元陽真 火一也天非此火不能生物人非此火不能有 生故老人虚人與二七以前少隂同寢藉其薰蒸最 為有益杜甫詩云暖老湏燕玊正此意也但不可行 淫以䘮寶促生耳近時術家令童女以氣進入鼻竅 臍中精門以通三田謂之接補此亦小法不得其道 者反以致疾按謝承續漢書云大醫史循宿禁中寒 疝病發求火不得衆人以口更噓其背至旦遂愈劉 敬叔異苑云孫家奚奴治虎傷蛇噬埀死者以氣禁 之皆安又葛洪抱朴子云人在氣中氣在人中天地 萬物無不湏氣以生善行氣者内以養身外以却惡 然行之有法從子至巳為生氣之時從午至亥為死 氣之時常以生氣時鼻中引氣入多出少閉而数之 從九九八八七七六六五五而止乃微吐之勿令耳 聞習之既熟增至千数此為胎息或春食東方青氣 夏食南方赤氣秋食西方白氣冬食北方黒氣四季 食中央黄氣亦有大效故善行氣者可以避飢渇可 以延年命可以行水土可以居水中可以治百病可 以入瘟疫以氣嘘水則水逆流嘘火則火遥㓕虚沸 湯則手可探物嘘金瘡則血即自止嘘兵刃則刺不 能入嘘箭矢則矢反自射嘘犬則不吠嘘虎狼則伏 退噓蛇蜂則不動吳越有禁呪行氣之法遇有大疫 可與同牀不相傳染遇有精魅或聞聲或現形擲石 放火以氣禁之皆自絶或毒蛇所傷噓之即愈若在 百里之外遥以我手嘘呪男左女右亦即可安夫氣 出於無形用之其效至此而況絶穀延年乎時珍按 此即吾内養浩然靈氣也符篆家取祖氣 即此但彼徒皆氣餒庸人依倣安得騐哉 人魄 綱 目 釋名 時珍曰此是縊死人其下有物如麩炭即時掘 取便得稍遲則深入矣不掘則必有再縊之禍 盖人受隂陽二氣合成形體魂魄聚則生散則死死 則魂升於天魄降於地魄屬隂其精沉淪入地化為 此物亦猶星隕為石虎死目光墜地化 為白石人血入地為燐為碧之意也 主治鎮心安神魄定驚怖顛狂磨水服之 髭鬚 類 證 釋名 時珍曰觜上曰髭頥下曰 鬚兩頰曰髯詳見亂髮下 主治燒研𫝊癰瘡 愼 微 發明 愼微曰唐李勣病醫云得鬚灰服之方止太宗 聞之遂自剪髭燒灰賜服復令傅癰立愈故白 樂天詩云剪鬚燒藥賜功臣又宋吕夷簡疾仁宗曰 古人言髭可治疾今朕剪髭與之合藥表朕意也 隂毛 拾 遺 主治男子隂毛主蛇咬以口含二十條嚥汁令毒不 入腹 藏 器 横生逆産用夫陰毛二七莖燒研猪膏和丸 大豆大吞之 千金 方 婦人隂毛主五淋及隂陽易病 時 珍 附方 新 二 隂陽易病 病後交接卵腫或縮入腹絞痛欲 死取婦人隂毛燒灰飲服仍以洗 隂水飲之 聖濟總録 牛脹欲死 婦人隂毛草裹與食 即愈 外臺秘要 人骨 拾 遺 釋名 時珍曰許愼云骨者肉之核也靈樞經云腎主 骨有骨度篇論骨之大小長短廣狹甚詳見本 書 主治骨病接骨臁瘡並取焚棄者 藏 器 發明 時珍曰古人以掩暴骨為仁德每獲隂報而方 伎之流心乎利欲乃收人骨為藥餌仁術固如 此乎且犬不食犬骨而人食人骨可乎父之白骨惟 親生子刺血瀝之即渗入又酉陽雜俎云荆州一人 損脛張七政飲以藥酒破肉去骨一片塗膏而愈二 年復痛張曰所取骨寒也尋之尚在牀下以湯洗綿 裹收之其痛遂止氣之相應如此 孰謂枯骨無知乎仁者當悟矣 附方 新 四 代杖 燒過人骨為末空心酒服三錢受杖不 腫不作瘡乆服皮亦厚也 醫林集要 接骨 燒過童子骨一兩乳香二錢喜紅絹一方燒灰 為末熱酒調服先以桐木片札定立效 醫林 集 要 臁瘡 燒過人骨碎者為 末掺之壽域神方 折傷 死童子骨煆過香𤓰 子仁炒乾為末好酒 下止痛極速 扶壽精方 天靈蓋 宋開 寶 釋名腦盖骨 綱 目 仙人盖 綱 目 頭顱骨 志曰此乃死人頂 骨十字觧者方家 婉其名耳藏器曰此是天生天賜盖押一身之骨𩕄 門未合即未有也時珍曰人之頭圓如盖穹窿象天 泥丸之宫神靈所集修煉家取坎補離復其純乾聖 胎圓成乃開顱𩕄而出入之故有天靈盖諸名也 發明 藏器曰凡用彌腐爛者乃佳有一片如三指濶 者取得用煻灰火罨一夜待腥穢氣盡却用童 兒溺於甆鍋子中煮一伏時漉出於屋下掘一坑深 一尺置骨於中一伏時其藥魂歸神妙陽人使隂陽 人使陽好古曰方家有用檀香湯洗過酥炙用或 燒存性者男骨色不赤女骨色赤以此别之也 氣味鹹平無毒 時珍曰 有毒 主治傳尸尸疰鬼氣伏連久 瘴勞瘧寒執無時者燒令黒研細白飲和服亦合丸 散用 開 寳 治肺痿乏力羸瘦骨蒸盜汗等酥炙用 大 明 退 心經藴寒之氣 本草 權度 發明 楊士灜曰天靈盖治尸疰尸疰者鬼氣也伏而 未起故令淹纒得枯骸枕骨治之則魂氣飛越 不復附人故得瘥也陳承曰神農本經人部惟髮髲 一物其餘皆出後世醫家或禁術之流竒怪之倫耳 近見醫家用天靈盖治傅尸病未有一效殘忍傷神 殊非仁人之用心茍有可易仁者冝盡心焉必不得 已則冝以年深漬 朽絶尸氣者可也 附方 舊一 新十 天靈盖散 追取勞蟲天靈二指大以檀香 煎湯洗過酥炙一氣呪七遍云 雷公神電母聖逄傅尸便湏定急急如律令尖梹榔 五枚阿魏二分麝香三分辰砂一分安息香三分甘 遂三分為末每服三錢用童便四升入銀石器内以 葱白薤白各二七莖青蒿二握桃枝甘草各二莖五 寸長者柳枝桑枝酸榴枝各二莖七寸長同煎至一 升分作二次五更初調服前藥一服蟲不下約人行 十里又進一服天明再進取下蟲物名狀不一急擒 入油鐺煎之其蟲觜青赤黄色可治黑白色難治然 亦可㫁傳染之患凡修合先湏齋戒於逺處淨室勿 令病人聞藥氣及鷄犬猫畜孝子婦人一切觸穢之 物見之蟲下後以白粥補之数日之後夢 人哭泣相别是其騐也 上清紫庭仙方 虚損骨蒸 千金方用天靈盖如梳大炙黄以水五升煮取二升 分三服起死神方也 張仲文偹急方用人頭骨炙 三兩麝香十兩為末擣千杵丸梧子大每服七丸飲 下日再服若胸前有青脉出者以針刺㸔血色未黑 者七 日瘥 小兒骨蒸 體瘦心煩天靈盖酥炙黄連等分研 末每服半錢米飲下日二服 聖惠 方 諸瘧寒熱 天靈盖煆研末水服 一字取效 聖惠方 膈氣不食 天靈盖 七个每 个用黑豆四十九粒層層隔封水火升降楊梅色冷 定取出去豆不用研末每服一錢温酒下 孫氏集 效 方 青盲不見 方見龍 腦香下 痘瘡陷伏 灰平不長煩燥氣急 用天靈盖燒研酒服 三分然一方入雄黄二分其 瘡自 起發 痘疹經騐方 下部疳瘡 天靈盖煆研 末先以黄蘗 湯洗浄掺之神效研又一方入紅褐 小紅棗等分同燒 劉氏經騐方 臁瘡濕爛 人項 骨燒 研二錢龍骨三錢金絲硫黄一錢為末用冬蘿 蔔芽隂乾熬水洗之乃貼 劉松石保夀堂方 小兒 白秃 大豆髑髏骨各燒灰等分以臘 豬脂和塗 姚僧坦集騐方 人胞 拾 遺 釋名胞衣 拾 遺 胎衣 綱 目 紫河車 綱 目 混沌衣 綱 目 混元母 蒙 筌 佛袈裟 綱 目 仙人衣 時珍曰人胞包人如衣故曰胞衣 方家諱之别立諸名焉丹書云天 地之先陰陽之祖乾坤之槖籥鉛汞之匡廓胚胎將 兆九九数足我則乘而載之故謂之河車其色有紅 有録有紫以 紫者為良 修治 吳球曰紫河車古方不分男女近世男用男女 用女一云男病用女女病用男初生者為佳次 則健壯無病婦人者亦可取得以清米泔擺浄竹器 盛於長流水中洗去筋膜再以乳香酒洗過篾籠盛 之烘乾研末亦有瓦焙研者酒煮擣爛者甑蒸擣晒 者以蒸者為佳董炳云今人皆酒煮火焙及去筋膜 大誤矣火焙水煮其子多不肓惟蒸擣和 藥最良筋膜乃初結真氣不可剔去也 氣味甘鹹温無毒主治血氣羸瘦婦人勞損靣䵟皮 黑腹肉諸病漸瘦者治浄以五味和之如䭔 法與 食之勿令婦知 藏器餅 音甲 也 治男女一切虚損勞極癲 癎失志恍惚安心養血益氣補精 吳 球 發明 震亨曰紫河車治虚勞當以骨蒸藥佐之氣虚 加補氣藥血虚加補血藥以側栢葉烏藥葉俱 酒洒九蒸九曝同之為丸大能補益名補腎丸時珍 曰人胞雖載於陳氏本草昔人用者尤少近因丹溪 朱氏言其功遂為時用而括蒼吳球始創大造丸一 方尤為世行其方藥味平補雖無人胞亦可服餌其 説詳見本方下按隋書云琉球國婦人産乳必食子 衣張師正倦游録云八桂獠人産男以五味煎調胞 衣曾親啖之此則諸獸生子自食其衣之意非人類 也崔行功小兒方云凡胎衣冝藏於天德月德吉方 深埋緊築令男長夀若為豬狗食令兒顚狂蟲蟻食 令兒瘡癬鳥鵲食令兒惡死棄於火中令兒瘡爛近 於社廟汚水井竈街巷皆有所禁按此亦銅山西崩 洛鍾東應自然之理也今復以之蒸煮炮炙和藥擣 餌雖曰以人補人取其同類然以人食人獨不 犯崔氏之禁乎其異於琉球獠人者亦幾希矣 附方 舊一 新六 河車丸 治婦人瘵疾勞𠻳虚損骨蒸等證 用紫河車初生男子者一具以長 流水中洗淨熟煮擘細焙乾研山藥二兩人参一兩 白茯苓半兩為末酒糊丸梧子大麝香養七日每服 三五十丸温服塩 湯下 永類鈐方 大造丸 吳球云紫河車即胞衣也 兒孕胎中臍系於胞胞系 母脊受母之蔭父精母血相合生成真元所鍾故曰 河車雖禀後天之形寔得先天之氣超然非他金石 草木之類可比愚每用此得效用之女人尤妙盖本 其所自出各從其類也若無子及多生女月水不調 小産難産人服之必主有子危疾將絶者一二服可 更活一二日其補隂之功極重百發百中乆服耳聰 目明鬚髮烏黑延年益壽有奪造化之功故名大造 丸用紫河車一具男用女胎女用男胎初生者米泔 洗淨新瓦焙乾研末或以淡酒蒸熟擣晒研末氣力 尤全且無火毒敗龜版年乆者童便浸三日酥炙黄 二兩或以童便浸過石上磨淨蒸熟晒研尤妙黄蘗 去皮鹽酒浸炒一兩半杜仲去皮酥炙一兩半牛膝 去苖酒浸晒一兩二錢肥生地黄二兩半入砂仁六 錢白伏苓二兩絹袋盛入瓦礶酒煮七次去伏苓砂 仁不用杵地黄為膏聼用天門冬去心麥門冬去心 人参去蘆各一兩二錢夏月加五味子七錢各不犯 鐵器為末同地黄膏入酒米糊丸如小豆大每服八 九十丸空心鹽湯下冬月酒下女人去龜板加當歸 二兩以乳煮糊為丸男子遺精女子帶下並加牡蠣 粉一兩 世醫用陽藥滋補非徒無益為害不小盖 邪火只能動欲不能生物龜板黄蘗補陽補隂為河 車之佐加以杜仲補腎強腰牛膝益精壯骨四味通 為足少隂經藥古方加陳皮名補腎丸也生地黄凉 血滋隂得伏苓砂仁同黄蘗則走少隂白飛霞以此 四味為天一生水丸也天麥門冬能保肺氣不令火 炎使肺氣下行生水然其性有降無升得人参則鼓 動元氣有升有降故同地黄為固本丸也又麥門冬 人参五味子三味名生脉散皆為肺經藥此方配合 之意大抵以金水二臟為生化之原加河車以成大 造之功故也一人病弱陽事大痿服此二料體貎頓 異連生四子一婦年六十已衰憊服此壽至九十尤 强徤一人病後不能作聲服此氣壯聲出一人病痿 足不任地者半年服此 後能逺行 諸證辨疑 五勞七傷 吐血虚瘦用初生 胞衣長流水中洗 去惡血待清汁出乃止以酒煮爛搗如泥入白伏神末 和丸梧子大每米飲下百丸忌鐵器 朱氏集騐方 久癲失志 氣虚血弱者紫河車治淨 爛煮食之 劉氏經騐方 大小癎疾 初生 胎衣 一具長流水洗淨仍以水浸春三夏一秋五冬七日 焙乾為末羗活天麻防風各半兩白殭蠶白附子各 一兩南星二兩川烏一个全蠍二十一个為末糊丸 梧子大硃砂為衣每服五十丸好酒下 乾坤秘韞 解諸蠱毒 不拘草蠱蛇蠱蜣蜋蠱其狀入咽刺痛欲 死用胞衣一具洗切曝乾為末熟水調服 一錢七 梅師方 目赤生瞖 初生孩兒胞衣曝乾焙研細末 日日傅目眥中愈乃止 千金 胞衣水 拾 遺 修治 藏器曰此乃衣埋地下七八年化為水澄徹如 氷南方人以甘草升麻和諸藥缾盛埋之三五 年後掘出 取為藥也 氣味辛凉無毒主治小兒丹毒諸熱毒發寒熱不歇 狂言妄語頭上無辜髪𥪡虚痞等症天行熱病飲之 立效 藏 器 反胃久病飲一鍾當有蟲出 時 珍 初生臍帶 拾 遺 釋名命蒂 時珍曰胎在母腹臍連於胞胎息隨母胎 出母腹臍帶既剪一㸃真元屬之命門丹 田臍乾自落如𤓰脱蒂故臍者人之命蒂也以其當 心腎之中前直神闕後直命門故謂之臍臍之為言 齊 也 主治燒末飲服止瘧 藏 器 解胎毒傅臍瘡 時 珍 附方 新 三 臍汁不乾 綿裹落下臍帶燒研一錢入當歸 頭末一錢麝香一字掺之 全㓜 心 鑑 預解胎毒 初生小兒十三日以本身剪下臍帶燒 灰以乳汁調服可免痘惠或入硃砂少 許大保 㓜 全 痘風赤眼 初生小兒臍帶血乘 熱㸃之妙 海上方 人勢 綱 目 釋名隂莖 時珍曰人隂莖非藥物也陶九成輟耕録 載杭州沈生犯姦事露引刀自割其勢流 血經月不合或令尋所割勢擣粉酒服不数日而愈 觀此則下蠶室者不可不知此法也故附於此云 主治下蚕室創口不合 時 珍 人膽 拾 遺 氣味苦凉有毒主治鬼氣尸疰伏連 藏 器 久瘧噎食金 瘡 時 珍 發明 時珍曰北虜戰塲中多取人膽汁傅金瘡云極 效但不可再用他藥必傷爛也若先敷他藥即 不可用此此乃殺場救急之法收膽乾之亦可用無 害於理也有等殘忍武夫殺人即取其膽和酒飲之 云令人勇是雖軍中 謬術君子不為也 附方 新 三 久瘧連年噎食不下 用生人膽一箇盛糯 米令滿入麝香少許 突上隂乾一半青者治瘧一半黒者治噎並為末每 服十五粒瘧用陳皮湯下噎用通草湯下 俱出普 濟 方 鬼瘧進退 不定者用人膽硃砂雄黄麝香等分為 末醋糊丸緑豆大每綿裹一丸納鼻中 即瘥男左女右一丸 可治二人 聖惠方 人肉 拾 遺 主治瘵疾 藏 器 發明 時珍曰張杲醫説言唐開元中明人陳藏器著 本草拾遺載人肉療羸瘵閭閻有病此者多割 股按陳氏之先已有割股割肝者矣而歸咎陳氏所 以罪其筆之於書而不立言以破惑也本草可輕言 哉嗚呼身體髮膚受之父母不敢毁傷父母雖病篤 豈肯欲子孫殘傷其支體而自食其骨肉乎此愚民 之見也按何孟春余冬録云江伯兒母病割脇肉以 進不愈禱於神欲殺子以謝神母愈遂殺其三歲子 事聞大祖皇帝怒其絶倫滅理杖而配之下禮部議 曰子之事親有病則拜托良醫至於呼天禱神比懇 切至情不容已者若卧氷割股事屬後世乃愚昧之 徒一時激發務為詭異以驚世駭俗希求旌表規避 徭役割股不已至於割肝割肝不已至於殺子違道 傷生莫此為甚自今遇此不在旌表之例嗚呼聖人 立教高出千古韙哉如此又陶九成輟耕録載古今 亂兵食人肉謂之想肉或謂之兩脚羊此乃盗賊之 無人性者 不足誅矣 木乃伊 綱 目 集解 時珍曰按陶九成輟耕録云天方國有人年七 八十歲願捨身濟衆者絶不飲食惟澡身啖蜜 經月便溺皆蜜既死國人殮以石棺仍滿用蜜浸之 䥴年月於棺瘞之俟百年後起封則成蜜劑遇人折 傷肢體服少許立愈雖彼中亦不多得亦謂之蜜人 陶氏所載如此不知果有否姑附卷末以俟博識 方民 綱 目 李時珍曰人禀性於乾坤而囿形於一氣横目二足 雖則皆同而風土氣習自然不一是故蝨處頭而黑 豕居遼而白水食者腥草食者羶膏梁藜莧腸胃天 淵菒褐羅紈肌膚玉石居養所移其不能齊者亦自 然之勢也故五方九州水土各異其民生長 氣息亦殊乃集方民附於部末以備醫診云 東方海濵傍水魚鹽之地其民食魚而嗜鹹黑色踈 理其病多瘡痬其治宜砭石 西方陵居多風水土 剛彊其民不衣而褐華食而肥脂其病生於内其治 宜毒藥 北方地髙陵居風寒氷冽其民野處而乳 食其病臟寒生滿其治宜炙 南方地下水土弱 霧露所聚其民嗜酸而食胕緻理而赤色其病多攣 痺其治宜微鍼 中央地平濕其民食雜而不勞其 病多痿躄其治宜導引按蹻 素 問 九州殊題水泉各異 風聲氣習剛柔不同青州其音角羽其泉鹹以酸其 氣舒遲其人聲緩 荆揚其音角徴其泉酸以苦其 氣慓輕其人聲急 梁州其音商徴其泉苦以辛其 氣剛勇其人聲塞 兖豫其音宫徴其泉甘以苦其 氣平静其人聲端 雍冀其音商羽其泉辛以鹹其 氣駃烈其人聲㨗 徐州其音角宫其泉酸以甘其 氣悍勁其人聲雄 出河圖 括地象 堅土之人剛弱土之人懦壚土之人細息土之人羙 耗土之人醜 出孔子 家語 山林之民毛而瘦得木氣多也川澤之民黑而津得 水氣多也邱陵之民團而長得火氣多也墳衍之民 晢而方得金氣多也原隰之民豐而痺得土氣多也 出宋太 史集 荆州一男二女揚州二男五女青州二男二女兖州 二男三女幽州一男三女并州二男三女豫州二男 三女雍州三男二女冀州五男三女 出周 禮 土地生人各以類應故山氣多男澤氣多女水氣多 瘖風氣多聾林氣多癃木氣多傴石氣多力下氣多 尰險氣多癭谷氣多痺邱氣多狂廣氣多仁陵氣多 貪暑氣多夭寒氣多夀輕土多利重土多遲清水音 小濁水音大 湍水人輕 遲水人重 中土多聖賢 出淮南子 鴻烈解 人傀 公囘切怪異 也 綱目 李時珍曰太初之時天地絪緼一氣生人乃有男女 男女搆精乃自化生如草木之始生子一氣而後有 根及子為種相繼也人之變化有出常理之外者亦 司命之師所當知博雅之士所當識故撰為人傀附 之部末以 多 聞𤯝咎之徴 易曰一隂一陽之謂道男女搆精萬物化生乾道成 男坤道成女此盖言男女生生之機亦惟陰陽造化 之良能焉耳齊司徒褚澄言血先至裹精則生男精 先至裹血則生女陰陽均至非男非女之身精血散 分駢胎品胎之兆道藏經言月水止後一三五日成 男二四六日成女東垣李杲言血海始净一二日成 男三四五日成女聖濟經言因氣而左動陽資之則 成男因氣而右動隂資之則成女丹溪朱震亨乃非 褚氏而是東垣主聖濟左右之說而立論歸於子宫 左右之系諸說可謂悉矣時珍竊謂褚氏未可非也 東垣未盡是也盖褚氏以精血之先後言道藏以日 數之竒偶言東垣以女血之盈虧言聖濟丹溪以子 宫之左右言各執一見㑹而觀之理自得矣夫獨男 獨女之胎則可以日數論而駢胎品胎之感亦可以 日數論乎稽之諸史載一産三子四子者甚多其子 有半男半女或男多女少男少女多西樵野記載國 朝天順時揚州民家一産五男皆育成觀此則一三 五日為男二四六日為女之說豈其然哉焉有一日 受男而二日復受女之理乎此則褚氏聖濟丹溪主 精血子宫左右之論為有見而道藏東垣日數之論 為可疑矣王叔和脉經以脉之左右浮沉辨猥生之 男女髙陽生脉訣以脉之縱横逆順别駢品之胎形 恐亦臆度非確見也王氷元珠宻語言人生三子主 太平人生三女國淫失政人生十子諸侯競位人生 肉塊天下饑荒此乃就人事而論則氣化所感又别 有所關也夫乾為父坤為母常理也而有五種非男 不可為父五種非女不可為母何也豈非男得陽氣 之虧而女得隂氣之塞耶五不女螺紋鼓角脉也 螺 者 牝竅内旋有物如螺也紋者竅小即實女也皷者無 竅如皷角者有物如角古名陰挺是也脉者一生經 水不調及崩 帶之類是也 五不男天犍漏怯變也 天者陽痿不用 古云天宦是也 犍者陽勢閹去寺人是也漏者精寒不固常自遺洩 也怯者舉而不强或見敵不興本變者體兼男女俗 名二形晋書以為亂氣所生謂之人疴其類有三有 值男即女值女即男者有半月隂半月陽者有可妻 不可夫者此皆具 體而無用者也 胎足十月而生常理也而有七月 八月生者十二三月生者十四五月生者或云氣虚 也虞摶醫學正傳言有十七八月至二十四五月而 生劉敬叔異苑言太原温磐石母孕三年乃生豈亦 氣虚至於許久耶 今有孕七月而生子者多可育八 月而生者多難育七變而八不變 也孕魏畧云黄牛羗人孕六月而生十慱物志云獠 人 七月而生 晋書云符堅母孕 二月生劉搠 母孕十三月生云漢書云堯及昭帝皆以十四月生 三十國春秋 劉聰母孕十五月乃生 搜神記 云黄帝母名附寶孕 二十五月而生帝 胞門子臟為竒恒之府所以為 生人之户常理也而有自脇産自額産自背産自髀 産者何也豈子臟受氣駁雜而其系有不同如宋史 所記男隂生於脊女隂生于頭之類耶 史記云陸終 氏娶鬼方之 女孕而左脇出三人右脇出三人六人子孫傳國千 年天將興之必有尤物如修己背折而生禹簡狄胸 拆而生契也妻魏志云黄初六年魏郡太守孔羡表 言汝南屈雍 王氏以去年十月十二日生男兒從 右腋下小腹上而出其母自若無他畏痛今瘡已愈 母子全安 異苑云晋時魏興李宣妻樊氏義熈中 懷孕不生而額上有瘡兒從瘡出長為軍將名胡兒 又云晋時常山趙宣母妊身如常而髀上作痒搔 之成瘡兒從瘡出母子平安出野史云莆田尉舎之 左有市人妻生男從股髀間 瘡合母子無 可証 屈雍之事浮屠氏言釋迦生於摩耶之右脇亦此理 也 嵩山記云陽翟有婦人妊三十月乃生子從母 背上出五歲便入山學道期瑯琊鈔云我朝成化中 宿州一婦孕脇腫如 及 兒從 出瘡痏隨合其 子名佛記兒孕時珍曰我明隆慶五年二月唐 山縣民婦有 左脇腫起兒從脇生俱無恙 陽生 隂長孤陽不生獨隂不長常理也而有思士不妻而 感思女不夫而孕婦女生鬚丈夫出潼男子産兒者 何也豈其氣脉時有變易如女國自孕雄雞生卵之 類耶 史記云姜源見巨人跡履之而生棄有娀氏吞 𤣥鳥卵而生契皆不夫而孕也 宣政録云宋 宣和初朱節妻年四十一夕頷痒至明鬚長尺餘 草木子云元至正間京師一逹婦髭鬚長尺餘也 漢書云南陽李元全家疫死止一孫初生数旬蒼頭 李善自哺乳之乳為生潼 唐書云元德秀兄子襁 褓䘮親德秀自乳之數日乳中潼流能食乃止蓐宋 史云宣和六年都城有賣青果男子孕而生子 母 不能收易七人始免而逃去脹西樵野記云明嘉靖 乙酉横涇傭農孔方忽患膨 憒憒幾数月自脇産 一肉塊剖視之一兒 支體毛髮悉具也 男生而覆女生而仰溺水亦然 隂陽秉賦一定不移常理也而有男化女女化男者 何也豈乖氣致妖而變化反常耶京房易占云男化 為女宫刑濫也女化為男婦政行也春秋潜潭巴云 男化女賢人去位女化男賤人為王此雖以人事言 而其臟腑經絡變易之微不可測也 漢書云哀帝建 平中豫章男子 化為女子嫁人生一子 年越雋男子化為女子 續漢書云獻帝建安二十 李時珍曰我朝隆慶二年 山西御史宋纁疏言静樂縣民李良雨娶妻張氏已 四載矣後因貧出其妻自傭於人隆慶元年正月偶 得腹痛時作時止二年二月初九日大痛不止至四 月内腎囊不覺退縮入腹變為女人隂戸次月經水 亦行始換女粧時年二十八矣 襄王十三年有女子化為丈夫 洪範五行傳云魏 晋書云惠帝元康 中安豐女子周世寕以漸化為男子至十七八而性 氣成 又孝武皇帝寕康初南郡女子唐氏漸化為 丈夫唐南史云劉宋文帝元嘉二年燕有女子化為 男 書云僖宗光啓二年春鳳翔郿縣女子朱齔 化為丈夫 旬日而死 人異于物常理也而有人化物物化人者 何也豈人亦太虚中一物並囿于氣交得其靈則物 化人失其靈則人化物耶抑譚子所謂至媱者化為 婦人至暴者化為猛虎心之所變不得不變孔子所 謂物老則羣精附之為五酉之怪者耶 譚子化書云 老楓化為羽 人自無情而之有情也賢婦化為貞石自有情而之 無情也 世説武昌貞婦望夫化而為石 宋史云 崑山石工采石䧟入石穴三年掘出猶活見風遂化 為石 幽㝠録云陽羡小吏吳龕於溪中拾一五色 浮石歸置床頭至夜化為女子熊左傳云堯殛鯀於 羽山其神化為黄熊入於淵黄 龍類也 續漢書 云靈帝時江夏黄氏母浴水化為黿入於淵化捜神 記云魏文帝黄初中清河宋士宗母浴於室 為鼈 入於水時復還家為異苑云宋文帝元嘉中高平黄 秀入山經日遂化 熊 淮南子云牛哀病七日化 而為虎摶殺其兄 貙小虎也有五指 郡國志云藤州夷人徃徃化貙 博物志云江漢有貙人能化為 虎虎唐書云武后時郴州左史因病化虎擒之乃止 而 毛生矣 又憲宗元和二年商州役夫将化為 虎衆以水沃之乃不果牛顧㣲廣州記云湞陽縣俚 民一兒年十五六牧牛 日䑛兒甚快䑛處悉白俄 兒病死殺牛以供客食此牛者男女二十餘人悉化 為虎 隋書云文帝七年相州一桑門化為蛇繞樹 自抽長二丈許歲抱朴子云狐 狼猴玃滿三百 皆能變人 叅同契云燕雀不生 鳯狐兎不字馬常理也而有人産蟲獸神鬼怪形異 物者何也豈其視聽言動觸于邪思随形感應而然 耶又有人生于卵生于馬者何也豈有神異慿之或 因有感遘而然耶 博物志云徐偃王之母産卵棄之 孤獨老母取覆之出一兒後繼徐 國曰異說云漢末有馬生人 名 馬異及長亡入胡地 人具四肢七竅常理也 而荒裔之外有三首比肩飛頭垂尾之民此雖邉徼 餘氣所生同于鳥獸不可與吾同胞之民例論然亦 異矣 山海經云三首國一身三首在崑崙東望爾雅 云北方有比肩民半體相合迭食而迭 南 方異物志云嶺南溪峒中有飛頭蠻項有赤痕至夜 以耳為翼飛去食蟲物将曉復還如故也搜神記載 吳将軍朱桓一婢頭能夜飛即此種也欲永昌志云 西南徼外有濮人生尾如龜長三四寸 坐則先穿 地作孔若誤 折之便死也 是故天地之造化無窮人物之變化亦 無窮賈誼賦所謂天地為爐兮造化為工隂陽為炭 兮萬物為銅合散消息兮安有常則千變萬化兮未 始有極忽然為人兮何足控摶化為異物兮又何足 患此亦言變化皆由于一氣也膚學之士豈可恃一 隅之見而㮣指古今六合無窮變化之事物為迂怪 耶 夲草綱目卷五十二
欽定四庫全書 子部五 竒經八脉考 醫家類 提要 臣 等謹案竒經八脉考一卷明李時珍撰其 書謂人身經脉有正有竒手三隂三陽足三 隂三陽為十二正經隂維陽維隂蹻陽蹻衝 任督帶為八竒經正經人所共知竒經醫所 易忽故特評其病源治法並叅考諸家之説 薈粹成編其原委精詳經緯貫徹洵辨脉者 所不可廢又創為氣口九道脉圖暢發内經 之㫖而詳其診法尤能闡前人未洩之秘考 明初滑夀嘗撰十四經發揮一卷於十二經 外益以督任二脉舊附刋薛已醫案之首 案 薛 已醫案凡二本其 一本不載此書 醫家據為繩墨時珍此書 更加精核然皆根據靈樞素問以究其委曲 而得其端緒此以知徵實之學由於考證逓 推逓宻雖一技亦然矣乾隆四十四年三月 恭校上 總纂官 臣 紀昀 臣 陸錫熊 臣 孫士毅 總 校 官 臣 陸 費 墀 欽定四庫全書 竒經八脉攷 明 李時珍 撰 竒經八脉總説 凡人一身有經脉絡脉直行曰經旁支曰絡經凡十二 手之三隂三陽足之三隂三陽是也絡凡十五乃十二 經各有一别絡而脾又有一大絡并任督二絡為十五 也 難經作隂 絡陽絡 共二十七氣相隨上下如泉之流如日月 之行不得休息故隂脉營於五藏陽脉營於六府隂陽 相貫如環無端莫知其紀終而復始其流溢之氣入於 竒經轉相灌溉内溫藏府外濡腠理竒經凡八脉不拘 制於十二正經無表裏配合故謂之竒盖正經猶夫溝 渠竒經猶夫湖澤正經之脉隆盛則溢於竒經故秦越 人比之天雨降下溝渠溢滿霶霈妄行流於湖澤此發 靈素未發之祕者也八脉散在羣書者畧而不悉醫不 知此罔探病機仙不知此難安爐鼎時珍不敏叅攷諸 説萃集於左以備學仙醫者筌蹄之用云 八脉 竒經八脉者隂維也陽維也隂蹻也陽蹻也衝也任也 督也帶也陽維起於諸陽之會由外踝而上行於衞分 隂維起於諸隂之交由内踝而上行於營分所以為一 身之綱維也陽蹻起於跟中循外踝上行於身之左右 隂蹻起於跟中循内踝上行於身之左右所以使機闗 之蹻㨗也督脉起於會隂循背而行於身之後為陽脉 之總督故曰陽脉之海任脉起於㑹隂循腹而行於身 之前為隂脉之承任故曰隂脉之海衝脉起於㑹隂夾 臍而行直衝於上為諸脉之衝要故曰十二經脉之海 帶脉則横圍於腰状如束帶所以總約諸脉者也是故 陽維主一身之表隂維主一身之裏以乾坤言也陽蹻 主一身左右之陽隂蹻主一身左右之隂以東西言也 督主身後之陽任衝主身前之隂以南北言也帶脉横 束諸脉以六合言也是故醫而知乎八脉則十二經十 五絡之大㫖得矣仙而知乎八脉則虎龍升降𤣥牝幽 微之竅妙得矣 隂維脉 隂維起於諸隂之交其脉發於足少隂築賔穴為隂維 之郄在内踝上五寸腨肉分中上循股内亷上行入小 腹會足太隂厥隂少隂陽明於府舎 在腹哀下三寸去 腹中行四寸半 上㑹足太隂於太横腹哀 太横在腹哀下一寸五分腹 哀在日月下一寸五分並去 腹中行 四寸半 循脇肋㑹足厥隂於期門 直乳下 一寸半 上胸膈挾咽 與任脉㑹於天穾亷泉上至頂前而終 天穾在結喉下 四寸半宛宛中 亷泉在結喉下 二寸中央是穴 凡一十四穴 陽維脉 陽維起於諸陽之㑹其脉發於足太陽金門穴在足外 踝下一寸五分上外踝七寸會足少陽於陽交為陽維 之郄 在外踝上七寸 斜属二陽之間 循膝外亷上髀厭抵少腹側會足 少陽於居髎 在章門下八寸 監骨上陷中 循脇肋斜上肘上㑹手陽 明手足太陽於臂臑 在肘下七寸兩筋鏬 陷中肩髃下一寸 過肩前與手少 陽會於臑㑹天髎 臑㑹在肩前亷去肩端三寸宛宛中 天髎在缺盆中上毖骨際陷中央 却㑹手足少陽足陽明於肩井 在肩上陷中缺盆上 大骨前一寸五分 入 肩後㑹手太陽陽蹻於臑俞 在肩後大骨下 脾上亷陷中 上循耳後 㑹手足少陽於風池 在耳後髪 際陷中 上腦空 承靈後一寸半 夾玉枕骨下陷 中 承靈 正營後 一寸半 正營 目忩寸 後一 目忩 臨泣後 一寸 臨泣 在瞳人直 上入髪際 五分 陷中 下額與手足少陽陽明五脉㑹於陽白 眉上一寸 瞳人相對 循頭入耳上至本神而止 本神直耳上 入髮際中 凡三十二穴 二維為病 越人曰陽維隂維者維絡於身溢畜不能環流灌溉諸 經者也故陽維起於諸陽之會隂維起於諸隂之交陽 維維於陽隂維維於隂隂陽不能自相維則悵然失志 溶溶不能自収持又曰陽維為病苦寒熱隂維為病苦 心痛 溶溶緩 慢貌 張潔古曰衞為陽主表陽維受邪為病在表故苦寒熱 營為隂主裏隂維受邪為病在裏故苦心痛隂陽相維 則營衞和諧矣營衞不諧則悵然失志不能自収持矣 何以知之仲景云病常自汗是衞氣不與營氣和也宜 桂枝湯和之又云服桂枝反煩不解先刺風池風府却 與桂枝湯此二穴乃陽維之㑹也謂桂枝後尚自汗發 熱惡寒其脉寸浮尺弱而反煩為病在陽維故先鍼此 二穴仲景又云藏無他病時發熱自汗出而不愈此衞 氣不和也桂枝湯主之 又曰隂維為病苦心痛治在三隂之交太隂證則理中 湯少隂證則四逆湯厥隂證則當歸四逆湯呉茱茰湯 主之 李瀕湖曰陽維之脉與手足三陽相維而足太陽少陽 則始終相聨附者寒熱之證惟二經有之故陽維為病 亦苦寒熱盖衞氣晝行於陽夜行於隂隂虚則内熱陽 虚則外寒邪氣在經内與隂争而惡寒外與陽争而發 熱則寒熱之在表而兼太陽證者有汗當用桂枝無汗 當用麻黄寒熱之在半表半裏而兼少陽證者當用小 柴胡加减治之若夫營衞惵卑而病寒熱者黄茋建中 及八物湯之類主之潔古獨以桂枝一證屬之陽維似 未擴充至於隂維為病主心痛潔古獨以三隂温裏之 藥治之則寒中三隂者宜矣而三隂熱厥作痛似未備 矣盖隂維之脉雖交三隂而行實與任脉同歸故心痛 多屬少隂厥隂任脉之氣上衝而然暴痛無熱乆痛無 寒按之少止者為虚不可按近者為實凡寒痛兼少隂 及任脉者四逆湯兼厥隂者當歸四逆湯兼太隂者理 中湯主之凡熱痛兼少隂及任脉者金鈴散延胡索散 兼厥隂者失笑散兼太隂者承氣湯主之若營血内傷 兼夫任衝手厥隂者則冝四物湯養營湯妙香散之類 因病藥之如此則隂陽虚實庻乎其不差矣 王叔和脉經曰寸口脉從少隂斜至太陽是陽維脉也 動苦肌肉痺癢皮膚痛下部不仁汗出而寒又苦顛仆 羊鳴手足相引甚者失音不能言宜取客主人 在耳前 起骨上 亷開口有空乃手 足少陽陽明之㑹 又曰寸口脉從少陽斜至厥隂是隂維脉也動苦癲癎 僵仆羊鳴又苦僵仆失音肌肉痺癢應時自發汗出惡 風身洗洗然也取陽白金門 見 前 僕叅 見陽 蹻 瀕湖曰王叔和以癲癎屬隂維陽維靈樞經以癲癎 屬隂蹻陽蹻二説義異㫖同盖陽維由外踝而上循 陽分而至肩肘歴耳額而終行於衞分諸陽之會隂 維由内踝而上循隂分而上脇至咽行於營分諸隂 之交陽蹻起於跟中循外踝上行於股外至脇肋肩 髆行於一身之左右而終於目内眥隂蹻起於跟中 循内踝上行於股内隂氣行於一身之左右至咽喉 㑹任脉而終於目内眥邪在隂維隂蹻則發癲邪在 陽維陽蹻則發癎癎動而屬陽陽脉主之癲静而屬 隂隂脉主之大抵二疾當取之四脉之穴分其隂陽 而已 王叔和曰診得陽維脉浮者暫起目眩陽盛實者苦肩 息洒洒如寒 診得隂維脉沉大而實者苦胸中痛脇下支滿心痛其 脉如貫珠者男子兩脇下實腰中痛女子隂中痛如有 瘡状 素問腰痛論曰陽維之脉令人腰痛痛上怫然腫刺陽 維之脉與太陽合腨間去地一尺 王啓𤣥曰陽維起於陽則太陽之所生並行而上至 腨下復與太陽合而上也去地一尺乃承山穴也在 鋭腨腸下分内間陷中可刺七分 肉里之脉令人腰痛不可以欬欬則筋縮急刺肉里之 脉為二痏在太陽之外少陽絶骨之後 王啓𤣥曰肉里之脉少陽所生陽維脉氣所發絶骨 之後陽維所過分肉穴也在足外踝直上絶骨之端 如後二分筋肉分間刺可五分 飛陽之脉令人腰痛痛拂拂然甚則悲以恐 啓𤣥曰此隂維之脉也去内踝上五寸腨分中並少 隂經而上也刺飛陽之脉在内踝上一寸少隂之前 與隂維之㑹築賔穴也 甲乙經云太陽之絡别走 少隂者名曰飛陽 隂蹻脉 隂蹻者足少隂之别脉其脉起於跟中足少陽然谷穴 之後 然谷在内踝前 下一寸陷中 同足少隂循内踝下照海穴 在内 踝下 五 分 上内踝之上二寸以交信為郄 交信在内踝骨上少 隂前太隂後亷筋骨 間 直上循隂股入隂上循胸裏入缺盆上出人迎之前 至咽嚨交貫衝脉入頄内亷上行屬目内眥與手足太 陽足陽明陽蹻五脉㑹於睛明而上行 睛明在目内眥 外一分宛宛中 凡八穴 張紫陽八脉經云八脉者衝脉在風府穴下督脉在臍 後任脉在臍前帶脉在腰隂蹻脉在尾閭前隂囊下陽 蹻脉在尾閭後二節隂維脉在頂前一寸三分陽維脉 在頂後一寸三分凡人有此八脉俱屬隂神閉而不開 惟神仙以陽炁衝開故能得道八脉者先天大道之根 一炁之祖采之惟在隂蹻為先此脉纔動諸脉皆通次 督任衝三脉總為經脉造化之源而隂蹻一脉散在丹 經其名頗多曰天根曰死户曰復命闗曰鄷都鬼户曰 死生根有神主之名曰桃康上通泥丸下透涌泉倘能 知此使真炁聚散皆從此闗竅則天門常開地户永閉 尻脉周流於一身貫通上下和炁自然上朝陽長隂消 水中火發雪裏花開所謂天根月窟閒來往三十六宫 都是春得之者身體輕健容衰返壮昏昏黙黙如醉如 癡此其騐也要知西南之鄉乃坤地尾閭之前膀胱之 後小腸之下靈龜之上此乃天地逐日所生炁根産鉛 之地也醫家不知有此 瀕湖曰丹書論及陽精河車皆徃徃以任衝督脉命 門三焦為説未有專指隂蹻者而紫陽八脉經所載 經脉稍與醫家之説不同然内景隧道惟返觀者能 照察之其言必不謬也 陽蹻脉 陽蹻者足太陽之别脉其脉起於跟中出於外踝下足 太陽申脉穴 在外踝下五分陷 中容爪甲白肉際 當踝後遶跟以僕叅為 本 在跟骨下陷 中拱足得之 上外踝上三寸以附陽為郄 在外踝上 三寸足太 陽之 穴也 直上循股外亷循脇後胛上會手太陽陽維於臑 俞 在肩後大骨下 胛上亷陷中 上行肩髆外亷㑹手陽明於巨骨 在 肩 尖端上行兩又 骨罅間陷中 㑹手陽明少陽於肩髃 在髆骨頭肩端 上兩骨鏬陷宛 宛中舉臂 取之有空 上人迎夾口吻㑹手足陽明任脉於地倉 夾 口 吻旁四分外如近 下有微脉動處 同足陽明上而行巨窌 夾鼻孔旁八 分直瞳子平 水 溝 復㑹任脉於承泣 在目下七分 直瞳子陷中 至目内眥與手足太 陽足陽明隂蹻五脉㑹於睛明穴 見隂 蹻下 從睛明上行入 髪際下耳後入風池而終 風池在耳從夾玉 枕骨下髪際陷中 凡二十二 穴 難經曰蹻脉從足至目長七尺五寸合一丈五尺 甲乙經曰蹻脉有隂陽何者當其數曰男子數其陽女 子數其隂當數者為經不當數者為絡氣之在身也如 水之流如日月之行不休故隂脉營其藏而陽脉營其 府如環之無端莫知其紀終而復始其流溢之氣内溉 藏府外臑腠理 二蹻為病 秦越人難經曰隂絡者隂蹻之絡陽絡者陽蹻之絡隂 蹻為病陽緩而隂急陽蹻為病隂緩而陽急 王叔和脉經曰隂蹻脉急當從内踝以上急外踝以上 緩陽蹻脉急當從外踝以上急内踝以上緩 又曰寸口脉前部左右彈者陽蹻也動苦腰背痛又為 癲癎僵仆羊鳴惡風偏枯 痺身體强又曰微濇為風 癎並取陽蹻在外踝上三寸直絶骨是穴 附陽 穴也 又曰寸口脉後部左右彈者隂蹻也動苦癲癎寒熱皮 膚淫痺又為少腹痛裏急腰及髖窌下相連隂中痛男 子隂疝女子漏下不止 髖髀骨也窌 腰下穴也 又曰癲癎瘈瘲不知所苦兩蹻之下男陽女隂 張潔古曰蹻者㨗疾也二脉起于足使人蹻㨗也陽蹻 在肌肉之上陽脉所行通貫六府主持諸表故名為陽 蹻之絡隂蹻在肌肉之下隂脉所行通貫五藏主持諸 裏故名為隂蹻之絡隂蹻為病隂急則隂厥脛直五絡 不通表和裏病陽蹻為病陽急則狂走目不昧表病裏 和隂病則熱可灸照海陽陵泉 在膝下一寸䯒外亷陷 中足少陽之合也筋病 治 此 陽病則寒可鍼風池風府 風府在項後入髪際一寸 大筋内宛宛中督脉太陽 陽維之 㑹也 又曰在陽表者當汗之在隂裏者當下之又曰 癲癎晝發灸陽蹻夜發灸隂蹻素問腰痛論曰腰痛不 可舉者申脉僕叅舉之 太陽之穴陽 蹻之本也 又曰㑹隂之脉令 人腰痛痛上漯漯然汗出汗乾令人欲飲飲已欲走刺 直陽之脉上三痏在蹻上郄下五寸横居視其盛者出 血 王啓𤣥云足太陽之脉循腰下㑹於後隂故曰㑹隂 直陽之脉俠脊下行貫臀至膕循腨過外踝之後條 直而行者故曰直陽之脉也蹻為陽蹻所生申脉穴 也蹻上郄下乃承筋穴也即腨中央如外陷者中也 太陽脉氣所發禁鍼刺但視其兩腨中央有血絡盛 滿者乃刺之出血 又曰昌陽之脉令人腰痛痛引膺目䀮䀮然甚則反折 舌卷不能言刺内筋為三痏在内踝上大筋前太隂後 上踝二寸所 王啓𤣥云隂蹻起於然谷之後上内踝之上循隂股 入隂而循腹入胸裏缺盆上出人迎之前入頄内亷 屬目内眥㑹於太陽陽蹻而上行故病状如此内筋 即隂蹻之郄交信穴也 素問繆刺論曰邪客於足陽蹻之脉令人目痛從内眥 始刺外踝之下半寸所各二痏 即中 脉也 左刺右右刺左如人 行十里頃而已 靈樞經曰目中赤痛從内眥始取之隂蹻 文信 穴也 又曰風痙反折先取足太陽及膕中及血絡出血若中 有寒邪取隂蹻及三毛上及血絡出血 李瀕湖曰足太陽京骨穴也在足外側小指本節後 大骨下赤白際陷中鍼三分灸七壮膕中委中穴也 在曲膝後横文中鍼三分隂蹻取交信穴見前三毛 大敦穴也在足大指外側三毛中肝脉之井也鍼三 分灸三壮血絡者視其處有絡脉盛滿者出其血也 又曰隂蹻陽蹻隂陽相交陽入隂隂出陽交於目鋭眥 陽氣盛則瞋目隂氣盛則瞑目熱厥取足太陽少陽 甲乙經曰人病目閉不得視者衞氣留於隂不得行於 陽留於隂則隂氣盛隂氣盛則隂蹻滿不得入於陽則 陽氣虗故目閉也 病目不得瞑者衞氣不得入於隂常留於陽留於陽則 陽氣滿陽氣滿則陽蹻盛不得入於隂則隂氣虚故目 不瞑也 靈樞曰五糓入於胃也其糟粕津液宗氣分為三隧故 宗氣積於胸中出於喉嚨以貫心肺而行呼吸焉營氣 者泌其津液注之於脉化而為血以榮四末内注五藏 六府以應刻數焉衞氣者出其悍氣之疾而先於四 末分肉皮膚之間而不休焉晝日行於陽夜行於隂常 從足少隂分間行於五藏六府今厥氣客於五藏六府 則衞氣獨衞其外行於陽不得入於隂行於陽則陽氣 盛陽氣盛則陽蹻陷不得入於隂則隂氣虚故目不瞑 也治當補其不足瀉其有餘以通其道而去其邪飲以 半夏湯一劑隂陽已通其卧立至其方用流水千里以 外者八升揚之萬遍取其清五升煮之炊以葦薪火沸 置秫米一升治半夏五合徐炊令至一升半去其滓飲 汁一小杯日三稍益以知為度故其病新發者覆杯則 卧汗出則已乆者三飲而已 李瀕湖云靈樞有云足太陽之筋為目上綱足陽明 之筋為目下綱寒則筋急目不合熱則筋縱目不開又 云壮者血氣盛肌肉滑營衞不失其常故晝精而夜 瞑老人氣血衰氣道澀衛氣内伐故晝不精而夜不 瞑又云多卧者腸胃大而皮膚澀分肉不解衞氣行 遲故也張子和云思氣所至為不眠為嗜卧巢元方 云脾病困倦而嗜卧膽病多煩而不眠王叔和脉經 云水流夜疾有聲者土休故也人亦應之人夜卧則 脾不動揺脉為之數疾也一云脾之候在瞼瞼動則 知脾能消化也脾病則瞼澀嗜卧矣數説皆論目閉 目不瞑雖不言及二蹻盖亦不離乎隂陽營衞虚實 之理可互攷者也 衝脉 衝為經脉之海又曰血海其脉與任脉皆起於少腹之 内胞中其浮而外者起於氣衝 一名氣衝在少腹毛中 兩旁各二寸横骨兩端 動脉宛宛中 足陽明穴也 並足陽明少隂二經之間循腹上行至横 骨 足陽明去腹中行二寸少隂去腹中行五分衝脉行 於二經之間也 横骨在隂上横骨中宛如偃月去 腹中行 一寸半 俠臍左右各五分上行歴太赫 横骨上一寸去 腹中行一寸半 氣穴 即胞門一名子户太赫上一寸去 腹中行一寸半少隂衝脉之㑹 四滿 氣穴上 一寸 中 注 四滿上 一寸 肓俞 中注上 一寸 商曲 肓俞上 一寸 石闗 商曲上 一寸 隂 都 石闗上 一寸 通谷 隂都上 一寸 幽門 通谷上一寸夾巨闕 兩旁各五分陷中 至胸 中而散凡二十四穴 靈樞經曰衝任皆起於胞中上循背裏為經絡之海其 浮而外者循腹右上行㑹於咽喉别而絡唇口血氣盛 則充膚熱肉血獨盛則渗灌皮膚生毫毛婦人有餘於 氣不足於血月下數脫血任衝並傷脉不榮其口唇故 髭鬚不生宦者去其宗筋傷其衝脉血寫不復皮膚内 結唇口不榮故鬚亦不生天宦不脫於血而任衝不盛 宗筋不强有氣無血唇口不榮故鬚亦不生 素問水熱穴論曰三隂之所交結於脚也踝上各一行 者此腎脉之下行也名曰太衝 王啓𤣥曰腎脉與衝脉並下行循足太而盛大故曰 太衝一云衝脉起於氣衝衝直而通故謂之衝 素問隂陽離合論曰聖人南靣而立前曰廣明後曰太 衝太衝之地名曰少隂其衝在下名曰太隂 啓𤣥曰心藏在南故前曰廣明衝脉在北故後曰太 衝足少隂腎脉與衝脉合而盛大故曰太衝兩脉相 合為表裏也衝脉在脾之下故曰其衝在下名曰太 隂 靈樞經曰帝曰少隂之脉獨下行何也岐伯曰不然夫 衝脉者五藏六府之海也其上者出於頑顙渗諸陽灌 諸精其下者注於少隂之大絡起於腎下出於氣街循 隂股内亷斜入膕中伏行骭骨内亷並少隂之經下入 内踝之後入足下其别者並於少隂渗三隂斜入踝伏 行出屬跗屬下循跗上入大指之間渗諸絡而温足脛 肌内故其脉常動别絡結則跗上不動不動則厥厥則 寒矣 王海藏曰手少陽三焦相火為一府右腎命門為相火 心包主亦名相火其脉同診腎為生氣之門出而治臍 下分三岐上衝夾臍過天樞上至膻中兩乳間元氣所 繫焉又足三焦太陽之别並足太陽正路入絡膀胱約 下焉三焦者從頭至心心至臍臍至足為上中下三焦 其實真元一氣也故曰有藏無府脉訣云三焦無状空 有名寄在胸中膈相應一云其府在氣街中上焦在胃 上口治在膻申中焦在胃管治在臍旁下焦在臍下膀 胱上口治在臍經曰原氣者三焦之别使也腎間動氣 者真元一氣分為三路人之生命也十二經之根本也 李瀕湖曰三焦即命門之用與衝任督相通者故附 著於此 衝脉為病 越人難經曰衝脉為病逆氣而裏急 靈樞經曰氣逆上刺膺中陷下者與下胸動脉腹痛刺 臍左右動脉按之立已不已刺氣街按之立已 李東垣曰秋冬之月胃脉四道為衝脉所逆脇下少陽 脉二道而反上行名曰厥逆其證氣上衝咽不得息而 喘息有音不得卧宜調中益氣湯加呉茱茰五分隨氣 多少用之 脾胃論 夏月有此乃大熱之證用黄連黄蘗 知母各等分酒洗炒為末白湯和丸毎服一二百丸空 心白湯下即以美膳壓之不令停留胃中直至下元以 㵼衝脉之邪也盖此病隨四時寒熱温凉治之 又曰凡逆氣上衝或兼裏急或作躁熱皆衝脉逆也若 内傷病此宜補中益氣湯加炒蘗炒連知母以泄衝脉 凡腎火旺及任督衝三脉盛者則宜用酒炒黄蘗知 母亦不可乆服恐妨胃也 或腹中刺痛或裏急宜多 用甘草或虚坐而大便不得者皆屬血虚血虚則裏急 宜用當歸 逆氣裏急膈咽不通大便不行者宜升陽 瀉熱湯主之 方見蘭 室秘藏 麻木厥氣上衝逆氣上行妄聞妄 見者宜神功丸主之 方見蘭 室秘藏 孫真人千金方云欬唾手足厥逆氣從小腹上衝胸咽 其面翕熱如醉因復下流隂股小便難時復冐者寸脉 沉尺脉微宜茯苓五味子湯以治其氣衝其方用茯苓 五味子 二 錢 桂心甘草 一 錢 水煎服胸滿者去桂 程篁墩曰太平侯病膻中痛喘嘔吞酸臍上一㸃氣上 至咽喉如氷毎子後申時輙發醫以為大寒不效祝橘 泉曰此得之大醉及厚味過多子後申時相火自下騰 上故作痛也以二陳加芩連巵子蒼术數飲而愈 素問痿論曰治痿獨取陽明者何也曰陽明者五藏六 府之海也主闗宗筋宗筋主束骨而利機闗衝脉者經 脉之海主渗灌谿谷與陽明合於宗筋㑹於氣街而陽 明為之長皆屬於帶脉而絡於督脉故陽明虚則宗筋 縱帶脉不引故足痿不用治之當各補其營而通其俞 調其虚實和其逆順筋脉骨肉各以其時受月則病已 謂肝甲乙心丙丁脾 戊巳王氣法時月也 李東垣曰暑月病甚則傳腎肝為痿厥痿乃四肢痿軟 厥乃四肢如火或如氷心煩衝脉氣逆上甚則火逆名 曰厥逆故痿厥二病多相須也經曰下氣不足則痿厥 心悗宜以清燥去濕熱之藥或生脉散合四苓散加酒 洗黄蘗知母以洩其濕熱 李瀕湖曰濕熱成痿乃不 足中有餘也宜渗洩之藥若精血枯涸成痿乃不足中 之不足也全要峻補之藥 靈樞經曰胸氣有街腹氣有街頭氣有街脛氣有街故 氣在頭者止之於腦氣在胸者止之膺與背腧氣在腹 者止之背腧與衝脉於臍之左右之動脉氣在脛者止 之於氣街與承山踝上以下取此者用毫鍼先按在上 乆應手乃刺而與之所治者頭痛眩仆腹痛中滿暴脹 及有新積作痛 素問舉痛論曰寒氣客於衝脉衝脉起於闗元隨腹直 上寒氣客則脉不通脉不通則氣因之故喘動應手 王叔和脉經曰兩手脉浮之俱有陽沉之俱有隂隂陽 皆盛此衝督之脉也衝督之脉為十二經之道路也衝 督用事則十二經不復朝於寸口其人若恍惚狂癡 又曰脉來中央堅實徑至闗者衝脉也動苦少腹痛上 搶心有瘕疝遺溺脇支滿煩女子絶孕 又曰尺寸俱牢直上直下此乃衝脉胸中有寒疝也 張仲景曰傷寒動氣在右不可發汗汗之則衂而渇心 苦煩飲水即吐 先以五苓散 次以竹葉湯 不可下下之則津液内竭 頭眩咽燥鼻乾心悸 竹葉 湯 動氣在左不可發汗汗之 則頭眩汗不止筋惕肉膶此為難治 或先用防風白术 牡蠣湯次用小建 中 湯 不可下下之則腹裏拘急不止動氣反劇身雖有熱 反欲拳 先服甘草乾薑湯 次服小建中湯 動氣在上不可發汗汗之 則氣上衝正在心端 李根 湯 不可下下之則掌握熱煩身 熱汗泄欲水自灌 竹葉 湯 動氣在下不可發汗汗之則 無汗心中大煩骨節疼頭痛目運惡寒吐榖 先服大陳 皮湯次服 小建 中湯 不可下下之則腹滿卒起頭眩食則下清榖心下 痞堅 甘草瀉 心湯 李瀕湖曰此乃臍之左右上下有氣築築然牢而痛 正衝任足少隂太隂四經病也成無已註文以為左 肝右肺上心下肺盖未審四藏乃兼邪耳 岐伯曰海有東西南北人亦有四海以應之胃者水榖 之海其輸上在氣街下至三里衝脉為十二經之海其 輸上在於大杼下出於巨虚之上下亷膻中者為氣之 海其輸上在於柱骨之上下前在人迎腦為髓之海其 輸上在於盖下在風府 氣海有餘氣滿胸中悗息面 赤氣海不足則氣少不足以言 血海有餘則常想其 身大怫然不知其所病血海不足亦常想其身小狹然 不知其所病 水榖之海有餘則腹滿水糓之海不足 則饑不受食 髓海有餘則輕勁多力自過其度髓海 不足則腦轉耳鳴脛痠眩冐目無所見懈怠安卧 任脉 任為隂脉之海其脉起於中極之下少腹之内㑹隂之 分 在兩隂 之間 上行而外出循曲骨 横骨上毛 際陷中 上毛際至中 極 臍下四寸 膀胱之募 同足厥隂太隂少隂並行腹裏循闗元 臍 下 三寸小腸之募 三隂任脉之㑹 歴石門 即丹田一名命門在 臍下二寸三焦募也 氣海 臍下 一寸 半宛宛中男 子生氣之海 㑹足少陽衝脉於隂交 臍下一寸當膀胱 上口三焦之募 循神關 臍中 央 水分 臍上一寸當 小腸下口 㑹足太隂於下脘 臍上 二寸 當胃 下口 歴建里 臍上 三寸 㑹手太陽少陽足陽明於中脘 臍上 四寸 胃之 募也 上上脘 臍上 五寸 巨闕 鳩尾下一寸 心之募也 鳩尾 蔽骨下 五分 中庭 膻中下一寸 六分陷中 膻中 玉堂下一寸六 分直兩乳中間 玉堂 紫宫下一 寸六分 紫宫 華盖下一 寸六分 華盖 璇璣下 一寸 璇璣 天穾下 一寸 上喉嚨㑹隂維於 天穾亷泉 天穾在結喉下四寸宛宛中 亷泉在結喉上舌下中央 上頥循承漿與 手足陽明督脉㑹 唇下 陷中 環唇上至下齗交復出分行循 面繫兩目下之中央至承泣而終 目下七分直瞳 子陷中二穴 凡二 十七穴 難經甲乙經並無循面以下之説 任衝之别絡名曰尾翳下鳩尾散於腹實則腹皮痛虚 則癢搔 靈樞經曰缺盆之中任脉也名曰天穾其側動脉人迎 足陽明也 任脉為病 素問曰任脉為病男子内結七疝女子帶下瘕聚 又曰女子二七而天癸至任脉通太衝脉盛月事以時 下七七任脉虚太衝脉衰天癸竭地道不通故形壊而 無子 又曰上氣有音者治其缺盆中 謂天穾穴也隂維任脉 之㑹刺一寸灸三壮 脉經曰寸口脉來𦂳細實長至闗者任脉也動苦少腹 繞臍下引横骨隂中切痛取闗元治之 又曰横寸口邉脉丸丸者任脉也苦腹中有氣如指上 搶心不得俛仰拘急 督脉 督乃陽脉之海其脉起於腎下胞中至於少腹乃行 於腰横骨圍之中央繫溺孔之端男子循莖下至篡女 子絡隂器合篡間俱繞篡後屏翳穴 前隂後隂 之間也 别繞臀 至少隂與太陽中絡者合少隂上股内亷由㑹陽 在隂 尾尻 骨兩旁 凡二穴 貫脊㑹於長强穴在骶骨端與少隂㑹並脊裏 上行歴腰俞 二十一 椎下 陽闗 十六 椎下 命門 十四 椎下 懸樞 十三 椎下 脊 中 十一 椎下 中樞 十椎 下 筋縮 九椎 下 至陽 七椎 下 靈䑓 六椎 下 衝道 五椎 下 身柱 三椎 下 陶道 大椎 下 大椎 一椎 下 與手足三陽㑹合 上瘂門 項後入髮 際五分 㑹陽維入繫舌本上至風府 項後入 髮際一 寸大筋内 宛宛中 㑹足太陽陽維同入腦中循腦户 在枕 骨上 强間 百㑹後 三寸 後頂 百㑹後 一寸半 上巔歴百㑹 頂中央 旋毛中 前頂 百㑹前 一寸半 𩕄㑹 百㑹前三 寸即𩕄門 上星 𩕄㑹前 一寸 至神庭 顖㑹前二寸直鼻 上入髮際五分 為足太陽督脉之㑹循額中至鼻柱經素髎 鼻準 頭也 水溝 即人 中 㑹手足陽明至兊端 在唇 上端 入齗交 上齒 縫中 與任脉足 陽明交㑹而終凡三十一穴督脉别絡自長强走任脉 者由小腹直上貫臍中央上貫心入喉上頥環唇上繫 兩目之下中央㑹太陽於目内眥晴明穴 見隂 蹻下 上額與 足厥隂同㑹於巔入絡於腦又别自腦下項循肩胛與 手足太陽少陽㑹於大杼第一椎下兩旁去脊中一寸 五分陷中内俠脊抵腰中入循膂絡腎 難經曰督脉 任脉四尺五寸合共九尺 靈樞經曰頸中央之脉督 脉也名曰風府 張潔古曰督者都也為陽脉之都綱任者妊也為隂脉 之妊養 王海藏曰隂蹻陽蹻同起跟中乃氣井而相連任脉督 脉同起中極之下乃水溝而相接 滑伯仁曰任督二脉一源而二岐一行於身之前一行 於身之後人身之有任督猶天地之有子午可以分可 以合分之以見隂陽之不離合之以見渾淪之無間一 而二二而一者也 李瀕湖曰任督二脉人身之子午也乃丹家陽火隂符 升降之道坎水離火交媾之鄉故魏伯陽叅同契云上 閉則稱有下閉則稱無無者以奉上上有神徳居此兩 孔穴法金氣亦相須崔希範天元入藥鏡云上鵲橋下 鵲橋天應星地應潮歸根竅復命闗貫尾閭通泥丸大 道三章直指云修丹之士身中一竅名曰𤣥牝正在乾 之下坤之上震之西兊之東坎離交媾之地在人身天 地之正中八脉九竅十二經十五絡聨輳虚間一穴空 懸黍珠醫書謂之任督二脉此元氣之所由生真息之 所由起修丹之士不明此竅則真息不生神化無基也 俞琰註叅同契云人身血氣徃來循環晝夜不停醫書 有任督二脉人能通此二脉則百脉皆通黄庭經言皆 在心内運天經晝夜存之自長生天經乃吾身之黄道 呼吸徃來於此也鹿運尾閭能通督脉龜納鼻息能通 任脉故二物皆長夀此數説皆丹家河車妙㫖也而藥 物火候自有别傳 王海藏曰張平叔言鉛乃北方正氣一㸃初生之真陽 為丹母其蟲為龜即坎之二隂也地軸也一陽為蛇天 根也陽生於子藏之命門元氣之所繫出入於此其用 在臍下為天地之根𤣥牝之門通厥隂分三岐為三車 一念之非降而為漏一念之見守而成鉛升而接離補 而成乾隂歸陽化是以還元至虚至静道法自然飛昇 而僊 督脉為病 素問骨空論云督脉生疾從小腹上衝心而痛不得前 後為衝疝女子為不孕癃閉遺溺嗌乾治在骨上 謂腰 横骨 上毛際中 曲骨穴也 甚者在臍下營 臍下一寸 隂交穴也 王啓𤣥曰此乃任衝二脉之病不知何以屬之督脉 李瀕湖曰督脉雖行于背而别絡自長强走任脉者 則由小腹直上貫臍中貫心入喉上頥環唇而入於 目之内眥故顯此諸證啓𤣥盖未深攷爾 素問曰督脉實則脊强反折虚則頭重高揺之俠脊之 有過者取之所别也 秦越人難經曰督脉為病脊强而厥 王海藏曰此病宜用羌活獨活防風荆芥細辛藁本 黄連大黄附子烏頭蒼耳之類 張仲景金匱云脊强者五痓之總名其證卒口噤背反 張而瘛瘲諸藥不已可灸身柱大椎陶道穴 又曰痓家脉築築而弦直上下行 王叔和脉經曰尺寸俱浮直上直下此為督脉腰背强 痛不得俛仰大人癲病小兒風癎 又曰脉來中央浮直上下動者督脉也動苦腰背膝寒 大人癲小兒癎宜灸頂上三壯 素問風論曰風氣循風府而上則為腦風風入係頭則 為目風眼寒 王啓𤣥云腦户乃督脉足太陽之㑹故也 帶脉 帶脉者起於季脇足厥隂之章門穴同足少陽循帶脉 穴 章門足厥隂少陽之㑹在季肋骨端肘尖盡處是穴 帶脉穴屬足少陽經在季脇下一寸八分陷中 圍身一周如束帶然又與足少陽㑹於五樞 帶脉下 三寸 維 道 章門下五 寸三分 凡八穴 靈樞經曰足少隂之正至膕中别走太陽而合上至腎 當十四椎出屬帶脉 楊氏曰帶脉總束諸脉使不妄行如人束帶而前垂 故名婦人惡露隨帶脉而下故謂之帶下 帶脉為病 秦越人曰帶之為病腹滿腰溶溶如坐水中 溶溶緩 慢貌 明堂曰帶脉二穴主腰腹縱溶溶如囊水之状婦人小 腹痛裏急後重瘛瘲月事不調赤白帶下可鍼六分灸 七壮 張潔古曰帶脉之病太隂主之宜灸章門二穴三壮 素問曰邪客於太隂之絡令人腰痛引小腹控䏚不可 以養息 䏚謂季脇下 之空軟處 張仲景曰大病瘥後腰以下有水氣牡礪澤㵼散主之 若不已灸章門穴 王叔和曰帶脉為病左右遶臍腰脊痛衝隂股也 王海藏曰小兒癲疝可灸章門三壮而愈以其與帶脉 行於厥隂之分而太隂主之 又曰女子經病血崩乆而成枯者宜澀之益之血閉乆 而成竭者宜益之破之破血有三治始則四物入紅花 調黄茋肉桂次則四物入紅花調鯪鯉甲桃仁桂童子 小便和酒煎服末則四物入紅花調易老沒藥散 張子和曰十二經與竒經七脉皆上下周流惟帶脉起 少腹之側季脇之下環身一周絡腰而過如束帶之状 而衝任二脉循腹脇夾臍旁傳流於氣衝屬於帶脉絡 於督脉衝任督三脉同起而異行一源而三岐皆絡帶 脉因諸經上下往來遺熱於帶脉之間客熱鬱抑白物 滿溢隨溲而下綿綿不絶是為白帶内經云思想無窮 所願不得意淫於外入房太甚發為筋痿及為白淫白 淫者白物淫衍如精之状男子因溲而下女子綿綿而 下也皆從濕熱治之與治痢同法赤白痢乃邪熱傳於 大腸赤白帶乃邪熱傳於小腸後世皆以赤為熱白為 寒流誤千載是醫誤之矣又曰資生經載一婦人患赤 白帶下有人為灸氣海未效次日為灸帶脉穴有鬼附 耳云昨日灸亦好只灸我不着今灸着我我去矣可為 酒食祭我其家如其言祭之遂愈予初怪其事因思晉 景公膏肓二鬼之事乃虚勞已甚鬼得乗虚居之此婦 亦或勞心虚損故鬼居之灸既着穴不得不去自是凡 有病此者毎為之按此穴莫不應手酸痛令歸灸之無 有不愈其穴在兩脇季肋之下一寸八分若更灸百會 穴尤佳内經云上有病下取之下有病上取之又曰上 者下之下者上之是矣 劉宗厚曰帶下多本於隂虚陽竭營氣不升經脉凝澀 衛氣下陷精氣積滯於下焦竒經之分藴釀而成以帶 脉為病得名亦以病形而名白者屬氣赤者屬血多因 醉飽房勞服食燥熱所至亦有濕痰流注下焦者腎肝 隂淫濕勝者或驚恐而木乘土位濁液下流或思慕無 窮發為筋痿所謂二陽之病發心脾也或餘經濕熱屈 滯於少腹之下或下元虚冷子宫濕淫治之之法或下 或吐或發中兼補補中類利燥中兼升發潤中兼温養 或温補或収澀諸例不同亦病機之活法也 巢元方病源曰腎着病腰痛冷如氷身重腰如帶五千 錢不渇小便利因勞汗出衣裏冷濕而得乆則變為水 也 千金用腎著湯三因用滲濕湯東垣用獨活湯 主之 氣口九道脉 手檢圖曰肺為五藏華盖上以應天解理萬物主行精 氣法五行應四時知五味氣口之中隂陽交㑹中有五 部前後左右各有所主上下中央分為九道診之則知 病邪所在也 李瀕湖曰氣口一脉分為九道總統十二經并竒 經八脉各出診法乃岐伯祕授黄帝之訣也扁鵲 推之獨取寸口以决死生盖氣口為百脉流注朝 㑹之始故也三部雖傳而九道淪隠故竒經之脉 世無人知今撰為圖并附其説於後以洩千古之 祕藏云 岐伯曰前部如外者足太陽膀胱也動苦目眩頭項腰 背强痛男子隂下濕癢女子少腹痛引命門隂中痛子 臟閉月水不利 浮為風 濇為寒 滑為勞熱 緊 為宿食 中部如外者足陽明胃也動苦頭痛面赤 滑為飲 浮為大便不利 濇為嗜卧腸鳴不能食足脛痺 後部如外者足少陽也動苦腰背胻股肢節痛 浮為 氣 濇為風 急為轉筋為勞 前部如内者足厥隂肝也動苦少腹痛引腰大便不利 男子莖中痛小便難疝氣兩丸上入女子月水不利隂 中寒子户閉少腹急 中部如内者足太隂脾也動苦腹滿胃中痛上管有寒 食不下腰上状如居水中 沉濇為身重足脛寒痛煩 滿不能臥時欬唾有血洩利食不化 後部如内者足少隂腎也動苦少腹痛與心相引背痛 小便淋女人月水來上搶心胃脇滿股裏拘急 前部中央直者手少隂心手太陽小腸也動苦心下堅 痛腹中急 實急者為感忤 虚者為下利腸鳴女子 隂中癢痛 滑為有娠 中部中央直中者手厥隂心主也動苦心痛靣赤多喜 怒食苦咽 微浮苦悲傷恍惚 濇為心下寒 沉為 恐怖如人将捕之状時寒熱有血氣 後部中央直者手太隂肺手陽明大腸也動苦欬逆氣 不得息 浮為風 沉為熱 𦂳為胸中積熱 濇為 時欬血 前部横于寸口丸丸者任脉也動苦少腹痛逆氣搶心 胸拘急不得俛仰 脉經云寸口脉𦂳細實長下至闗 者任脉也動苦少腹遶臍痛男子七疝女子瘕聚 三部俱浮直上直下者督脉也動苦腰脊强痛不得俛 仰大人癲小兒癎 三部俱牢直上直下者衝脉也苦胸中有寒疝 脉經 曰脉來中央堅實徑至闗者衝脉也動苦少腹痛上搶 心有瘕疝遺溺女子絶孕 前部左右彈者陽蹻也動苦腰背痛癲癎僵仆羊鳴偏 枯 痺身體强 中部左右彈者帶脉也動苦少腹痛引命門女子月事 不來絶繼復下令人無子男子少腹拘急或失精也 後部左右彈者隂蹻也動苦癲癎寒熱皮膚强痺少腹 痛裏急腰胯相連痛男子隂疝女子漏下不止 從少隂斜至太陽者陽維也動苦顛仆羊鳴手足相引 甚者失音不能言肌肉痺癢 從少陽斜至厥隂者隂維也動苦癲癎僵仆羊鳴失音 肌肉痺癢汗出惡風 釋音 蹻 脚却喬蹺四音舉 足高也又蹻㨗也 跗 音膚足 背也 跟 音根足 踵也 踝 花上聲足 螺螄骨也 嗌 音益 喉也 噤 音禁口 閉也 齦 音銀齒 根肉也 臑 濡嫩二音 軟肉也 䏚 音抄季 肋下也 腨 音喘脚 肚也 膕 音國曲膝 腕中也 膻 音亶胷 中也 腧 音戊五 藏腧也 脘 音管胃 脘也 胛 音甲背兩 旁骨也 膂 音旅夾 脊骨也 臀 髀股 也 瞤 音淳目 動也 眥 音劑目 角際也 昧 音妹目 不明也 瞋 音嗔怒 目張也 瞑 音眠 寐也 瞼 音檢眼 弦也 髆 音博肩 胛骨也 髖 音寛髀 上也 䯒 音行臁 骨也 髃 虞偶二音 肩前也 骭 音幹脛 骨也 骶 音氐尾 脊骨也 髎 音寥骨 空處也 窌 與髎同説文 音皰窖也 癲 音顛仆 病也 癎 音閑驚 病也 痙 音頸風 强病也 痓 痴去聲乍前 乍後病也 音頑 痺也 痿 音委肢 軟也 瘕 音賈積 病也 疝 山訕二音 寒痛病也 癃 音隆小 便淋也 音頺隂 腫也 瘂 與啞同 痠 與酸同 痏 音洧針 瘡也 瘥 初介初何二 切病除也 輳 音奏輻 輳也 俠 古文俠 挾通用 俛 音免 俯也 仆 音赴顛 倒也 溉 音槩 灌也 泌 音筆别 水也 溺 音尿小 便也 溲 音捜小 便也 澀 音濇不 滑也 怫 音佛怫 鬱也 悍 音汗 猛也 慓 音漂 疾也 悗 音悶同義 又音瞞惑 惕 音狄心 動也 頏 音杭 頸也 頄 音求靣 顴也 顙 桑上聲 額也 郄 與隙同 孔郄也 鏬 呼訝切 孔罅也 擴 音郭引 長之意 隧 音遂小 路也 篡 初患切隂 下縫間也 募 與膜 同 毖 音琵 椎 音槌脊之 骨節也 髀厭 音篳掩股後 骨即環跳也 瘈瘲 瘛瘲 並音洽縱手 足舒縮也 膏肓 音高荒心 上鬲下也 惵卑 音蝶怯 弱也 漯漯 音踏汗應 時出之貌 䀮䀮 音荒目 不明也 築築 氣痛如 築也 丸丸 脉如珠 丸也 洗洗 音璽皮毛凄 凔惡寒之貌 洒洒 音洗同 義 竒經八脉攷
欽定四庫全書 子部五 瀕湖脉學 醫家類 提要 臣 等謹案瀕湖脉學一卷明李時珍撰宋人 剽竊王叔和脉經改為脉訣其書之鄙謬人 人知之然未能一一駁正也至元戴啟宗作 刋誤字剖句析與之辨難而後其偽妄始明 啟宗書之精核亦人人知之然但斥 本之 非尚未能詳立一法明其何以是也時珍乃 撮舉其父言聞四診發明著為此書以正脉 訣之失其法分浮沉遲數滑濇虚實長短洪 㣲𦂳緩芤弦革牢濡弱散細伏動促結代二 十七種毫釐之别精核無遺又附載宋崔嘉 彦四言詩一首及諸家考証脉訣之説以互 相發明與所作竒經八脉考皆附本草綱目 之後可謂既能博考又能精研者矣自是以 來脉訣遂廢其廓清醫學之功亦不在戴啟 宗下也乾隆四十四年三月恭校上 總纂官 臣 紀昀 臣 陸錫熊 臣 孫士毅 總 校 官 臣 陸 費 墀 欽定四庫全書 瀕湖脉學 明 李時珍 撰 時珍曰宋有俗子杜撰脉訣鄙陋紕繆醫學習誦以 為權輿逮臻頒白脉理竟昧戴同父常刋其誤先考 月池翁著四診發明八卷皆精詣奥室淺學未能窺 造珍因撮粹擷華僣撰此書以便習讀為脉指南世 之醫病兩家咸以脉為首務不知脉乃四診之末謂 之巧者爾上士欲㑹其全非備四診不可明嘉靖甲 子上元日謹書于瀕湖薖所 浮 陽 浮脉舉之有餘按之不足 脉 經 如微風吹鳥背上毛厭厭 聶聶 輕汎 貌 如循榆莢 素 問 如水漂木 崔 氏 如捻蔥葉 黎 氏 浮脉法天有輕清在上之象在卦為乾在時為秋在 人為肺又謂之毛太過則中堅旁虚如循雞羽病在 外也不及則氣來毛微病在中也浮脉訣言 尋之如太過乃浮兼洪緊之象非 脉也 體状詩浮脉惟從肉上行如循榆莢似毛輕三秋得令 知無恙乆病逢之卻可驚 相類詩浮如木在水中浮浮大中空乃是芤拍拍而浮 是洪脉來時雖盛去悠悠 浮脉輕平似捻蔥虚來遲 大豁然空浮而柔細方為濡散似楊花無定蹤 浮而有力為洪 浮而無力為芤 浮而遲大為虚 浮而柔細為濡 虚甚為散 主病詩浮脉為陽表病居遲風數熱緊寒拘浮而有力 多風熱無力而浮是血虚 寸浮頭痛眩生風或有風 痰聚在胸闗上土衰兼木旺尺中溲便不流通 浮脉主表 浮散風熱 有力表實 浮緊風寒 無力表虚 浮緩風濕 浮遲中風 浮虚傷暑 浮芤失血 浮散勞極 浮洪虚熱 沉 隂 沉脉重手按至筋骨乃得 脉 經 如綿裹砂内剛外柔 楊 氏 如 石投水必極其底 沉脉法地有淵泉在下之象在卦為坎在時為冬在 人為腎又謂之石亦曰營太過則如彈石按之益堅 病在外也不及則氣來虚微去如數者病在中也各 脉訣言緩度三闗状如爛綿者非也沉有緩數及 部之沉爛綿乃 弱脉非沉也 體状詩水行潤下脉來沉筋骨之間耎滑勻女子寸兮 男子尺四時如此號為平 相類詩沉幫筋骨自調勻伏則推筋着骨尋沉細如綿 真弱脉絃長實大是牢形 沉行筋間 牢大有力 伏行骨上 弱細無力 主病詩沉潜水畜隂經病數熱遲寒滑有痰無力而沉 虚與氣沉而有力積并寒 寸沉痰鬱水停胸闗主中 寒痛不通尺部濁遺并泄痢腎虚腰及下元痌 沉脉主裏 又主水畜 有力裏實 沉遲痼冷 無力裏虚 沉數内熱 沉則為氣 沉滑痰食 沉濇氣鬱 沉緊冷痛 沉弱寒熱 沉牢冷積 沉緩寒濕 遲 隂 遲脉一息三至去來極慢 脉 經 遲為陽不勝隂故脉來不及見脉訣言重手乃得是 有沉無浮一息三至甚為易 而曰隠隠曰状且難 是濇脉矣 其謬可知 體狀詩遲來一息至惟三陽不勝隂氣血寒但把浮沉 分表裏消隂須益火之原 相類詩脉來三至號為遲小駃于遲作緩持遲細而難 知是濇浮而遲大以虚推 三至為遲有有力為緩遲無 力為濇 止為絃 甚 為敗慢浮大而耎為虚緩黎氏曰遲小而實緩 大而 遲為隂盛陽衰 為衞盛營弱宜别之 主病詩遲司臟病或多痰沉痼癥瘕子細㸔有力而遲 為冷痛遲而無力定虚寒 寸遲必是上焦寒闗主中 寒痛不堪尺是腎虚腰脚重溲便不禁疝牽丸 遲脉主臟 浮遲表寒 有力冷痛 沉遲裏寒 無力虚寒 數 陽 數脉一息六至 脉 經 脉流薄疾 素 問 數為隂不勝陽故脉來太過七浮沉遲數脉之綱領 素問脉經皆為正脉脉訣立 表八裏而遺數脉止 謌于心臟 其妄甚矣 體状詩數脉息間常六至隂微陽盛必狂煩浮沉表裏 分虚實惟有兒童作吉㸔 相類詩數比平人多一至緊來如數似彈繩數而時止 名為促數見闗中動脉形 數而弦急為緊 數而有止為促 流利為滑 數甚為極 數見闗 中為動 主病詩數脉為陽熱可知只将君相火來醫實宜凉瀉 虚温補肺病秋深却畏之 寸數咽喉口舌瘡吐紅欬 嗽肺生瘍當闗胃火并肝火尺屬滋隂降火湯 數脉主腑 沉數裏熱 有力實火肺無力虚火肺浮數表熱 氣口數實 癰 數虚 痿 滑 陽中隂 滑脈往來前郤流利展轉替替然如珠之應指 脉 經 漉漉 如欲脫 滑為隂氣有餘故脉來流利如水脉者血之府 也血盛則脉滑故腎脉宜之氣盛則脉濇故肺 脉宜之不脉訣云按之即伏三闗如珠不進 不退是 分浮滑沉滑尺寸之滑也今正之 體状相類詩滑脉如珠替替然往来流利郤還前莫将 滑數為同類數脉惟㸔至數間 滑則如珠 數則六至 主病詩滑脉為陽元氣衰痰生百病食生灾上為吐逆 下畜血女脉調時定有胎 寸滑膈痰生嘔吐吞酸舌 强或欬嗽當闗宿食肝脾熱渇痢 淋㸔尺部 滑主痰飲 滑短宿食 浮滑風痰滑沉滑食痰臍滑數痰火經 脉訣言闗 胃寒尺滑 似水與脉 言闗滑胃熱尺滑血畜婦人 經病之㫖相反其謬如此 濇 隂 濇脉細而遲徃來難短且散或一止復來 脉 經 參伍不調 素 問 如輕刀刮竹 脉 訣 如雨沾沙 通真 子 如病蠶食葉 濇為陽氣有餘氣盛則血少故脉來蹇滯而肺宜之 脉訣言指下尋之似有舉之全無與脉經所云絶不 相 干 體状詩細遲短濇徃來難散止依稀應指間如雨沾沙 容易散病蠶食葉慢而艱 相類詩參伍不調名曰濇輕刀刮竹短而難微似秒芒 微耎甚浮沉不别有無間 細遲短散時一止曰濇濡極細而耎重按若 絶曰微 浮而柔細曰 沉而柔細曰弱 主病詩濇縁血少或傷精反胃亡陽汗雨淋寒濕入營 為血痺女人非孕即無經 寸濇心虚痛對胸胃虚脇 脹察闗中尺為精血俱傷候腸結溲淋或下紅 濇主血少精傷之病女人有孕為胎病無孕為敗 血 杜光庭云濇脉獨見尺中形 同代為死脉 虚 隂 虚脉遲大而耎按之無力隠指豁豁然空 脉 經 崔紫虚云形大力薄其虚可知楊脉訣言尋之不足 舉之有餘止言浮脉不見虚状 仁齋言状似栁絮 散漫而遲滑氏言散大 而耎皆是散脉非虚也 體状相類詩舉之遲大按之鬆脉状無涯類谷空莫把 芤虚為一例芤來浮大似慈葱 虚脉浮大而遲按之無力浮芤脉浮大按之中空 芤為無血 虚為血虚 散二脉見浮脉 主病詩脈虚身熱為傷暑自汗怔忡驚悸多發熱隂虚 須早治養營益氣莫蹉跎 血不榮心寸口虚闗中腹 脹食難舒骨蒸痿痺傷精血郤在神門兩部居 經曰血虚脉虚曰氣來虚微為 不及病在内日乆病脉虚者死 實 陽 實脉浮沉皆得脉大而長微弦應指愊愊然 脈 經 愊愊堅實貌脉脉訣言如繩 應指來乃緊 非實脉也 體状詩浮沉皆得大而長應指無虚愊愊强熱藴三焦 成壮火通腸發汗始安康 相類詩實脉浮沉有力强緊如彈索轉無常須知牢脉 幫筋骨實大微弦更帶長 浮沉有力為實而絃急彈人為緊 沉而實大微絃 長為牢 主病詩實脉為陽火鬱成發狂譫語吐頻頻或為陽毒 或傷食大便不通或氣疼 寸實應知靣熱風咽疼舌 强氣塡胸當闗脾熱中宮滿尺實腰腸痛不通 經曰血實脉實曰脉實者水榖為病曰氣來實强是 謂太過 脉訣言尺實小便不禁與脉經尺實小腹 痛小便難之説何反潔古不知其 謬訣為虚寒藥用薑附愈誤矣 長 陽 長脉不大不小迢迢自若 朱 氏 如循長竿末梢為平如引 繩如循長竿為病 素 問 長有三部之長一部之長在時為春在人為肝心脉 長神强氣壮腎脉長蒂固根深經曰長則氣治皆言 平脉 也 體状相類詩過于本位脉名長絃則非然但滿張絃脉 與長争較逺良工反度自能量 實牢絃緊 皆兼長脉 主病詩長脉迢迢大小勻反常為病似牽繩若非陽毒 癲癎病即是陽明熱勢深 長主有 餘之病 短 隂 短脉不及本位 脉 訣 應指而迴不能滿部 脉 經 戴同父云短脉只見尺寸若闗中見短上不通寸下 不通尺是隂陽絶脉必死矣故闗不診短 黎居士 云長短未有定體諸脉舉按之時過於本位者為長 不及本位者為短 長脉属肝宜于春短脉属肺宜 于秋但診肝 肺長短自見 體状相類詩兩頭縮縮名為短濇短遲遲細且難短濇 而浮秋喜見三春為賊有邪干 濇微動結 皆兼短脉 主病詩短脉惟于尺寸尋短而滑數酒傷神浮為血澀 沉為痞寸主頭疼尺腹疼 經曰短則氣病 短主不及之病 洪 陽 洪脉指下極大 脉 經 來盛去衰 素 問 來大去長 通真 子 洪脉在卦為離在時為夏在人為心素問謂之大亦 曰鉤滑氏曰來盛去衰如鉤之曲上而復下應血脉 來去之象象萬物敷布下垂之状季詹炎舉言如環 珠者非脉訣云季夏宜之秋季冬 發汗通腸俱非 洪脉所宜 盖謬也 體状詩脉來洪盛去還衰滿指滔滔應夏時若在春秋 冬月分升陽散火莫狐疑 相類詩洪脉來時拍拍然去衰來盛似波瀾欲知實脉 參差處舉按絃長愊愊堅 洪而有力為實 實而無力為洪 主病詩脉洪陽盛血應虚相火炎炎熱病居脹滿胃翻 須早治隂虚洩痢可愁如 寸洪心火上焦炎肺脉洪 時金不堪肝火胃虚關内察腎虚隂火尺中㸔 洪主陽盛隂虚之病洩痢失血乆嗽者忌之 經曰形痩脉大多氣者死日脉大則病進 微 隂 微脉極細而耎按之如欲絶若有若無 脉 經 細而稍長 戴氏血素問謂之 小氣 微則脉微 體状相類詩微脉輕微瞥瞥乎按之欲絶有如無微為 陽弱細隂弱細比于微畧較粗 輕診即見重按如欲絶者微也上往来如綿而常有 者細也 仲景曰脉瞥瞥如羮 肥者陽氣微縈縈 如蠶絲細者隂氣衰長 病得之死卒病得之生 主病詩氣血微兮脉亦微惡寒發熱汗淋漓男為勞極 諸虚候女作崩中帶下醫 寸微氣促或心驚闗脉微 時脹滿形尺部見之精血弱惡寒消癉痛呻吟 微主乆虚血弱之病陽微惡寒隂微發熱脉 訣云崩中日乆為白帶漏下多時骨肉枯 緊 陽 緊脉來往有力左右彈人手 素 問 如轉索無常 仲 景 數如切 繩 脉 經 如紉箄線 丹 溪 緊乃熱為寒束之脉故急數如此要有神氣素問謂 之急 脉訣言寥寥入尺來崔氏言如線皆非緊状 或以浮緊為弦沉 緊為牢亦近似耳 體状詩舉如轉索切如繩脉象因之得緊名總是寒邪 來作冦内為腹痛外身疼相類詩 見絃 實 主病詩緊為諸痛主于寒喘欬風癎吐冷痰浮緊表寒 須發越緊沉温散自然安 寸緊人迎氣口分當闗心 腹痛沉沉尺中有緊為隂冷定是奔豚與疝疼 諸緊為寒為痛人迎緊盛傷于寒氣口緊盛傷于食 尺緊痛居其腹沉乃疾在其腹 中惡浮緊欬嗽沉 緊皆 主死 緩 隂 緩脉去來小駛于遲 脉 經 一息四至 戴 氏 如絲在經不卷其 軸應指和緩徃來甚勻 張太 素 如初春楊栁舞風之象 楊 𤣥 操 如微風輕颭栁梢 滑伯 仁 緩脉在卦為坤在時為四季在人為脾陽寸隂尺上 下同等浮大而耎無有徧勝者平脉也若非其時即 為有病緩而和勻不浮不沉不疾不徐不微不弱者 即為胃氣故杜光庭云欲知死期何以取古賢推定 五般土陽土須知不遇隂隂 土遇隂當細數詳玉函經 體状詩緩脈阿阿四至通栁梢裊裊颭輕風欲從脉裏 求神氣只在從容和緩中相類詩 見遲 脉 主病詩緩脉營衰衞有餘或風或濕或脾虚上為項强 下痿痺分别浮沉大小區 寸緩風邪項背拘闗為風 眩胃家虚神門濡泄或風秘或是蹣跚足力迂 浮緩為風 緩濇脾虚 沉緩為濕 緩弱氣虚 緩大風虚主緩細濕痺反 脉訣言緩 脾熱口臭 胃齒痛夢鬼之病出 自杜撰與緩無闗 芤 陽中隂 芤脉浮大而耎按之中央空兩邉實 脉 經 中空外實状如 慈蔥 芤慈葱也素問無芤名劉三㸃云芤脉何似絶類 慈蔥指下成窟有邉無中戴同父云營行脉中脉 以血為形芤脉中空脱血之象也訣脉經云三部脉 芤長病得之生卒病得之死 脉 言兩頭有中間 無是脉㫁截矣又言主淋瀝氣入 小腸與失血之候相反誤世不小 體状詩芤形浮大耎如蔥按之旁有中央空火犯陽經 血上溢熱侵隂絡下流紅 相類詩中空旁實乃為芤浮大而遲虚脉呼芤更帶絃 名曰革血亡芤革血虚虚 主病詩寸芤積血在于胸闗内逄芤腸胃癰尺部見之 多下血赤淋紅痢漏崩中 絃 陽中隂 絃脉端直以長 素 問 如張弓絃 脉 經 按之不移綽綽如按琴 瑟絃 巢 氏 状若筝絃 脉 訣 從中直過挺然指下 刋 誤 絃脉在卦為震在時為春在人為肝輕虚以滑者平 實滑如循長竿者病勁急如新張弓絃者死池氏曰 絃緊而數勁為太過絃緊而細為不及戴同父曰絃 而耎其病輕絃而硬其病重 脉訣言時時帶數又 言脉緊状繩牽皆 非絃象今削之 體状詩絃脉迢迢端直長肝經木王土應傷怒氣滿胸 常欲呌翳蒙瞳子淚淋浪 相類詩絃來端直似絲絃緊則如繩左右彈緊言其力 絃言象牢脉絃長沉伏間 又見 長脉 主病詩絃應東方肝膽經飲痰寒熱瘧纒身浮沉遲數 須分别大小單雙有重輕 寸絃頭痛膈多痰寒熱癥 瘕察左闗闗右胃寒心腹痛尺中隂疝脚拘攣 絃為木盛之病浮絃支飲外溢多沉絃懸飲内痛 瘧脉自絃 絃數多熱 絃遲 寒 絃大主虚 絃細拘急若陽絃頭痛來隂絃腹痛治單絃飲癖 雙絃寒痼 不食者木 克土必難 革 隂 革脉絃而芤 仲 景 如按鼓皮 丹 溪 仲景曰絃則為寒芤則為虚虚寒相博此名曰革男 子亡血失精婦人半産漏下脉經曰三部脉革長病 得之死卒病得之生時珍曰此即芤絃二脉相合故 均主失血之候諸家脉書皆以為牢脉故或有革無 牢有牢無革混淆不辨不知革浮牢沉革虚牢實形 證皆異也 又按甲乙經曰渾渾革革至如涌泉病 進而危弊弊綽綽其去如絃絶者死謂脉来渾濁革 變急如涌泉出而不反也王貺以為溢脉與此不同 體状主病詩革脉形如按鼓皮芤絃相合脉寒虚女人 半産并崩漏男子營虚或夣遺相類詩 見芤 牢 牢 隂中陽 牢脉似沉似伏實大而長微絃 脉 經 扁鵲曰牢而長者肝也仲景曰寒則牢堅有牢固之 象沈氏曰似沉似伏牢之位也實大絃長牢之體也 脉訣不言形状但云尋之則無按之則有云脉 入皮膚辨息難又以牢為死脉皆孟浪謬誤 體状相類詩絃長實大脉牢堅牢位常居沉伏間革脉 芤絃自浮起革虚牢實要詳㸔 主病詩寒則牢堅裏有餘腹心寒痛木乗脾疝 癥瘕 何愁也失血隂虚郤忌之 牢主寒實之病木實則為痛扁鵲云耎為虚牢為實 失血者脉冝沉細反浮大而牢者死虚病見實脉也 脉訣言骨間疼痛氣居于表池 氏以為腎傳于脾皆謬妄不經 濡 隂 卽耎字 濡脉極耎而浮細如帛在水中輕手相得按之無有 脉 經 如水上浮漚 帛浮水中重手按之隨手而沒之象也脉 訣言按之似有舉還無是微脉非濡 體状詩濡形浮細按須輕水靣浮綿力不禁病後産中 猶有藥平人若見是無根 相類詩浮而柔細知為濡沈細而柔作弱持微則浮微 如欲絶細來沉細近于微 浮細如綿曰濡 極細如絶曰微 沉細如綿曰弱曰浮而 沉而極細不㫁 細 主病詩濡為亡血隂虚病髓海丹田暗已虧汗雨夜來 蒸入骨血山崩倒濕侵脾 寸濡陽微自汗多闗中其 奈氣虚何尺傷精血虚寒甚温補真隂可起疴 濡主血虚之 病又為傷濕 弱 隂 弱脉極耎而沉細按之乃得舉手無有 脉 經 弱乃濡之沉者脉訣言輕手乃得黎氏譬如浮漚皆 是濡脉非弱也 素問曰脉弱以滑是有胃氣脉弱 以濇是謂乆病病後老弱 見之順平人少年見之逆 體状詩弱來無力按之柔柔細而沉不見浮陽陷人隂 精血弱白頭猶可少年愁相類詩 見濡 脉 主病詩弱脉隂虚陽氣衰惡寒發熱骨筋萎多驚多汗 精神减益氣調營急早醫寸弱陽虚病可知闗為胃 弱與脾衰欲求陽陷隂虚病須把神門兩部推 弱主氣虚之病仲景曰陽陷入隂故惡寒發熱又云 弱主筋沉主骨陽浮隂弱血虚筋急栁氏曰氣虚則 脉弱寸弱陽虚尺 弱隂虚闗弱胃虚 散 隂 散脉大而散有表無裏 脉 經 渙漫不収 崔 氏 無統紀無拘束 至數不齊或來多去少或去多來少渙散不収如楊花 散漫之象 栁 氏 戴同父曰心脉浮大而散肺脉短濇而散平脉也心 脉耎散怔忡肺脉耎散汗出肝脉耎散溢飲脾脉耎 散胻腫病脉也腎脉耎散諸病脉代散死脉也難經 曰散脉獨見則危栁氏曰散為氣血俱虚根本脱離 之脉産婦得之 生孕婦得之墮 體状詩散似楊花散漫飛去來無定至難齊産為生兆 胎為墮乆病逢之不必醫 相類詩散脉無拘散漫然濡來浮細水中綿浮而遲大 為虚脉芤脉中空有兩邉 主病詩左寸怔忡右寸汗溢飲左闗應耎散右闗耎散 胻腫胕散居兩尺魂應㫁 細 隂 細脉小于微而常有細直而耎若絲線之應指 脉 經 素問謂之小王啓言如莠蓬状其柔細也背脉 訣言往来極微是微反大于細矣與經相 體状詩細來纍纍細如絲應指沉沉無絶期春夏少年 俱不利秋冬老弱郤相宜相類詩 見微 濡 主病詩細脉縈縈血氣衰諸虚勞損七情乖若非濕氣 侵腰腎即是傷精汗洩來 寸細應知嘔吐頻入闗腹 脹胃虚形尺逢定是丹田冷洩痢遺精號脱隂 脉經曰細為血少氣衰有此證則順否則逆 故吐衂得沉細者生憂勞過度者脉亦細 伏 隂 伏脉重按着骨指下裁動 脉 經 脉行筋下 刋 誤 脉訣言尋之似有定 息全無殊為舛謬 體状詩伏脉推筋着骨尋指間裁動隠然深傷寒欲汗 陽将解厥逆臍疼證屬隂相類詩 見沉 脉 主病詩伏為霍亂吐頻頻腹痛多縁宿食停畜飲老痰 成積聚散寒温裏莫因循 食鬱胸中雙寸伏欲吐不 吐常兀兀當闗腹痛困沉沉闗後疝疼還破腹 傷寒一手脉伏曰單伏兩手脉伏曰雙伏不可以陽 證見隂為診乃火邪内鬱不得發越陽極似隂故脉 伏必有大汗而解正如乆旱将雨六合隂晦雨後庻 物皆蘓之義又有夾隂傷寒先有伏隂在内外復感 寒隂盛陽衰四脉厥逆六脉沉伏須投薑附及炙闗 元脉乃復出也若太溪衝陽皆無脉者必死 脉訣 言徐徐發汗潔古以附子細辛麻黄湯 主之皆非也劉元賔曰㐲脉不可發汗 動 陽 動乃數脉見于闗上下無頭尾如豆大厥厥動揺 仲景曰隂陽相搏名曰動陽動則汗出隂動則發熱 形冷惡寒此三焦傷也成無巳曰隂陽相搏則虚者 動故陽虚則陽動隂虚則隂動龎安常曰闗前三分 為陽後三分為隂闗位半隂半陽故動隨虚見 脉 訣言尋之似有舉之還無不離其處不往不来三闗 沉沉含糊謬妄殊非動脉詹氏言其形鼔動如鉤如 毛者 尤謬 體状詩動脉揺揺數在闗無頭無尾豆形團其原本是 隂陽搏虚者揺兮勝者安 主病詩動脉專司痛與驚汗因陽動熱因隂或為洩痢 拘攣病男子亡精女子崩 仲景曰動則為痛為驚素問曰隂虛陽搏謂 之崩又曰婦人手少隂脉動甚者妊子也 促 陽 促脉來去數時一止復來 脉 經 如蹶之趣徐疾不常 黎 氏 脉經但言數而止為促脉訣乃云并居寸口不言 時止者謬矣數止為促緩止為結何獨寸口哉 體状詩促脉數而時一止此為陽極欲亡隂三焦鬱火 炎炎盛進必無生退可生相類詩 見代 脉 主病詩促脉惟将火病醫其因有五細推之時時喘欬 皆痰積或發狂斑與毒疽 促主陽盛之病一促結之因皆有氣血痰 飲食五者之别 有留滯則脉必見止也 結 隂 結脉徃來緩時一止復來 脉 經 脉訣言或來或去聚而却還與結無闗仲景有纍纍 如循長竿曰隂結藹藹如車盖曰陽結脉經又有如 麻子動揺旋引旋収聚散不常者 曰結主死此三脉名同實異也 體状詩結脉緩而時一止獨隂偏盛欲亡陽浮為氣滯 沉為積汗下分明在主張相類詩 見代 脉 主病詩結脉皆因氣血凝老痰結滯苦沉吟内生積聚 外癰腫疝瘕 假 為殃病屬隂 結主隂盛之病越人曰結甚則積甚結微 則氣微浮結外有痛積伏結内有積聚 代 隂 代脉動而中止不能自還因而復動 仲 景 脉至還入尺良 乆方來 呉 氏 脉一息五至肺心脾肝腎五臟之氣皆足五十動而 一息合大衍之數謂之平脉反此則止乃見焉腎氣 不能至則四十動一止肝氣不能至則三十動一止 盖一臟之氣衰而他臟之氣代至也經曰代則氣衰 滑伯仁曰若無病羸痩脉代者危脉也有病而氣血 乍損氣不能續者祗為病脉傷寒心悸脉代者復脉 湯主之妊娠脉代者其胎 百日代之生死不可不辨 體状詩動而中止不能還復動因而作代㸔病者得之 猶可療平人郤與夀相闗 相類詩數而時止名為促緩止須将結脉呼止不能回 方是代結生代死自殊塗 促結之止無常數或二動三動一止即來代脉之 止有常數必依數而止還入尺中良乆方來也 主病詩代脉元因臟氣衰腹疼洩痢下元虧或為吐㵼 中宫病女子懐胎三月兮 脉經曰代散者死 生洩及便膿血 五十不止身無病數内有止皆知定四十一止一臟絶 四年之後多亡命三十一止即三年二十一止二年應 十動一止一年殂更觀氣色兼形證 兩動一止三四日三四動止應六七五六一止七八朝 次第推之自無失 戴同父曰脉必滿五十動出自難經而脉訣五臟謌 皆以四十五動為凖乖于經㫖 栁東楊曰古以動 數候脉是喫緊語須候五十動乃知五臟缺失今人 指到腕臂即云見了夫五十動豈彈指間事耶故學 者當診脉問證聼聲觀 色斯備四診而無失 四言舉要 宋南康紫虚隠君崔嘉彦希範著 明蘄州月池子李言聞子郁删補 脉乃血派 氣血之先 血之隧道 氣息應焉 其象法地 血之府也 心之合也 皮之部也 資始于腎 資生于胃 陽中之隂 本乎營衞 營者隂血 衞者陽氣 營行脉中 衞行脉外 脉不自行 隨氣而至 氣動脉應 隂陽之誼 氣如槖籥 血如波瀾 血脉氣息 上下循環 十二經中 皆有動脉 惟手太隂 寸口取决 此經屬肺 上系吭嗌 脉之大㑹 息之出入 一呼一吸 四至為息 日夜一萬 三千五百 一呼一吸 脉行六寸 日夜八百 十丈為凖 初持脉時 令仰其掌 掌後高骨 是謂闗上 闗前為陽 闗後為隂 陽寸隂尺 先後推尋 心肝居左 肺脾居右 腎與命門 居兩尺部 魂魄榖神 皆見寸口 左主司官 右主司府 左大順男 右大順女 本 缺 扶命 男左女右 闗前一分 人命之主 左為人迎 右為氣口 神門決㫁 兩在闗後 人無二脉 病死不愈 男女脉同 惟尺則異 陽弱隂盛 反此病至 脉有七診 曰浮中沉 上下左右 消息求尋 又有九候 舉按輕重 三部浮沉 各候五動 寸候胸上 闗候膈下 尺候于臍 下至跟踝 左脉候左 右脉候右 病隨所在 不病者否 浮為心肺 沉為腎肝 脾胃中州 浮沉之間 心脉之浮 浮大而散 肺脉之浮 浮濇而短 肝脉之沉 沉而絃長 腎脉之沉 沉實而濡 脾胃屬土 脉宜和緩 命為相火 左寸同㫁 春絃夏洪 秋毛冬石 四季和緩 是謂平脉 太過實强 病生于外 不及虚微 病生于内 春得秋脉 死在金日 五臟准此 推之不失 四時百病 胃氣為本 脉貴有神 不可不審 調停自氣 呼吸定息 四至五至 平和之則 三至為遲 遲則為冷 六至為數 數即熱證 轉遲轉冷 轉數轉熱 遲數既明 浮沉當别 浮沉遲數 辨内外因 外因于天 内因于人 天有隂陽 風雨晦㝠 人喜怒憂 思悲恐驚 外因之浮 則為表證 沉裏遲隂 數則陽盛 内因之浮 虚風所為 沉氣遲冷 數熱何疑 浮數表熱 沉數裏熱 浮遲表虚 沉遲冷結 表裏隂陽 風氣冷熱 辨内外因 脉證㕘别 脉理浩繁 總括于四 既得提綱 引申觸類 浮脉法天 輕手可得 汎汎在上 如水漂木 有力洪大 來盛去悠 無力虚大 遲而且柔 虚甚則散 渙漫不收 有邉無中 其名曰芤 浮小為濡 綿浮水面 濡甚則微 不任尋按 沉脉法地 近于筋骨 深深在下 沉極為伏 有力為牢 實大絃長 牢甚則實 愊愊而强 無力為弱 柔小如綿 弱甚則細 如蛛絲然 遲脉屬隂 一息三至 小駃于遲 緩不及四 二損一敗 病不可治 兩息奪精 脉已無氣 浮大虚散 或見芤革 浮小濡微 沉小細弱 遲細為濇 徃來極難 易散一止 止而復還 結則來緩 止而復來 代則來緩 止不能回 數脉屬陽 六至一息 七疾八極 九至為脫 浮大者洪 沉大牢實 往來流利 是謂之滑 有力為緊 彈如轉索 數見寸口 有止為促 數見闗中 動脉可候 厥厥動揺 状如小豆 長則氣治 過于本位 長而端直 絃脉應指 短則氣病 不能滿部 不見于闗 惟尺寸候 一脉一形 各有主病 數脉相兼 則見諸證 浮脉主表 裏必不足 有力風熱 無力血弱 浮遲風虚 浮數風熱 浮緊風寒 浮緩風濕 浮虚傷暑 浮芤失血 浮洪虚火 浮微勞極 浮濡隂虚 浮散虚劇 浮絃痰食 浮滑痰熱 沉脉主裏 主寒主積 有力痰食 無力氣鬱 沉遲虚寒 沉數熱伏 沉緊冷痛 沉緩水畜 沉牢痼冷 沉實熱極 沉弱隂虚 沉細痺濕 沉絃飲痛 沉滑宿食 沉伏吐利 隂毒聚積 遲脉主臟 陽氣伏潛 有力為痛 無力虚寒 數脉主腑 主吐主狂 有力為熱 無力為瘡 滑脉主痰 或傷于食 下為畜血 上為吐逆 濇脉少血 或中寒濕 反胃結腸 自汗厥逆 絃脉主飲 病屬膽肝 絃數多熱 絃遲多寒 浮絃支飲 沉絃懸痛 陽絃頭痛 隂絃腹痛 緊脉主寒 又主諸痛 浮緊表寒 沉緊裏痛 長脉氣平 短脉氣病 細則氣少 大則病進 浮長風癎 沉短宿食 血虚脉虚 氣實脉實 洪脉為熱 其隂則虚 細脉為濕 其血則虚 緩大者風 緩細者濕 緩濇血少 緩滑内熱 濡小隂虚 弱小陽竭 陽竭惡寒 隂虚發熱 陽微惡寒 隂微發熱 男微虚損 女微瀉血 陽動汗出 隂動發熱 為痛與驚 崩中失血 虛寒相搏 其名為革 男子失精 女子失血 陽盛則促 肺癰陽毒 隂盛則結 疝瘕積鬱 代則氣衰 或泄膿血 傷寒心悸 女胎三月 脉之主病 有宜不宜 隂陽順逆 凶吉可推 中風浮緩 急實則忌 浮滑中痰 沉遲中氣 尸厥沉滑 卒不知人 入臟身冷 入腑身温 風傷于衞 浮緩有汗 寒傷于營 浮緊無汗 暑傷于氣 脉虚身熱 濕傷于血 脉緩細濇 傷寒熱病 脉喜浮洪 沉微濇小 證反必凶 汗後脉静 身凉則安 汗後脉躁 熱甚必難 陽病見隂 病必危殆 隂病見陽 雖困無害 上不至闗 隂氣已絶 下不至闗 陽氣已竭 代脉止歇 臟絶傾危 散脉無根 形損難醫 飲食内傷 氣口急滑 勞倦内傷 脾脉大弱 欲知是氣 下手脉沉 沉極則伏 濇弱乆深 大鬱多沉 滑痰緊食 氣濇血芤 數火細濕 滑主多痰 絃主留飲 熱則滑數 寒則絃緊 浮滑兼風 沉滑兼氣 食傷短疾 濕留濡細 瘧脉自絃 絃數者熱 絃遲者寒 代散者折 洩㵼下痢 沉小滑弱 實大浮洪 發熱則惡 嘔吐反胃 浮滑者昌 絃數緊濇 結腸者亡 霍亂之候 脉代勿訝 厥逆遲微 是則可怕 欬嗽多浮 聚肺闗胃 沉緊小危 浮濡易治 喘急息肩 浮滑者順 沉濇肢寒 散脉逆證 病熱有火 洪數可醫 沉微無火 無根者危 骨蒸發熱 脉數而虚 熱而濇小 必殞其軀 勞極諸虚 浮耎微弱 土敗雙絃 火炎急數 諸病失血 脉必見芤 緩小可喜 數大可憂 瘀血内畜 却宜牢大 沉小濇微 反成其害 遺精白濁 微濇而弱 火盛隂虚 芤濡洪數 三消之脉 浮大者生 細小微濇 形脱可驚 小便淋閟 鼻頭色黄 濇小無血 數大何妨 大便燥結 須分氣血 陽數而實 隂遲而濇 癲乃重隂 狂乃重陽 浮洪吉兆 沉急㓙殃 癎脉宜虚 實急者惡 浮陽沉隂 滑痰數熱 喉痺之脉 數熱遲寒 纒喉走馬 微伏則難 諸風眩運 有火有痰 左濇死血 右大虚㸔 頭痛多絃 浮風緊寒 熱洪濕細 緩滑厥痰 氣虚絃耎 血虚微濇 腎厥絃堅 真痛短濇 心腹之痛 其類有九 細遲從吉 浮大延乆 疝氣絃急 積聚在裏 牢急者生 弱積者死 腰痛之脉 多沉而絃 兼浮者風 兼緊者寒 絃滑痰飲 濡細腎著 大乃腎虚 沉實閃肭 脚氣有四 遲寒數熱 浮滑者風 濡細者濕 痿病肺虚 脉多微緩 或濇或緊 或細或濡 風寒濕氣 合而為痺 浮濇而緊 三脉乃備 五疽實熱 脉必洪數 濇微屬虚 切忌發渴 脉得諸沉 責其有水 浮氣與風 沉石或裏 沉數為陽 沉遲為隂 浮大出厄 虚小可驚 脹滿脉絃 土制于木 濕熱數洪 隂寒遲弱 浮為虚滿 緊則中實 浮大可治 虚小危極 五臟為積 六腑為聚 實强者生 沉細者死 中惡腹脹 緊細者生 脉若浮大 邪氣已深 癰疽浮數 惡寒發熱 若有痛處 癰疽所發 脉數發熱 而痛者傷 不數不熱 不疼隂瘡 未潰癰疽 不怕洪大 已潰癰疽 洪大可怕 肺癰已成 寸數而實 肺痿之形 數而無力 肺癰色白 脉冝短濇 不宜浮大 唾糊嘔血 腸癰實熱 滑數可知 數而不熱 闗脉芤虚 微濇而緊 未膿當下 緊數膿成 切不可下 婦人之脉 以血為本 血旺易胎 氣旺難孕 少隂動甚 謂之有子 尺脉滑利 妊娠可喜 滑疾不散 胎必三月 但疾不散 五月可别 左疾為男 右疾為女 女腹如箕 男腹如斧 欲産之脉 其至離經 水下乃産 未下勿驚 新産之脉 緩滑為吉 實大絃牢 有證則逆 小兒之脉 七至為平 更察色證 與虎口文 竒經八脉 其診又别 直上直下 浮則為督 牢則為衝 緊則任脉 寸左右彈 陽蹻可决 尺左右彈 隂蹻可别 闗左右彈 帶脉當訣 尺外斜上 至寸隂維 尺内斜上 至寸陽維 督脉為病 脊强癲癎 任脉為病 七疝瘕堅 衝脉為病 逆氣裏急 帶主帶下 臍痛精失 陽維寒熱 目眩僵仆 隂維心痛 胸脇刺築 陽蹻為病 陽緩隂急 隂蹻為病 隂緩陽急 癲癎瘛瘲 寒熱恍惚 八脉脉證 各有所屬 平人無脉 移于外絡 兄位弟乘 陽蹊列缺 病脉既明 吉㓙當别 經脉之外 又有真脉 肝絶之脉 循刀責責 心絶之脉 轉豆躁疾 脾則雀啄 如屋之漏 如水之流 如盃之覆 肺絶如毛 無根蕭索 麻子動揺 浮波之合 腎脉将絶 至如省客 來如彈石 去如解索 命脉将絶 鰕㳺魚翔 至如涌泉 絶在膀胱 真脉既形 胃已無氣 叅察色證 㫁之以臆 附脉訣攷證 脉訣非叔和書 晦庵朱子曰古人察脉非一道今世惟守寸闗尺之法 所謂闗者多不明獨俗傳脉訣詞最鄙淺非叔和本書 乃能直指髙骨為闗然世之高醫以其書贋遂委棄而 羞言之 䟦郭長陽書 東陽栁 貫 曰王叔和撰脉經十卷為醫家一經今脉訣 熟在人口直謂叔和所作不知叔和西晋時尚未有歌 括此乃宋之中世人偽托以便習肄爾朱子取其高骨 為闗之説不知其正出脉經也 廬陵謝 縉翁 曰今稱叔和脉訣不知起于何時宋熙寕 初校正脉經尚未有此陳孔碩始言脉訣出而脉經隠 則脉訣乃熙寧以後人作耳惟陳無擇三因方言高陽 生剽竊作歌訣劉元賔從而和之其説似深知脉經者 而又自著七表八裏九道之名則陳氏亦未嘗詳讀脉 經矣 河東王 世相 曰診候之法不易精也軒岐微藴越人叔 和撰難經脉經猶未盡泄其奥五代高陽生著脉訣假 叔和之名語多牴牾辭語鄙俚又被俗學妄註世醫家 傳户誦茫然無所下手不過藉此求食而已於診視何 益哉 雲間錢 慱 曰晉太醫令王叔和著脉經其言可守而不 可變及托叔和脉訣行而醫經之理遂微盖叔和為世 所信重故假其名而得行耳然醫道之日淺未必不由 此而誤之也 七表八裏九道之非 金陵戴 起宗 曰脉不可以表裏定名也軒岐越人叔和 皆不言表裏脉訣竊叔和之名而立七表八裏九道為 世大惑脉之變化從隂陽生但可以隂陽對待而言各 從其類豈可以一浮二芤為定序而分七八九之名乎 大抵因浮而見者皆為表因沉而見者皆為裏何拘于 七八九哉廬山劉立之以浮沉遲數為綱以教學者雖 似㨗徑然必慱學反約然後能入脉妙若以此自足亦 畫矣 攖寧滑 夀 曰脉之隂陽表裏以對待而為名象也高陽 生之七表八裏九道盖鑿鑿也求脉之明為脉之晦 謝氏曰脉經論脉二十四種初無表裏九道之目其言 芤脉云中央空兩邉實云芤則為隂而脉訣以芤為七 表屬陽云中間有兩頭無仲景脉法云浮大數動滑為 陽沉濇弱弦微為隂而脉訣以動為隂以弦為陽似此 背誤頗多則脉訣非叔和書可推矣 草廬呉 澄 曰俗誤以脉訣為脉經而王氏脉經知者或 鮮脉書往往混牢革為一夫牢為寒實革為虚寒安可 混乎脉之浮沉虚實緊緩數遲滑濇長短之相反匹配 自不容易况有難辨如洪散俱大而洪有力微細俱小 而微無力芤類浮而邉有中無伏類沉而邉無中有若 豆粒而揺揺不定者動也若鼓皮而如如不動者革也 俱對待也又有促結代皆有止之脉促疾結緩故可為 對代則無對總之凡二十七脉不止于七表八裏九道 二十四脉也 詳文集 瀕湖李時珍曰脉經論脉止有二十四種無長短二脉 脉訣歌脉亦有二十四種増長短而去數散皆非也素 難仲景論脉祗别隂陽初無定數如素問之鼔摶喘横 仲景之惵平榮章綱損縱横逆順之類是也后世脉之 精微失傳無所依凖因立名而為之歸著耳今之學者 按圖索驥猶若望洋而况舉其全㫖乎此草廬公説猶 得要領也 男女脉位 齊褚 澄 曰男子陽順自下生上故右尺為受命之根萬 物從土而出故右闗為脾生右寸肺肺生左尺腎腎生 左闗肝肝生左寸心女子隂逆自上生下故左寸為受 命之根萬物從土而出故左闗為脾生左尺肺肺生右 寸腎腎生右闗肝肝生右尺心 詳褚氏 遺書 華谷儲 泳 曰脉訣以女人尺脉盛弱與男子相反為背 㸔夫男女形體絶異隂陽殊塗男生而覆女生而仰男 則左旋女則右轉男主施女主受男之至命在腎處臟 腑之極下女之至命在乳處臟腑之極上形氣既異脉 行于形氣之間豈畧不少異耶此褚氏之説為有理也 詳祛疑説 戴 起宗 曰脉訣因男子左腎右命女子左命右腎之别 遂言反此背㸔而諸家以尺脉盛弱解之褚氏又以女 人心肺診于尺倒裝五臟其謬又甚不知男女形氣精 血雖異而十二經脉所行始終五臟之定位則一也安 可以女人脉位為反耶 丹溪朱 震亨 曰昔軒轅使伶倫截嶰谷之竹作黄鍾律 管以候天地之節氣使岐伯取氣口作脉法以候人之 動氣故黄鍾之數九分氣口之數亦九分律管具而寸 之數始形故脉之動也陽得九分隂得一寸吻合于黄 鍾天不足西北陽南而隂北故男子寸盛而尺弱肖乎 天也地不滿東南陽北而隂南故女子尺盛而寸弱肖 乎地也黄鍾者氣之先兆故能測天地之節候氣口者 脉之要㑹故能知人命之死生世之俗醫誦高陽生之 妄作欲以治病其不殺人也幾希 龍丘葉氏曰脉者天地之元性故男女尺寸盛弱肖乎 天地越人以為男生于寅女生于申三陽從天生三隂 從地長謬之甚也獨丹溪惟本律法混合天人而闢之 使千載之誤一旦昭然豈不韙哉 臟腑部位 紹興王 宗正 曰診脉之法當從心肺俱浮肝腎俱沉脾 在中州之説王叔和獨守寸闗尺分部位以測五臟六 腑之脉者非也 慈溪趙 繼宗 曰脉訣言左心小腸肝膽腎右肺大腸脾 胃命者非也心肺居上為陽為浮肝腎居下為隂為沉 脾居中州半隂半陽半浮半沉當以左寸為心右寸為 肺左尺為肝右尺為腎兩闗為脾闗者隂陽之界限前 取陽三分後取隂三分所謂土居金木水火之中寄王 于四時不獨右闗為脾也肝既為隂豈宜在半隂半陽 半浮半沉之左闗耶命門即是腎不宜以右尺為診 詳 儒 醫精 要 呉草廬曰醫者于寸闗尺輙名之曰此心脉此肺脉此 肝脉此脾脉此腎脉者非也五臟六腑凡十二經兩手 寸闗尺者手太隂肺經之一脉也分其部位以候他臓 之氣耳脉行始于肺終于肝而復㑹于肺肺為氣所出 之門户故名曰氣口而為脉之大會以占一身焉 詳文 集 李時珍曰兩手六部皆肺之經脉也特取此以候五臓 六腑之氣耳非五臟六腑所居之處也凡診察皆以肺 心脾肝腎各候一動五十動不止者五臟皆足内有一 止則知一臟之脉不至據此推之則以肺經一脉候五 臟六腑之氣者可心解矣褚儲趙氏不知脉隨五臟之 氣行于經隧之間欲以男女臟腑顛倒部位執泥不通 戴同父言褚氏倒装五臟丹溪别男女尺寸草廬明三 部皆肺三説皆有真見學者所當宗師若夫趙氏所云 盖本于宋人王宗正難經圖解豈知脉分兩手出于素 問脉要精微論而越人推明闗脉及一脉十變于難經 非始于叔和也若如其説則一脉十變何從推之可謂 鑿而狂矣 命門即腎之説乃越人之誤也予嘗著命 門攷命門三焦客難二説凡二千餘言云 瀕湖脉學
欽定四庫全書 子部五 傷寒論條辨 醫家類 提要 臣 等謹案傷寒論條辨八卷附本草鈔一卷 或問一卷痙書一卷明方有執撰有執字中 行歙縣人是書刻於萬厯壬辰前有己丑自 序一篇又有辛夘後序一篇又有癸巳所作 引一篇則刻成時所加也大㫖以後漢張機 傷寒卒病論初編次於晉王叔和已有所改 移及金成無已作注又多所竄亂醫者或以 為不全之書置而不習或沿習二家之誤彌 失其真乃竭二十餘年之力尋求端緒排比 成編一一推作者之意為之考訂故名曰條 辨其原本傷寒例一篇不知為何人所加者 竟削去之而以本草鈔一卷或問一卷附綴 於末又以醫家誤痙爲驚風多所天枉乃歴 引素問金匱要畧傷寒卒病論諸説為痙書 一卷併附於末有執殁後其板散佚江西喻 嘉言遂採掇有執之説叅以已意作傷寒尚 論篇盛行於世而有執之書遂微 國朝康熈甲寅順天林起龍得有執舊本惡嘉 言之剽襲舊説而諱所自來乃重為評㸃刋 板併以尚論篇附刋於末以證明其事即此 本也起龍序文於嘉言毒詈醜詆頗乖雅道 其所評論亦皆賛美之詞於病症方藥無所 發明今並削而不載所附刻之尚論篇原本 具存已别著録其異同得失可以互勘不待 此本之複載今亦削之而附見其原目於此 焉乾隆四十五年五月恭校上 總纂官 臣 紀昀 臣 陸錫熊 臣 孫士毅 總 校 官 臣 陸 費 墀 傷寒論條辨前序 醫之為道肇始於本草經闡明於素難至傷寒論而大 備焉本草經者神農氏之書也素難者軒岐越人之書 也傷寒論仲景氏之遺書也然本草之作於神農氏世 傳其說而不經見嘉祐本草序謂神農嘗百草而醫方 興上世未有文字師學相傳謂之本草兩漢名醫仲景 華佗諸賢始因古學附以新說通為編述本草由是始 見於經誠如是仲景既已首事其間而乃有是論之作 則其先後素難而股肱之其功豈不逺賢於神皇軒岐 與越人而獨盛哉於是醫門尊之以為聖猶儒門之聖 孔子而宗師焉然則斯道之大其所以繼往聖而開來 學者顧不大有賴於斯文邪夫道不出自聖人不足以 言大何謂大道道莫大於堯舜孔子之贊堯則曰巍巍 乎惟天為大惟堯則之孔子集羣聖之大成子貢之贊 孔子則曰夫子之不可及也猶天之不可階而升也然 則聖人道之所以大無有不出自天者噫本草之作於 神農氏繼天而立極者也素難之作於軒岐越人啓天 人之秘也是論也本之風暑濕寒發之於三陽三隂風 暑寒濕者天之四氣也三陽三隂者人之所得乎天周 於身之六經也四氣有時或不齊六經因之而為病是 故病綂乎經中傷合併脈證傳變標本虚實表裏寒熱 汗吐下溫正反逆從條之以法而法三百九十七繫之 以方而方一百一十三者天人事物錯綜之自然而然 者也其以風為首論者即素問曰風為百病之長之意 也其推而至於壞病不以病名名病而以壞名者壞則 不能盡其變而舉以名之故槩之以壞曰壞者即素問 曰萬病皆生於風寒暑濕燥火之意也自其析而言之 誠萬殊也然既壞矣而曰知犯何逆隨證治之知犯何 逆以法治之其所以妙於一本者豈小道者所可得同 日而語哉讀之者皆知其為傷寒論也而不知其乃有 所為於傷寒而立論所論不啻傷寒而已也本草素難 之顯仁藏用者表表然無餘蘊矣所以法而世為天下 則方而世為萬病祖乃至預有集斯道之大成而擅百 世宗師之同歸者道不同而同出於天天者理也理在 人心無古今方隅之異也何則乃有不同是心不宗師 斯而鈐搥活人類證焉鈐搥活人類證者出而斯道日 茅塞矣繼素難之往轍難乎其有人焉非天下之病是 病者有所不幸而然邪何斯道之至於斯也嗟乎七篇 不作楊墨之横流不息也濓洛闗閩之傳注不出堯舜 孔子之道家殊而户異也是故義利之辯圖像性命之 問難其所以為不得已者易地則皆然也余何人斯而 條辨哉葢將以為後之有志仲景之堂室者級階梯之 助云爾也時萬厯己丑春三月戊申朔新安方有執書 傷寒論條辨後序 傷寒論者仲景氏辨傷寒而論之之謂也傷寒何為而 辨論也亂傷寒者中風併中風寒雜傷寒者溫病風溫 霍亂本氣自病與凡痙濕暍皆與傷寒相涉於疑故一 一條辨而例論之然後各皆始得分曉而不惑此傷寒 論之所以作也然諸病之所以有待於條辨例論而後 各皆始得分曉而不惑者以皆綂於六經也六經各一 經絡藏府惟太陽獨多始病榮衞之兩途諸病論經論 經者經辨而病明也傷寒與中風則於論經之中喫緊 闗係嚴辨又在太陽之榮衞葢風則病衞寒則病榮風 寒俱有則榮衞皆受而俱病太陽一也榮衞二而病則 三焉此太陽所以分當嚴辨而與餘經不同也過太陽 陽明以下辨論乃得各歸於經所以自微而著自少而 多賸徒法而以方法具備者計之籌其條目法則迤邐 已三百九十七方則因仍已一百一十三然而法中乃 有一則曰知犯何逆隨證治之之條二則曰知犯何逆 以法治之之目法言若是豈非以其絲辨縷論積多若 是猶不足以盡風寒之所欲論之謂邪噫仲景氏所以 作論之心如此可以想見其萬一於言語文字之外矣 曽謂非辨非論顧可以清雜亂而正傷寒之名實乎不 能也是故傷寒不可以作經而但可以作論者其意不 在此歟名雖曰論實則經也說者謂醫家之有此書猶 儒家之有語孟葢以其渾融該博曲盡精微恢恢乎足 以股肱素難而為斯道之日星信矣然其舉綱振目經 綸闔闢首尾條貫脈絡分明近則可以言彷彿學庸逺 則可以議屬比春秋而法象乎易說者遺之似亦未可 以言其全知此書之純粹也嗟惟文字去古未逺辭簡 議奥讀而道其道者要皆不過模形範影踪跡湯丸錯 擇名利以求鑿枘於盲瞽之餘譬之樂師習 丶勹匕 以治鐘鼓琴瑟節奏雖工求其所謂正六律諧五音通 八風而能與天地同和者難言也叔和類集而編次之 各為一篇獨於太陽分而為三一一以辨標其篇目夫 既以辨標其篇目則論歸重於辨叔和已得之矣既分 太陽為三篇則太陽一經歸重於三辨叔和已明之矣 自今觀之各篇之中不合於辨者厯厯可指也而太陽 三篇尤溷溷然無辨於三也似此編次徒賴叔和之名 存豈復叔和之實在哉必繇後之輕浮有如類證之輩 者不諳論義不㑹辨意騁以卑陋計圖剽竊務為欺衒 紛更錯亂顛倒變易法則斷股離肢方則裒多益寡將 謂不如此不足以動衆惟徇私已㒺解悞人然冠履倒 置望者必駭薰蕕同爇嗅者必憎或出重輯亦未可知 是以匡郭縱完而體骨終失遂使晩見狐疑卒致非全 書之謬雖専醫之門咸置之而不讀夫以此書為非仲 景氏之全書置而不讀彼業不在醫無足怪也以業既 在醫亦視為非全書而不讀則其為醫也可得謂之全 醫乎何不思之甚也於是斯文湮沒至道蓁蕪民膺斯 疾幸耶否耶不敢必也竊為此懼跋履山川冒蒙荆棘 崎嶇南北東抵齊魯西涉川陜委志從正以趣明師期 還叔和之故以通仲景之源風霜二十餘年顔黴鬢雪 神其黙迪一旦豁然徴之道途足成小試倦老思休歸 田閉閣考衆本之殊同返離異而訂正一師友之授傳 竊僭負為此集八經寒暑藁脫七謄深慚蛙吹玷荷驥 附雖不足以合叔和之雅調而宣仲景氏之遺音至於 溯流窮源欲伸長 丶勹匕而擬望六律正五音諧八 風通天地和同底民物於康阜以上際唐虞之盛之心 所以延頸企踵於任斯道之君子者未嘗有一息之不然 此其所以寧負僣竊而不敢逃也謹書揭簡端以告同志 云萬厯辛夘冬日長至歙靈山方有執書于溪南無逸 所 傷寒論條辨引 傳曰仲景者姓張氏名機仲景其字也南陽人 張松北 見曹操 以其川中醫有仲景為誇以 建安言之則松亦仲景時人 受業於同郡張伯祖善於 治療尤精經方舉孝㢘官至長沙太守後在京師為名 醫於當時為上手以宗族二百餘口建安紀年以來未 及十稔死者三之二而傷寒居其七乃著論二十二篇 證外合三百九十七法一百一十三方其文辭簡古奥 雅古今治傷寒者未有能出其外者也其書為諸方之 祖時人以為扁鵲倉公無以加之故後世稱為醫聖夫 扁鵲倉公神醫也神尚矣人以為無以加於仲景而稱 仲景曰聖豈非以仲景之見諸事業載諸簡篇者皆表 章天人股肱素難達之天下通之古今易簡而易知易 能非神竒怪異人之所不可知不可能者所可同年而 語哉是故稱聖焉賈太傅曰吾聞古之聖人不居朝廷 必在卜醫之中語不虚矣然醫聖也書曰論何也論也 者仲景自道也葢謂憤傷寒之不明戚宗族之非命論 病以辨明傷寒非謂論傷寒之一病也其文經也其事 則論其心則以為始事於戚乃不欲忘其初其多則恵 我後人其意則又不欲以經自居易曰謙謙君子此之 謂也吾故曰名雖為論實則經也雖然若曰傷寒經殊 乖矣必曰醫經稱情哉萬厯癸巳陽月之吉九山山人 方有執識
欽定四庫全書 傷寒論條辨卷一 明 方有執 撰 辨太陽病脈證幷治上篇第一 凡六十六條 方二十 太陽一經風寒所始營衞二道各自中傷風則中 衞故以衞中風而病者為上篇然風之為風其義 不一故其為病最為居多所謂中風者乃風寒暑 濕之風也與諸家方書之所謂中風云者義不相 同諸家方書之所謂中風蓋素問曰陽之氣以天 地之疾風名之之風也彼但以其所謂者為中風 云耳其於在此之所謂中風云者則無聞焉二義 辨論精切詳悉分曉惟有此書自此以下知此義 者李明之而已此義不明而欲求以言醫猶縁木 求魚耳其如醫何 此篇舊本第五而次辨脈傷寒 例痙濕暍諸篇之下然世傳諸 篇皆叔和所述今案傷寒例一篇則又疑非叔和 語夫以叔和編經奚恁後經而先已必後之贅附 遂致顛倒錯亂故條 辨之以復其初云 一太陽之為病脈浮頭項強痛而惡寒 强羣養切惡影固切下皆倣此顛太陽者膀胱經也 其脈起於目内眥上額交顛從 入絡腦還出别下 項連風府循肩膞内俠脊抵腰中乃六經之首主皮 膚而統榮衞所以為受病之始也難經曰浮脈在肉 上行也滑氏曰脈在肉上行主表也表即皮膚榮衞 麗焉故脈見尺寸俱浮知為病在太陽之診也項頸 後也强痛者皮膚榮衛一有感受經絡隨感而應邪 正爭擾也惡寒者該風而言也風寒初襲表而鬱於 表故不勝復被風寒外迕而畏惡之及其過表而入 裏則不復惡仇讎之義也此揭太陽之總病乃三篇 之大綱已下凡首稱太陽 病者皆指此而言之也 二太陽病發熱汗出惡風脈緩者名為中風 惡與惡寒之惡同中音衆下皆同邪太陽病上條所 揭云云者是也後皆倣此發熱風 干於肌膚而鬱 熱也汗出腠理疎糸府開而不固也惡風大意見上 此以風邪鬱衞故衞逆而主於惡風緩即下文陽浮 而隂弱之謂風性柔和所以然也中當也風謂天之 八風也言旣有如上條所揭云云之太陽病加之發 熱汗出惡風而脈緩者則其病乃是觸犯於風而當 之也靈樞曰夫天之生風者非以私百姓也其行公 平正直犯者得之避者得無殆非求人而人自犯之 此之謂也然風之為風其性屬陽其中人也從衞而 入衞氣道也風之所以從衞入者衞亦陽從其類也 此承上條而又再揭太陽分病之紀一乃此篇之小 總篇内凡首稱太陽中風者則又皆指此而言也下 條乃釋此條之義以出其治餘則或申此義與凡此 條之衆目耳中篇卞篇其為證候與此雖不同其為 節目在彼則亦然乃太陽之大三辨也而各篇之中 其條目則各自又有辨焉皆風寒之分别也學者誠 能潛心涵泳體認的當則風寒之是非瞭然明白矣 尚何獨斷 之難能哉 三太陽中風陽浮而隂弱陽浮者熱自發隂弱者汗自 出嗇嗇惡寒淅淅惡風翕翕發熱鼻鳴乾嘔者桂枝湯 主之 桂枝湯方 桂枝 三兩 去皮 芍藥 三 兩 甘草 二兩 切炙 生薑 三兩 切 大棗 十二 枚擘 右五味㕮咀以水七升微火煮取三升去滓適寒溫服 一升服已須臾歠熱稀粥一升餘以助藥力溫覆令一 時許遍身漐漐微似有汗者益佳不可令如水流漓病 必不除若一服汗出病差停後服不必盡劑若不汗更 服依前法又不汗後服小促役其間半日許令三服盡 若病重者一日一夜服周時觀之服一劑盡病證猶在 者更作服若汗不出者乃服至二三劑禁生冷粘滑肉 麪五辛酒酪臭惡等物 以下制度禁 忌皆倣此 嗇審草切淅心吉切翕曉吉切去上聲滓照几切歠 與啜同漐音石差與瘥同令平聲臭惡之惡如字 此申上條而詳言之釋其義以出其治太陽中風乃 掇上條所揭攅名以指稱之猶上條掇首條所揭而 以太陽病為首稱同一意也陽浮而隂弱乃言脈状 以釋緩之義也難經曰中風之脈陽浮而滑隂濡而 弱是也陽浮者熱自發隂弱者汗自出乃承上文而 言以釋發熱汗出之義言惟其脈之陽浮所以證乃 熱自發也惟其脈之隂弱所以證乃汗自出也闗前 陽外為陽衞亦陽也風邪中於衞則衛實實則太過 太過則强然衛本行脈外又得陽邪而助之强於外 則其氣愈外浮脈所以陽浮陽主氣氣鬱則蒸熱陽 之性本熱風善行而數變所以變熱亦快捷不待閉 鬱而即自蒸發故曰陽浮者熱自發也闗後隂内為 隂榮亦隂也榮無故則榮比之衞為不及不及則不 足不足則弱然榮本行脈内又無所助而但自不足 於内則其氣愈内弱脈所以隂弱隂主血汗者血之 液隂弱不能内守陽强不為外固所以致汗亦直易 不待覆葢而卽自出泄故曰隂弱者汗自出也嗇嗇 惡寒淅淅惡風乃雙闗之句葢原太陽本惡寒而明 其所以亦惡風之情狀也嗇嗇言惡寒由於内氣餒 不足以躭當其滲逼而惡之甚之意淅淅言惡風由 於外體疎猶驚恨雨水卒然淅瀝其身而惡之切之 意葢風動則寒生寒生則膚粟惡則皆惡未有惡寒 而不惡風惡風而不惡寒者所以經皆互文而互言 之不偏此偏彼而立說也翕翕發熱乃形容熱候之 輕微翕火炙也團而合也言猶雌之伏卵翕為溫熱 而不蒸蒸大熱也鼻鳴乾嘔乃詳上條之未備鼻鳴 者氣息不利也乾嘔者氣逆不順也葢陽主氣而上 升氣通息於鼻陽熱壅甚故鼻窒塞而息鳴氣上逆 而乾嘔也然翕翕發熱難曉而鼻鳴乾嘔易見有鼻 鳴乾嘔則翕翕發熱可徵矣方之為言義之所在也 言中風之治宜在是物也主主當也言以是為主當 而損益則存乎人葢脈證無有不相兼而見者所以 經但活潑潑不欲人拘執之意也桂枝其性味雖辛 甘而屬乎陽其能事則在固衞而善走隂也芍藥味 酸寒而下氣快收隂而斂液夫衞氣實而腠理開疎 矣非桂枝其孰能固之榮血虚而汗液自出矣非芍 藥其誰能收之以芍藥臣事桂枝而治中風則榮衞 無有不和諧者佐之以甘草而和其中則發熱無有 不退除者使之以大棗而益脾使之以生薑而止嘔 皆用命之士也微火者取和緩不猛而無沸溢之患 也滓澱垽也古人藥大劑釜鐺中煮綿絞漉湯澄濾 取清故曰去滓歠大飲也熱稀粥者桂枝湯却敵之 竒兵應赤幟於必勝之陣也助藥力微旨也譬如釋 氏之禪機老氏之糸闗儒家之心法也漐漐和潤而 欲汗之貌微似二字最為要緊有影無形之謂也不 可禁止之詞也如水流漓言過當也病必不除決言 不遵節制則不効驗也小促役催速值事也禁者若 物皆病之反也凡此事宜皆責之醫家耳病家安能 料理今人之醫惟務拱黙以自崖岸至不獲効則反 疑猜而多口於桂枝諸家集方何當見啜熱稀粥四 字徒以發汗相授受微似視為羨文殊不知桂枝神 算捷在出竒苟簡之弊牢不可破吁手足胼胝禹稷 之所以聖也然則任治君子茍求至於胼胝亦何憚 而不然也若曰何如此其屑屑則脫有不中其咎將 誰歸與數變 之數音速 四桂枝本為解肌若其人脈浮緊發熱汗不出者不可 與也常須識此勿令誤也 為去聲識與誌同令平聲藥此原所以用桂枝之奥以求 義因著其反而示禁以見 有反對勉人當精其義 的當之意解者救䕶而釋散之之謂也肌膚肉也葢 風中衛而衛不固發熱汗出而惡風衛行脈外膚肉 之分也桂枝救䕶之熱粥釋散之病之所以解也故 曰本為解肌浮病在太陽也緊寒也汗不出亦寒也 不可與言病不對禁勿妄投也然則桂枝湯之發汗 云者奥義也識記也記其政事謂之識言當常常用 心以記其事勿忘勿怠而不可使有一忽之失誤葢 有寒不得用桂枝故致戒警如此其言亦甚深切著 明矣而人猶自 誤亦獨何哉 五凡服桂枝湯吐者其後必吐膿血也 桂枝辛甘大熱胃家濕熱本甚者復得桂枝之大熱 則兩熱相搏於中宫摶則必傷甘又令人中滿壅氣 而上溢所以胃不司納反上湧而逆出也然胃屬土 土者金之母肺屬金金者土之子母病固傳子胃家 濕熱甚則必傳之肺肺受胃之濕熱與邪熱摶 鬱而蒸久熱為火肺為金膿血者金逢火化也 六若酒客病不可與桂枝湯得湯則嘔以酒客不喜甘 故也 此承上條所言復舉一端以申之欲人推此以及其 餘酒客者酒性濕熱所謂胃家濕熱甚者無踰此也 嘔亦吐也得湯則嘔以不喜甘見上然即酒客不喜 甘得湯則嘔而推之則凡服桂枝湯而吐者其義皆 可以比類而察識矣觸類 而通之亦存乎其人焉耳 七發汗後水藥不得入口為逆若更發汗必吐下不止 已上四條皆言桂枝之不對以嚴示禁之意水藥不 得入口言嘔吐之甚也夫中風服桂枝湯以發汗桂 枝湯者甘藥也傷寒服麻黄湯以發汗麻黄湯中亦 有桂枝則亦甘藥也以發汗藥皆有桂枝之甘而言 之則此條曰發汗後水藥不得入口者乃承上二條 復又通以得湯則嘔之甚者言而深寓戒警之意也 逆者言誖於道也葢不通人之性氣而逆治則亦適 足以致病而生變故曰為逆也必吐下者言水藥既 不得入口則胃已傷若仍與前湯而重傷則必致大 壞大壞則大亂夫胃中府也茍大壞亂則不惟復上 逆而仍嘔吐必將下加走泄而増瀉利矣 不止葢甚言害大以深著致戒之意也 八病有發熱惡寒者發於陽也無熱惡寒者發於隂也 發於陽者七日愈發於隂者六日愈以陽數七隂數六 故也 此原中風傷寒之所以始以要其所以終之意凡在 太陽皆惡寒也發熱惡寒者中風即發熱以太陽中 風言也發於陽之發起也言風為陽衞中之衞亦陽 其病是起於陽也無熱惡寒者傷寒或未發熱故曰 無熱以太陽傷寒言也發於隂者言寒為隂榮傷之 榮亦隂其病是起於隂也七少陽之數也六老隂之 數也陽數九為老七為少隂數老六而少八者陽道 順隂道逆陽主進隂主退也愈瘳也風寒中傷人漸 次人身六經之部位而傳進以一日一經言之中風 六日經雖傳遍必七日陽進而病自愈者陽主生也 傷寒六日經傳遍隂退極病乃愈者隂主殺也然則 中風傷寒之所以為病其始也各從其類而起其既 也各得其數而愈二氣相因天人一致道妙自然其 機如此易曰知㡬其神乎又曰原始反終故知死生 之說醫有易道至哉言也孫思邈曰不知大易不 足以言醫學者不可不察茍志於道不可不勉 九太陽病頭痛至七日以上自愈者以行其經盡故也 若欲再作經者鍼足陽明使經不傳則愈 傳音囀見第五問後倣此又此承上條下節之自愈 者復申其已然者之義而 更著其未然者之治太 陽頭痛首條已具言之此又獨言者舉大意也七日 已上該六日而言也行亦傳也經盡謂傳遍也欲作 再經謂病加進也鍼足陽明奪其傳路而遏之也傳 與陽明篇轉互音義猶古之驛傳今之遞書所也 十太陽病欲解時從已至未上 太陽者盛陽也故王於巳午未經 曰自得其位而起者此之謂也 十一欲自解者必當先煩乃有汗而解何以知之脈浮故 知汗出解也 此承上條復曉人以病解之機煩字从火从頁說文 頁頭也然則煩者熱悶而頭痛之謂也先煩邪欲出 而與正分爭作汗之兆也乃有汗謂不如此則汗不 得出也脈浮邪見還表也汗出邪出也解者邪散而 病去 也 十二燒鍼令其汗鍼處被寒核起而赤者必發奔豚氣從 少腹上衝心者灸其核上各一壯與桂枝加桂湯更加 桂二兩 桂枝加桂湯方 於桂枝湯方内更加桂二兩成五兩餘依桂枝湯法 令平聲少去聲上衝之上上聲變此又承上條復著 不喻者妄意攻之之變與其救 之治也燒鍼者鍼 性寒必須先燒使之溫而後可用也被寒言寒遂從 鍼穴反得又入也核謂鍼穴處肉變紅腫高起如核 也奔豚腎之積名也氣從少腹上衝心奔豚證發作 之狀也葢人之素有腎積者因鍼穴處寒得入之其 積遂發則氣自少腹上逆而衝心狀若驚豚突前而 奔走故曰奔豚也灸其核上者所以散其寒也與桂 枝湯者解其欲自解之肌也加桂者桂走隂而能伐 腎邪故用之以泄奔豚之氣也然則所加者桂也非 枝也方出増補故有成五兩云耳成加減諸方經止 云加減原無載方舊本後人増補 方類附卷末而 多謬誤今依増補校勘移就各 該法下以便用者不費尋討云 十三太陽病頭痛發熱汗出惡風者桂枝湯主之 此與前第二條文雖差互詳畧而證治則一前條有 脈無頭痛以揭病名此有頭痛無脈以言治互有詳 畧耳無異殊也蓋前條以為揭病名也故必言脈而 後可以為得盡其詳以頭痛已見於首條之太陽病 也故可得而畧焉此以從泛言而論治也故雖不言 脈不足以為畧詳及頭痛者以前條既遺此申之所 以為互相發明之意也 桂枝湯方見前下同 十四太陽病發熱汗出者此為榮弱衞强故使汗出欲救 邪風者宜桂枝湯主之 此亦申上條而釋之與前第三條中釋第二條之意 同第三條言陽浮而隂弱此言榮弱衛强衛强即陽 浮榮弱即隂弱彼此互言而互相發明者也救者解 救救護之謂不曰風邪而曰邪風者以本體言也 十五太陽病初服桂枝湯反煩不解者先刺風池風府却 與桂枝湯則愈 此乃黙喻人以救服湯不如法發汗不如經因而生 變者之微旨謮者當以意逆斯則得之毋徒影射可 也葢桂枝全在服法發汗切要如經若服不如法汗 不如經經曰病必不除豈惟病不除風愈得入而變 愈劇所以反煩反轉也言轉加熱悶也先刺風池風 府者預為杜塞風之門路也風池二穴在耳後陷者 中按之引於耳中手足少陽脈之㑹刺可入同身寸 之四分風府在頂上入髪際同身寸之一寸大筋内 宛宛中督脈陽維二經之 㑹刺可入同身寸之四分 十六太陽病外證未解脈浮弱者當以汗解宜桂枝湯 外證未解謂頭痛項强惡寒等猶在也浮弱即陽浮 而隂弱此言太陽中風凡在未傳變者仍當從於解 肌葢嚴不得下早 之意故下條云 十七太陽病外證未解者不可下也下之為逆欲解外者 宜桂枝湯主之 下去聲後皆倣此重此承上條當汗解之旨更併下 早之禁而申言之 致丁寧之意也下通大便也亦 謂攻裏是也夫所謂治病之道者即其病之所在從 而療理之求所以去之之謂也病在東而療西欲其 去也其可得乎葢風寒者外邪也皮膚肌肉者人之 外體也外邪外入猶在外體汗之所以逐其還復外 散則於理為順而於道為合也下而通大便通府也 府内也病在外而求之内欲何求哉於理則不順故 於道則顛倒誖戾而謂為逆也經曰從外而之内者 治其外正謂此也故上下條反復深致戒謹如此 十八太陽病先發汗不解而復下之脈浮者不愈浮為在 外而反下之故令不愈今脈浮故知在外當須解外則 愈宜桂枝湯主之 反音板下倣此致復亦反也此總上二 條而申釋之重 反復丁寧戒謹之意 十九風家表解而不了了者十二日愈 風家謂中風之病也表外證也解罷也了了猶惺惺 也言中風之病外證俱罷大勢已除餘邪未盡猶未 復初也十二日經盡之時也言至此時則餘邪當悉 去而初當復也蓋曉人當靜養以待勿多事反擾之 意素問曰食養盡之母使 過之傷其正也此之謂也 二十中風發熱六七日不解而煩有表裏證渴欲飲水水 入則吐者名曰水逆五苓散主之 五苓散方 猪苓 十八銖 去皮 茯苓 十八 銖 澤瀉 一兩 六銖 白术 十八 銖 桂 半 兩 右五味為散以白飲和服方寸匕日三多服煖水汗出 愈 散上聲和去聲熱此太陽中風失於未治久而入裏 之證蓋中風發 必自汗出六七日不解出為過多 可言也煩者汗出過多亡津液而内燥也表以外證 未罷言裏以煩渴屬府言欲飲水者燥甚而渴希救 故也吐伏飲内作故外者不得入也蓋飲亦水也以 水得水湧溢而為格拒所以謂之曰水逆也澤瀉長 於行水由其鹹寒能走腎也术性最善勝濕以其苦 甘而益脾也二苓淡滲利水以滋乾桂擅辛甘袪風 而和表然术與澤瀉有苓事也桂與苓者豈非以其 走隂而致師邪謂五苓散兩解表裏而得汗者裏屬 府府者陽也表本陽所以一 舉而兩得故曰汗出愈也 术上不當有白字說在本草鈔术條下是書編始於 叔和叔和有脈經脈經术上皆無白字足可徴也然 則白為後人所加明甚嗚呼一字之加雖微自夫執 方者視之為禍後世甚大所謂殺人以政無異於刃 者此不殆 有甚耶 二十一太陽病不解熱結膀胱其人如狂血自下下者愈其 外不解者尚未可攻當先解外外解已但少腹急結者 乃可攻之宜桃仁承氣湯 桃仁承氣湯方 桃仁 五十箇 去皮尖 桂枝 二兩 去皮 大黄 四 兩 甘草 二兩 炙 右五味以水七升煮取二升半去滓内芒硝更上火微 沸下火先食溫服五合日三服當微利 去上皆上聲内音納更下先皆去聲合音鴿後皆倣 此 熱結膀胱即下條太陽隨經瘀熱在裏之互詞 狂心病也心主血而屬火膀胱居下焦而屬水膀胱 熱結水不勝火心火無制則熱與血搏不自歸經反 侮所不勝而走下焦下焦蓄血心雖未病以火無制 而反侮所不勝故誖亂顛倒語言妄謬與病心而狂 者無異故曰如狂也血自下則邪熱不復停故曰愈 也少腹指膀胱也急結者有形之血蓄積也桃仁逐 血也桂枝解外也硝黄耎堅而蕩熱也甘草甘平而 緩急也然則五物者太陽隨經入府之輕劑也先食 謂先服湯而飲 食則續後進也 二二太陽病六七日表證仍在脈微而沈反不結胷其人 發狂者以熱在下焦少腹當鞕滿小便自利者下血乃 愈所以然者以太陽隨經瘀熱在裏故也抵當湯主之 抵當湯方 水蛭 三十 箇熬 蝱蟲 三十箇熬 去足翅 大黄 三 兩 桃仁 二十箇 去度尖 右四味為散以水五升煮取三升去滓溫服一升不下 再服 少下血不下之下抵當之當皆去聲瘀影據切去上 聲 此承上條而復以其較重者言詳其義變制以 出其治上言不解此言表證仍在上言當先解外此 言脈與反不結胷發狂則主血之心亦病而重於如 狂鞕滿即急結皆上條變文之互詞小便自利見下 下血言不自下者當須下之皆互相發明者也所以 然者至末結上起下以發出治之詞裏膀胱也府也 故曰隨經瘀血氣壅秘也抵至也水蛭蝱蟲攻堅而 破瘀桃仁大黄潤滯而推熱四物者雖曰比上 則為較劇之重劑然亦至當不易之正治也 二三太陽病身黄脈沈結少腹鞕小便不利者為無血也 小便自利其人如狂者血證諦也抵當湯主之 此總上二條而分曉之以決言抵當為的於用之意 黄瘀熱外薄也小便不利以下承上文以辨白上二 條而分别之也諦審也言如此則為血證審實無 復可疑必須抵當者乃其的對勉人勿貳之意也 二四太陽病發汗後大汗出胃中乾煩燥不得眠欲得飲 水者少少與飲之令胃氣和則愈若脈浮小便不利微 熱消渴者與五苓散主之 燥音埽乾音干令字讀平聲生傷寒宜發汗發汗則 病解中風宜解肌發汗則變 然則太陽病發汗後 大汗出者中風誤於發汗變也胃中乾者汗出過多 亡津液也煩燥者乾則燥燥則熱熱則煩也不得眠 者胃為隂乾則不足不足則不和不和所以不得眠 也素問曰胃不和則臥不安此之謂也欲得飲水者 熱思凉而燥作渴引水以自救也少少與者胃屬土 土乾固燥得水則潤潤則和和則萬物生所以愈也 不然多則澇澇則反為土所惡矣若脈浮言或不即 愈而脈又轉單浮之謂浮則邪見還表可知矣小便 不利土乾則水竭也微熱邪還表則病已減故熱亦 輕也消言飲水而小便又不利則其水有似乎内自 消也渴言能飲且能多也五苓散者導濕滋乾功兼 其全也乾得滋而濕得導則熱不期退而自退病不 言愈而愈可知此又用五 苓之一義也 方見前 二五太陽病發汗汗出不解其人仍發熱心下悸頭眩身 瞤動振振欲擗地者真武湯主之 悸其季切眩匣絹切瞤日倫切振平聲擗滂吉切其 此舉下篇首條末後為逆之一節更互其詞以詳 義出其治以救其逆葢太陽中風誤服大青龍而致 逆之救法也發汗而病不解者其為誤汗可知也仍 發熱言汗雖出病依舊在也悸怔忡也眩昏暈也瞤 動也振振振作也擗拊心也言心怔而忡頭昏而 暈肉 而動手拊心而無何可奈厥逆筋惕肉瞤變 文之互詞也夫太陽中風陽浮隂弱汗出惡風例雖 名曰發汗義則實在解肌解肌者桂枝湯也法曰遍 身漐漐微似汗者益佳不可令如水流漓病必不除 茍至流漓豈惟病不除多見亡陽而虚甚也微弱與 浮弱大畧相彷彿亦互文也汗出惡風桂枝證也服 大青龍勢必流漓可知仍發熱翕翕不除而變甚也 厥逆而至於振振欲擗地嗇嗇淅淅變劇也病變劇 矣亡陽虚甚矣大敵在前良將重選是故茯苓行水 术性導濕濕導水行祖龍歸海也芍藥收隂附子回 陽陽回隂收鐵甲當闗也生薑以醒其昏為救厥逆 之劇蓋龍之為龍方其旱也固奮然升天行雨以顯 諸仁及其澇也則又幡然蹈海潛淵以藏諸用行兩 者致水也潛淵者伏水也然則水也者龍之所以神 其變化者也而真武者則又專位乎北而為司水之 神也龍既不能外水以自神水又必由真武以神其 主大哉青龍吾知其不能不降於真武矣道之所符 而自然之驗固如是夫是故誤服神湯而變劇者必 有神湯而後救也神乎神乎聖而不可知之之 謂此非細義讀者最宜致思 方見少隂篇 二六太陽病發汗遂漏不止其人惡風小便難四支微急 難以屈伸者桂枝加附子湯主之 桂枝加附子湯方 於桂枝湯方内加附子三枚餘依桂枝湯法 此亦太陽中風誤汗之變證發汗遂漏不止者由反 治所以汗反出而勢不容已也惡風者太陽中風本 自汗出腠理疎而惡風既漏不止則腠理愈疎而惡 愈甚也小便難者汗漏不止則亡陽亡津液亡陽則 氣不足亡津液則水道枯竭且小便者膀胱所司也 膀胱本太陽經而為諸陽主氣氣不足則化不行也 四支微急難以屈伸者脾統血而主四支胃司津液 而為之合津液亡而胃不足則脾亦傷而血亦虧血 氣虧澀筋骨所以不利也夫固表斂液無出桂枝之 右矣而欲復陽益氣所以有附子之加焉然三枚蓋 出於増補非經之 本文用者宜㕘酌 二七風濕相摶骨節煩疼掣痛不得屈伸近之則痛劇汗 出短氣小便不利惡風不欲去衣或身微腫者甘草附 子湯主之 甘草附子湯方 甘草 二兩 炙 附子 二枚炮去 皮臍破 白术 二 兩 桂枝 四兩 去皮 右四味以水六升煮取三升去滓溫服一升日三服初 服得微汗則解能食汗出復煩者服五合恐一升多者 宜服六七合為妙 摶定文切劇羣吉切去溪矩切有摶掜聚也言風與 濕掜合團聚共為一家之病也 本來感受天地之 風濕而為風濕相摶者有中風汗出過多濕霑衣被 致成風濕相摶者有傷寒發汗過多衣被不更變而 為風濕相摶者三者所受之因雖殊而其為病則一 故其為治亦皆大畧相同此葢以中風之風濕相摶 而言煩風也痛濕也風淫則掣濕淫則痛風濕之邪 注經絡流闗節滲骨髄四體所以煩疼掣痛而不利 也近之則痛劇者外邪客於内迕之則逆也短氣者 汗多亡陽而氣傷也惡風不欲去衣者以重傷故惡 甚也或未定之詞身微腫濕外薄也不外薄則不腫 故曰或也甘草益氣和中附子溫經散濕术能勝水 燥脾桂枝袪風固衞此四物者 所以為風濕相摶之的藥也 二八太陽病中風以火刼發汗邪風被火熱血氣流溢失 其常度兩陽相薰灼其身發黄陽盛則欲衂隂虚則小 便難隂陽俱虚竭身體則枯燥但頭汗出劑頸而還腹 滿而喘口乾咽爛或不大便久則讝語甚者至噦手足 躁擾捻衣摸牀小便利者其人可治 衂疑木切讝素問作譫與詹同下倣此言强奪而取 之之謂刼邪風被火熱承上起下之詞 太陽中風 不當如此治故曰失其常度著其變以致戒之意也 兩陽謂風火也黄脾土之色也脾主肌肉邪熱甚則 土燥故色顯然著見於外也陽盛陽以氣言火能助 氣故盛也欲衂待衂未衂之詞隂虚隂以血言熱則 耗血故虚也小便血液之類也血耗故難也然火能 助氣過則反敗氣所以隂陽俱虚竭言血氣俱虧乏 也身體則枯燥承上文而言虧乏之徴也劑齊分也 言汗自頭出至頸自頸齊分還而不下靈樞曰諸隂 脈皆至頸胷中而還獨諸陽脈皆上至頭耳然則是 乃陽有汗而隂不汗也腹滿邪内實也微喘熱攻於 肺肺受薰蒸而氣促急也口乾隂虚而津液不足也 咽爛炎蒸而成腐壞也或不大便言津液不足有時 或則便鞕也讝語寐中多言妄語葢言出於心火盛 血衰心虚而神亂也噦火熾而氣逆也手足為四肢 乃諸陽之本陽邪盛甚氣亂神昏所以疾動而不寧 也小便利者反上文隂虚小便難而言利則隂未甚 虚隂未甚虚則陽猶有可 以回之者所以為可治也 二九太陽病以火熏之不得汗其人必躁到不解必清血 名為火邪 清與圊同氣熏亦刼汗法蓋當時庸俗用之燒坑鋪 陳灑水取 臥病人以熏蒸之之類是也躁手足疾 動也到猶言反也謂徒躁擾而反不得解也清血便 血也汗為血之液血得熱則行火性大熱既不得汗 則血必横溢隂盛 者所以下圊也 三十太陽病二日反躁反尉其背而大汗出大熱入胃胃 中水竭躁煩必發讝語十餘日振慄自下利者此為欲 解也故其汗從腰已下不得汗欲小便不得反嘔欲失 溲足下惡風大便鞕小便當數而反不數及多大便已 頭卓然而痛其人足心必熱穀氣下流故也 尉俗作熨鞕與硬同下利下流之下去聲數音朔法 二日當傳之時也反躁欲傳也尉其背亦火刼汗 也大汗出者誖道以治故出驟也大熱邪熱與火熱 相摶也入胃胃屬土故火邪先之也水竭火盛則水 涸也躁煩讝語皆内熱也十餘日過經同也振鼓戰 慄悚縮作欲解之先兆也下利隂虚而津液偏於下 走也欲解待解未解之詞故其汗從腰已下不得汗 至大便鞕一節乃承上文說猶未解之意言振慄若 是作汗則熱散而病解今自利津液又偏於下泄胃 中又不足所以待解不解汗不到下體乾而不得小 便陽氣不下通反上逆而嘔失猶言不也溲小便也 足下惡風無陽以為衞䕶也大便鞕無津液以為潤 送也小便當數而反不數至末是反上文又說要解 的意葢言以人之津液偏滲而論之大便既鞕則小 便當多而頻數故以不數為反旣反不數則津液又 當回於胃中可知也及言待及津液由此而回足則 大便得潤而當出出多者以待則久久故多也卓特 也頭特然而痛隂氣上達也足心必熱陽氣下通也 穀氣食氣也言待解未解以來為津液又不足陽不 下隂不上是以猶不解今隂上達而頭獨覺痛陽下 行而足心則熱者以胃中津液回足大便潤而得出 食氣已下行也病雖不言解而解之意已隱然見於 不言之表矣讀 者當自悟可也 三十一太陽病當惡寒發熱今自汗出不惡寒發熱闗上脈 細數者以醫吐之過也一二日吐之者腹中饑口不能 食三四日吐之者不喜糜粥欲食冷食朝食暮吐以醫 吐之所致此為小逆 此原病變由於誤治因復推其未為大過亦嚴戒警 之意闗上脾胃之部位也細則為虚數則為熱所以 知其誤於吐也一二日言病之初猶在太陽也腹中 饑陽能化穀而吐後胃虚也口不能食胃受傷也三 四日病在陽明也欲食冷食陽明惡熱也朝自寅至 辰少陽之王時少陽未病故飲食如常也暮自申至 戌陽明之王時陽明胃傷故當其時則吐也小逆言 證未甚變邪未亂傳但以吐傷其胃氣致使止妨於 飲食所以猶得為小逆也然逆雖曰小 君子必求無逆而後可是故致成如此 三二太陽病吐之但太陽病當惡寒今反不惡寒不欲近 衣此為吐之内煩也 此亦誤吐之變證不惡寒不欲近衣言表雖不顯熱 而熱在裏也故曰内煩内煩者吐則津液亡胃中乾 而熱悗 内作也 三三太陽病小便利者以飲水多必心下悸小便少者必 苦裏急也 飲水多而心下悸者心為火藏水多則 受制也小便少則水停所以裏急也 三四太陽中風下利嘔逆表解者乃可攻之其人漐漐汗 出發作有時頭痛心下痞鞕滿引脇下痛乾嘔短氣汗 出不惡寒者此表解裏未和也十棗湯主之 十棗湯方 芫花 熬 甘遂 大㦸 大棗 十枚 擘 右上三味等分各别搗為散以水一升半先煮大棗肥 者十枚取八合去滓内藥末强人服一錢匕羸人服半 錢溫服之平旦服若下少病不除者明日更服加半錢 得快下利後糜粥自養 下利下少之下更皆去聲羸音雷養上聲短乃可攻 之已上喻人勿妄下早之意漐漐汗出至 氣言證 雖有裏猶未可下直至汗出不惡寒方是承上起下 言當下以出其治然下之為下義各不同此葢邪熱 伏飲摶滿胷膈與結胷雖涉近似與胃實則大不相 同故但散之以芫花達之以甘遂瀉雖宜苦用則大 戟勝之必甘湯斯大棗是皆蠲飲逐水之物而用情 自爾殊常羸瘦劣也糜粥取糜爛過熟易化而有能 補之 意 三五太陽病外證未除而數下之遂協熱而利利下不止 心下痞鞕表裏不解者桂枝人參湯主之 桂枝人參湯方 桂枝 四兩 去皮 甘草 四兩 炙 白术 三 兩 人參 三 兩 乾薑 三 兩 右五味以水九升先煮四味取五升内桂更煮取三升 去滓溫服一升日再服夜一服 數讀遲數有命之數音速數下利下之下去聲詞數 言失於急遽下之太早所以原反而為反之互 也 協互相和同之謂言誤下則致裏虚外熱乘裏虚而 入裏裏虚遂協同外熱變而為利利即俗謂泄瀉是 也不止裏虚不守也痞鞕者正虚邪實中成滯礙否 塞而不通也以表未除也故用桂枝以解之以裏下 虚也故用理中以和之乾薑兼能散痞鞕之功甘草 亦有和協熱之用是故方則從理中加桂枝而易名 義則取表裏期 兩解之必効 三六太陽病桂枝證醫反下之利遂不止脈促者表未解 也喘而汗出者葛根黄連黄芩湯主之 葛根黄連黄芩湯方 葛根 半 斤 黄連 三 兩 黄芩 二 兩 甘草 二兩 炙 右四味以水八升先煮葛根減二升内諸藥煮取二升 去滓分溫再服 此與上條因同而變異利遂不止已上與上條上節 兩相更互發明之詞脈促已下言變殊故治異也促 為陽邪上盛陽主表故為表未解之診喘汗者裏虚 隂弱而表陽不為之固護也夫表未解而利則屬胃 有陽明之分也故肌之當解者從葛根以解之以喘 汗不獨表實而有裏虚也故但從中治而用甘草以 和之然利與上條同而上條用理中者以痞鞕也此名 用芩連者以喘汗屬熱為多也然則四物之為用其 雖與上條殊其實 兩解表裏則一耳 三七太陽病下之後其氣上衝者可與桂枝湯方用前法 若不上衝者不可與之 下去聲上上聲虚氣上衝者陽主氣而上升風屬陽 所以乘下後裏 入裏而上衝也但上衝而不他變 則亦有可下之機而不足為大誤然終以不先解表 故有上衝之逆故曰可與桂枝湯方用前法言以桂 枝湯與前畨所下之湯法合湯再行表裏兩解之如 桂枝加大黄之類是也若不上衝則非陽邪可知故 曰不可 與之 三八太陽病下之後脈促胷滿者桂枝去芍藥湯主之若 微惡寒者去芍藥方中加附子湯主之 桂枝去芍藥湯方 於桂枝湯方内去芍藥一味餘依桂湯法 桂枝去芍藥加附子湯方 於桂枝湯方内去芍藥加附子一枚 下去聲去上聲而凡下而證變者皆誤下也胷滿者 陽邪乘虚入裏 上摶於膈也用桂枝者散胷滿之 陽邪也去芍藥者惡其走隂而酸收 也微惡寒陽虚也加附子回陽也 三九喘家作桂枝湯加厚朴杏子佳 佳一本 作仁 此揭言陽邪作 喘治法之大要 四十太陽病下之微喘者表未解故也桂枝加厚朴杏仁 湯主之 桂枝加厚朴杏仁湯方 於桂枝湯方内加厚朴二兩杏仁五十箇餘依桂枝 湯法 此詳上條而重出喘者氣奪於下而上行不利故呼 吸不順而聲息不續也蓋表既未罷下則裏虚表邪 入裏而上衝裏氣適虚而下奪上爭下奪所以喘也 然微者言氣但虧乏耳不似大喘之氣脫也以表尚 在不解其表則邪轉内攻而喘不可定故用桂枝解 表也加厚朴利氣也杏仁有下氣之能所以為定喘 當加之 要藥 四一太陽病醫發汗遂發熱惡寒因復下之心下痞表裏 俱虚隂陽氣竝竭無陽則隂獨復加燒鍼因胷煩面色 青黄膚瞤者難治今色微黄手足溫者易愈 復下之下去聲道此言病變由於誤治而明可愈不 可愈之分以見 本自然人不可苟之意上原初誤 痞言再誤表以誤汗言裏以誤下言故曰俱虚隂指 裏陽指表無陽以俱虚言也隂獨謂痞也青黄脾受 尅賊之色微黄土見回生之色手足溫陽氣回於四 末也言既經反覆之誤又見尅賊之色肌膚瞤動而 不寧則脾家之真隂敗而為難治今則土見回生之 色四末得溫胃家之真陽復故為易愈也然則均誤 也如彼變則難如此變則易自然而然所謂道也雖 有智者豈能加毫末是故君子慎其初以求盡道不 茍道以㒺人 小人反是 四二太陽病下之其脈促不結胷者此為欲解也脈浮者 必結胷也脈緊者必咽痛脈弦者必兩脇拘急脈細數 者頭痛未止脈沈緊者必欲嘔脈沈滑者協熱利脈浮 滑者必下血 凡在太陽皆表證也誤下則變亦有亂生而不可以 一途拘者促為陽邪上盛陽盛於上而不結胷則邪 必待散而欲愈可知浮為熱在上焦下後脈浮則邪 熱上摶必結於胷可診緊則寒邪客於下焦下焦有 少隂少隂之脈循咽夾舌本客邪為熱循經而上衝 所以知必作咽痛也弦為邪摶少陽少陽之脈脇所 以知兩脇必拘急也細數者邪氣因循而欲傳故知 頭痛未止也沈緊有寒氣也故氣上逆而必欲嘔沈 滑邪干水分也故必協熱作利浮滑氣傷血分也故 知必致下血夫以病在太陽一誤下之餘而其變亂 有如此者是故君 子不可不慎也 四三太陽病脈浮而動數浮則為風數則為熱動則為痛 數則為虚頭痛發熱微盜汗出而反惡寒者表未解也 醫反下之動數變遲膈内拒痛胃中空虚客氣動膈短 氣躁煩心中懊憹陽氣内陷心下因鞕則為結胷大陷 胷湯主之若不結胷但頭汗出餘無汗劑頸而還小便 不利身必發黄也 大陷胷湯方 大黄 六兩 去皮 芒硝 一 升 甘遂 一錢 另末 右三味以水六升先煮大黄取二升去滓内芒硝煮一 兩沸内甘遂末溫服一升得快利止後服 懊影考切憹音農上太陽之脈本浮動數者欲傳也 浮則為風四句承 文以釋其義頭痛至表未解也 言前證然太陽本自汗而言微盜汗本惡寒而言反 惡寒者稽久而然也醫反下之至大陷胷湯主之言 誤治之變與救變之治膈心胷之間也拒格拒也言 邪熱入膈膈氣與邪氣相格拒而為痛也空虚言真 氣與食氣皆因下而致虧損也客氣邪氣也短氣真 氣不足以息也懊憹悔恨之意心為邪亂而不寧也 陽氣客氣之别名也以本外邪故曰客氣以邪本風 故曰陽氣以裏虚也因而陷入故曰内陷陽性上浮 故結於胷以胷有凶道而勢大也故曰大陷胷湯芒 硝之醎耎其堅鞕也甘遂之甘達之飲所也然不有 勇敢之才定亂之武不能成二物之功用故以大黄 之將軍為建此太平之主將若不結胷至末以變之 亦有輕者言葢謂邪之内陷或不結於胷則無有定 聚但頭汗出者頭乃諸陽之本陽健其用故汗出也 餘處無汗者隂脈上不過頸陽不下通隂不任事故 汗不出也小便不利者陽不下通隂不任事化不行 而濕停也濕停不行必反滲土而入胃胃土本濕得 滲則盛既盛且停必鬱而蒸熱濕熱内發色必外奪 身之肌肉胃所主也胃土之色黄所以黄發於身為 可必也發黄可必而不言其治者以其有條也學者 從其類以求 之則道在矣 四四太陽病重發汗而復下之不大便五六日舌上燥而 渴日晡所小有潮熱從心上至少腹鞕滿而痛不可近 者大陷胷湯主之 脯邦孤切小此明結胷有陽明内實疑似之辨晡日 加申時也 有言微覺有也葢不大便燥渴日晡潮 熱從心上至少腹鞕滿而痛皆似陽明内實而涉疑 且變因又同惟有小潮熱不似陽明之甚可以辨差 分茍非義精見切鮮有不致誤者所以陽明必以胃 家實為正而凡有一毫太陽證在皆不得入陽明例 者亦以此也詩云戰戰兢兢如臨深淵如履薄冰 司命君子臨此任而無此心者難以與言仁也 四五病發於陽而反下之熱入因作結胷病發於隂而反 下之因作痞所以成結胷者以下之太早故也 反音板胷此原結胷與痞之因發於陽發於隂見第 八條結 大抵以結鞕髙當於胷為名痞者否塞於 中而以天地不交之否為名病發於隂而反下之不 言熱入與末後申明上句而不及下句者皆欲人同 推也然發於陽而下之早者未嘗無痞發於隂而下 之早者亦有結胷疾病之機每多不期然而然蓋出 於反常之變良由人之氣稟不齊事物之交不一如 春傷於風夏生飱泄夏傷於暑秋必痎瘧秋傷於濕 冬必欬𠻳冬傷於寒春必病溫此固聖人論道之常 經百世不易之定論然即今之病四病者而觀之必 各於其時而各病其病者千百一二不拘於時雜錯 而亂病者嵗嵗比比然也不言四病之故則已有言 四病之故者必不能外聖人之經而異其說也是故 君子道其常而善學聖人者則曰文載道之具也六 經聖人之糟粕必求聖人之情於言語文字 之外而後聖人之道明欲學仲景不可不勉 四六結胷者項亦强如柔痓狀下之則和宜大陷胷丸 大陷胷丸方 大黄 半斤 去皮 葶藶 半斤 熬 芒硝 半 升 杏仁 半升去皮 尖熬黒 右四味搗篩二味内杏仁芒硝合硏如脂和散取如彈 丸一枚别搗甘遂末一錢匕白蜜二合水二升煮取一 升溫頓服之一宿乃下如不下更服取下為効禁如藥 法 王氏曰痓當作痙羣竝切餘倣此胷此以結胷之劇 者言變制以出其治夫邪結鞕於 俯則礙而不利 勢必常昂有反張之疑似如柔痙狀之謂也葢病已 至劇辨之不可不明治之不可不審是故大黄芒硝 甘遂前有之矣葶藶有逐飲之能杏仁以下氣為用 白蜜甘而潤導滯最為良名曰丸猶之散耳較之於 湯力有加焉此誠因病制勝之 良規譬則料敵添兵之妙算 四七結胷證其脈浮大者不可下下之則死 此示人馮脈不馮證之要旨戒人勿孟浪之意夫結 胷之為陽邪内陷法固當下下必待實浮為在表大 則為虚浮虚相摶則表猶有未盡入而裏未全實可 知下則尚虚之裏氣必脫未盡之表邪皆陷禍可立 至如此而命盡謂非 醫咎何是故致戒也 四八結胷證悉具煩燥者亦死 悉具其候皆見煩燥津液竭也津液竭者不可 下下證具矣不下不可下之不可不死而何 四九太陽病先下之而不愈因復發汗以此表裏俱虚其 人因致冒冒家汗出自愈所以然者汗出表和故也得 裏未和然後下之 冐昏蒙言邪蒙羃而外蔽也汗出則邪散故表和也 得謂知則得之也裏以二便言葢邪無定聚或前或 後難以定擬故曰得舉大意而不出 方不出方者以未得則方無可出也 五十大下之後復發汗小便不利者亡津液故也勿治之 得小便利必自愈 亡無通後皆倣此之復之為言反也未汗而下謂之 反下已下而汗謂 反汗既反下又反汗謂之重亡 津液津液重亡則小便少應不利非病變也故曰勿 治言若治之以利其小便則小便無可利者不惟無 益而反害害則轉増 變矣亦戒慎之意 五一太陽病未解脈隂陽俱停必先振慄汗出而解但陽 脈微者先汗出而解但隂脈微者下之而解若欲下之 宜調胃承氣湯主之 先汗出脈經作先汗之而此槩舉汗下之大旨以為 訣人用治之要法夫病 至於脈隂陽俱停則氣血 轉和無相勝負可診矣然猶必先振慄乃得汗出而 後始解者則其人本虚可知也但陽脈微先汗出而 解者蓋經曰陽虚隂盛汗出而愈是也但隂脈微下 之而解者難經曰陽盛隂虚下之而愈是也滑氏曰 受病為虚不受病為盛唯其虚也是以邪湊之唯其 盛也是以邪不入即外臺所謂表病裏和裏病表和 之謂學者玩味而有得 焉則於治也思過半矣 五二太陽病三日已發汗若吐若下若溫鍼仍不解者此 為壞病桂枝不中與也觀其脈證知犯何逆隨證治之 中去 聲 三日傳遍三陽之時也壞言厯遍諸治而猶不愈則 反覆雜誤之餘血氣已 壞難以正名名也不中猶 言不當也末三句言所以治之之法也葢既不可名 以正名則亦難以出其正治故但示人以隨機應變 之微旨斯道之一貫斯言盡之矣葢亦聖門傳心之 要義輪扁所謂疾徐苦甘應手厭心者不可以言傳 不猶是夫善學者必體而自得師焉則所謂三百九 十七一百一十三者可以應病變萬有於無窮矣豈 惟活中風傷 寒云乎哉 五三太陽病過經十餘日反二三下之後四五日柴胡證 仍在者先與小柴胡湯嘔不止心下急鬱鬱微煩者為 未解也與大柴胡湯下之則愈 大柴胡湯方 柴胡 半 斤 黄芩 三 兩 半夏 半 斤 芍藥 三 兩 枳實 四 枚 大黄 二 兩 生薑 五兩 切 大棗 十二 枚擘 右八味以水一斗二升煮取六升去滓再煎溫服一升 日三服 過平聲下同耳過經與壞同不知何逆而二三下之 適所以致逆 故曰反也柴胡證仍在者言下而又 下陽明雖未見傷而邪在少陽者亦未見除也先與 小柴胡者和之之意也嘔不止鬱鬱微煩者邪擾二 陽故曰未解也大柴胡者有小柴胡以為少陽之主 治用芍藥易甘草者以鬱煩非甘者所宜故以酸者 收之也加枳實大黄者蕩陽明之鬱熱 非苦不可也葢亦一舉而有兩解之意 五四太陽病過經十餘日心下溫溫欲吐而胷中痛大便 反溏腹微滿鬱鬱微煩先此時自極吐下者與調胃承 氣湯若不爾者不可與但欲嘔胷中痛微溏者此非柴 胡證以嘔故知極吐下也 胷中痛邪在膈也若曽極吐則應有心下溫溫欲吐 何也以胃口已被吐傷邪熱上摶於膈反欲吐而不 得吐也腹微滿鬱鬱微煩邪在胃也若曾極下則應 大便微溏何也以下則胃虚邪雖實於胃大便反不 能結鞕也故曰先此時自極吐下者與調胃承氣湯 言當蕩其熱以和其胃也不爾言未極吐下也但欲 嘔至末申明上文調 胃承氣湯方見下篇 五五太陽病項背强几几反汗出惡風者桂枝加葛根湯 主之 桂枝加葛根湯方 於桂枝湯方内加葛根三兩餘依桂枝湯法 几音殊頸几几鳥之短羽者動則引頸几几然形容 病人之 項俱病者俛仰不能自如之貌葢太陽之 脈下頸俠脊太陽之經其别者俠脊上項陽明之脈 其支者從大迎下人迎循喉嚨入缺盆陽明之經其 直者上腹而布至缺盆而結上頸上合於太陽故邪 湊太陽則項背强加陽明則頸亦病故曰几几也反 轉也言太陽未罷汗轉出不已而惡風猶在也以太 陽尚在故用桂枝為主方以初有陽明故加葛根為 引用葢葛根者走陽明之經者也然則桂枝加葛根 之所以為湯其太陽陽明差多差少之兼解歟舊本 以葛根湯方為増補謬甚今依經文桂枝加例補注 太陽一經分榮分衞桂枝麻黄所以同主一經陽 明少陽經絡藏府耳葛根 柴胡所以各専一經矣 五六太陽與陽明合病不下利但嘔者葛根加半夏湯主 之 葛根加半夏湯方 於葛根湯方内加半夏半升餘依葛根湯法 合見答切明合之為言相配偶也輕重齊多少等謂 之合葢陽 切近太陽所以合也不下利乃對中篇 必自下利而言兩相反之詞所以為彼此互相發明 以見中風傷寒之分别也嘔大吐也葢太陽膀胱也 膀胱主水陽明胃也胃主飲風邪屬陽陽主氣陽邪 協氣泛溢水飲而上湧得逆則與俱出此吐之所以 為嘔太陽陽明相合而為一家之證也桂枝葛根散 風而解肌太陽陽明之的藥也半夏辛溫散氣而蠲 飲主除熱堅而止嘔也然所謂葛根加者其葛根湯 得非承上條而言指桂枝加葛根之葛根與以其無 麻黄殊為允當也用者請更 㕘詳不浮沈於謬訛何如 五七太陽與少陽併病頭項强痛或眩冒時如結胷心下 痞鞕者當刺大椎第一間肺俞肝俞慎不可發汗發汗 則讝語脈弦五六日讝語不止當刺期門 椎與槌同俞靈樞作腧音庶之併猶合也彼此相兼 合而有輕重多寡之不同謂 併葢少陽間陽明去 太陽逺故但兼併也頭項强痛見首條眩目無常主 而旋轉也冒昏蒙不明也二陽之脈起於目二眥風 能羊角旋而善偃蔽少陽屬木故得之則眩太陽屬 水故受之則冒或與時互言也少陽之脈絡脇而太 陽内陷則為結胷雖非内陷然以併入則㡬於陷矣 故有時或似結胷而心下痞鞕非謂真實常如此也 然胷乃陽明之部分太少併陽明不言而可知矣肺 俞在背第三椎下兩傍肝俞在第九椎下兩傍皆俠 脊各去同身寸之一寸五分刺可入同身寸之三分 肺俞留七呼肝俞留六呼夫肝與膽合刺肝俞瀉少 陽之太過也而肺與膀胱非合也刺肺俞其以膀胱 為津液之府氣化出焉肺主氣故刺之以通太陽膀 胱之氣化與不可發汗者以不獨太而有少少陽無 發汗法也讝語者心火熾而胃土燥也木火通明故 木盛則火熾所以弦脈偏 見也期門見第六十四條 五八太陽少陽併病心下鞕頸項强而眩者當刺大椎肺 俞肝俞慎勿下之 此承上條而又以勿下再出以明汗下俱不可行通 下文所以為詳悉一證之意也葢太少併病則五合 之表裏俱傷而邪無定聚汗則偏損表下則偏虚裏 所以兩皆不可也頸項亦頭項之互詞上條言眩冒 此有眩無冒 差互詳畧耳 五九太陽少陽併病而反下之成結胷心下鞕下利不止 水漿不下其人心煩 此又承上條出其誤下之變三條一證互發前條言 慎不可發汗發汗則讝語脈弦則是讝語脈弦者誤 汗之變也上言慎勿下之末言下之之變然則此條 反下者以上條誤下之變言也結胷即下後陽邪内 陷之結胷下利即脇熱之下利水漿不下心 煩結胷下利兩虚其胃也末後疑有脫簡 六十傷寒五六日中風往來寒熱胷脇若滿黙黙不欲飲 食心煩喜嘔或胸中煩而不嘔或渴或腹中痛或脇下 痞鞕或心下悸小便不利或不渴身有微熱或欬者與 小柴胡湯主之 小柴胡湯方 柴胡 半 升 黄芩 三 兩 人參 三 兩 半夏 半升 洗 甘草 三兩 炙 生薑 三 兩 大 棗 十二 枚擘 右七味以水一斗二升煮取六升去滓再煎取三升溫 服一升日三服 欬溪介切如此少陽之初證叔和以無少陽明文故 猶類此凡 此者今皆從之傷寒五六日中風往來 寒熱互文也言傷寒與中風當五六日之時皆有此 往來寒熱已下之證也五六日大約言也往來寒熱 者邪入軀殻之裏藏府之外兩夾界之隙地所謂半 表半裏少陽所主之部位故入而併於隂則寒出而 併於陽則熱出入無常所以寒熱間作也胷脇若滿 者少陽之脈循胷絡脇邪湊其經伏飲摶聚也黙静 也胷脇既滿穀不化消所以静黙不言不需飲食也 心煩喜嘔者邪熱伏飲摶胷脇者湧而上溢也或為 諸證者邪之出入不常所以變動不一也柴胡少陽 之君藥也半夏辛溫主柴胡而消胷脇滿黄芩苦寒 佐柴胡而主寒熱往來人參甘棗之甘溫者調中益 胃止煩嘔之不時也此小柴胡之一湯所以為少陽 之和劑與熱傷寒五六日中風往來寒熱脈經作中 風往來寒 傷寒五六日之後心煩作煩心心下作 心中身有 作外有 後加減法 若胷中煩而不嘔去半夏人參加栝蔞實一枚 煩熱悶 也去人 參熱聚而悶不宜固氣也不嘔無伏飲以為逆也去 半夏既無伏飲為逆不須辛散也栝蔞實者寒以泄 熱苦以 散滿也 若渴者去半夏加人參合前成四兩半栝蔞 根四兩 渴津液不足也半夏燥津液故去之人參生 津而止渴栝蔞根徹熱而益津所以加之也 若腹中痛去黄芩加芍藥三兩 腹中痛血澀而内寒 也黄芩苦堅而寒中 故去之芍藥通宣 而愈痛故加也 若脇下痞鞕去大棗加牡蠣四兩 脇下痞鞕邪熱伏飲摶聚為實也去大棗甘能聚氣 而令人中滿也加牡蠣鹹能耎堅而上除寒熱也 若心下悸小便不利者去黄芩加茯苓四兩 悸心動 也水停 心下則悸所以小便不利也腎主水黄芩堅腎腎堅 則水愈蓄故去之茯苓利竅竅利則水滲泄故加之 若不渴外有微熱者去人參加桂三兩溫覆取微似 汗愈 不渴津液無虧也故不須人參以為潤 外有微熱表未全罷也故加桂以解肌 若欬者 去人參大棗生薑加五味子半升乾薑二兩 欬氣逆 而嗽也 去人參大棗者甘能益氣也水寒窒氣則欬本方有 半夏水可燥也寒宜熱散故易生薑以乾薑之熱散 其寒也然欬屬肺肺欲收加五味子者酸以收之也 太陽一經惟榮衞之不同所以風寒分異治陽明 一經雖屬經絡藏府最為切近太陽榮衞之道在邇 風寒之辨尚嚴少陽一經越陽明去太陽逺榮衞無 相闗經絡藏府而已經絡藏府無不同者經絡藏府 間風寒無異治經以傷寒五六日中風往來寒熱交 互為文者發明風寒至化同歸於 一治也斯道之精微其在於斯乎 六一傷寒中風有柴胡證但見一證便是不必悉具 此承上條申言辨說少 陽一經為病之大意 六二服柴胡湯已渴者屬陽明也以法治之 己畢也渴亦柴胡或為之一證然非津液不足水飲 停逆則不渴或為之渴寒熱往來之暫渴也今服柴 胡湯己畢而渴則非暫渴其為熱已入 胃亡津液而渴可知故曰屬陽明也 六三凡柴胡湯病證而下之若柴胡證不罷者復與柴胡 湯必蒸蒸而振却發熱汗出而解 柴胡病不罷言病雖不解亦不他變則宜再行和之 可知也故曰復與柴胡湯蒸蒸而振作戰汗也必如 此而後解者以下後裏虚故也 此與中篇第五十五條互義 六四婦人中風發熱惡寒經水適來得之七八日熱除而 脈遲身凉胷脇下滿如結胷狀讝語者此為熱入血室 也當刺期門隨其實而瀉之 發熱惡寒即下文續得寒熱經水適來婦人血為主 臨經不臨經邪熱内鬱迫血妄行多則因而適然錯 來也七八日邪當入裏之時故外熱除而脈遲表罷 而身凉也如似也言變胷脇下滿其狀有似下後陽 邪内陷之結胷而讝語葢雖非反下而經水之不當 來而來猶之反下而然也血室榮血停留之所經脈 集會之處即衝脈所謂血海是也其脉起於氣街竝 少隂之經夾臍上行至胷中而散故熱入而病作其 證則如是也期門二穴在不容兩傍各去同身寸之 一寸五分肝之募也肝納血故刺期門所以瀉血分 之實 熱也 六五婦人中風七八日續得寒熱發作有時經水適斷者 此為熱入血室其血必結故使如瘧狀發作有時小柴 胡湯主之 上條適來此言適斷反覆更互詳言也續謂續後得 也寒熱以往來寒熱言與上條惡寒發熱意同適斷 言值經水正來適然又斷止也熱入血室與上證同 而義異適來者因熱入室迫使血來血出而熱遂遺 也適斷者熱乘血來而遂入之與後血相摶俱留而 不出故曰其血必結也如瘧狀申釋寒熱也上言刺 此出小柴胡皆 互相發明也 六六血弱氣盡腠理開邪氣因入與正氣相摶結於脇下 正邪分爭往來寒熱休作有時默默不欲飲食藏府相 連其痛必下邪高痛下故使嘔也小柴胡湯主之 痛當作病用此總上二條而申明之以決言小柴胡 湯為的於 之意血弱氣盡以經水之適來適斷言 也腠理開邪氣因入以中風之熱入血室言也脇下 者少陽之部分也邪傅少陽熱既入於血室而不出 則邪摶於脇下而不散明前條之如結胷狀也邪正 分爭二句言正氣與邪氣併爭則寒熱交作分則退 明上條之如瘧狀也黙黙不欲飲食者少陽經中或 為之一證脾胃亦傷之故也藏府相連者以主熱入 血室之厥隂肝與主往來寒熱之少陽膽言而明其 義也夫以藏府論之心肺之配大小腸以言其居則 有上下之逺隔腎配膀胱其相去則差别前後之分 脾胃之為配合雖則皆位乎中亦是各開而不相著 獨有肝之配膽乃得相連而不相離夫性必戀於婦 所以陽邪之熱必下就而入於隂之血室隂主受故 受其熱而通其往來所以謂之必必者定然之詞也 邪高病下者言惟其邪乃陽邪陽上浮而居高惟其 病在血室屬乎隂而低下下往上來脾胃間中雖不 受病未免受傷嘔之為嘔者此也然小柴胡湯者出 表入裏往來寒熱之主治也而熱入血室者乃下往 上來之寒熱似不相同亦以之為主治何也曰出入 上下雖不同其主往來為寒熱之少陽則一也邪屬 少陽發表則無表可發攻裏則胃不可攻取之於血 室則邪又結於脇下肝膽同歸一治婦道必從於夫 故從少陽之小柴胡為解厥隂之血室乃主其夫婦 之和而寒熱期之於必愈此熱入血室之為病所以 決於用小柴胡而無貳也中篇末條與此互相發明 下篇無岀由此其推也然則婦人風寒為病之治其 所以殊於男子者止惟如此乎曰非謂止於如此也 謂大要差在血氣之分耳循經以為治則一也觀熱 入血室不外小柴胡一湯則他可知矣經之所以反 覆詳明以示教豈非開諭後學 當知致力於斯乎噫微矣哉 傷寒論條辨卷一
欽定四庫全書 傷寒論條辨卷二 眀 方有執 撰 辨太陽病脈證幷治中篇第二 凡五十七條 方三十二 太陽統攝之榮衛乃風寒始入之兩途寒則傷榮 故以榮傷於寒而病者為中篇夫寒冬令也秋末 春初以間乎冬寒則有之他時雖或暴變清冷大 率不外本序之令氣耳終不得入隆冬嚴寒之例 以病言之必也證候顯見如經始可謂為傷寒不 可少有分毫違錯蓋經之所以條例各病對比而 辨論者正為與傷寒分别爭差也讀者極力反復 精䆒其㫖久久成熟一旦貫通則認病自然親切 而於凡異説之紛紜者皆不為其所惑矣慎哉 一太陽病或已發熱或未發熱必惡寒體痛嘔逆脈隂 陽俱緊者名曰傷寒 或未定之詞寒為隂隂不熱以其著人而客於人之 陽經鬱而與陽爭爭則蒸而為熱已發熱者時之所 至鬱爭而蒸也未發熱者始初之時鬱而未爭也必 定然之詞惡寒見上篇然此以寒邪鬱榮故榮病而 分見惡寒曰必者言發熱早晚不一而惡寒則必定 即見也體痛者寒主堅凝而傷榮則榮實而强衛虚 而弱矣榮强則血澀衛弱則氣滯故痛也嘔吐也逆 俗謂惡心是也胃口畏寒而寒湧也隂謂闗後陽謂 闗前俱𦂳三闗通度而急疾寒性强勁而然也難經 曰傷寒之脉隂陽俱盛而𦂳澀是也傷猶中也彼此 兩相更互發眀言太陽之為病中風固如彼矣若或 有如此者則又是觸犯於寒而中之也然隂寒之襲 人従榮而入榮血道也寒之所以従榮入者榮亦隂 亦従類也猶龍虎之於風雲水火之於燥濕各以其 類而相従之自然也此掲太陽分病之紀二乃此篇 之小總下條乃申此而互言之詳其義以出其治餘 皆此條之差分耳首尾脉絡綱領條目大端悉類上 篇乃上篇之對待太陽之大二辨上篇一此其二已 下凡首稱傷寒者則又 皆指有此云云之謂也 二太陽病頭痛發熱身疼腰痛骨莭疼痛惡風無汗而 喘者麻黄湯主之 麻黄湯方 麻黄 三兩 去莭 桂枝 二兩 去皮 甘草 一兩 炙 杏仁 七十箇湯 浸去皮尖 右四味以水九升先煮麻黄減二升去上沫内諸藥煮 取二升半去滓温服八合覆取微似汗不須吸粥餘如 桂枝法將息 此申上條而更互言之所以致其詳而出其治也頭 痛已見太陽病而此猶出者以其專太陽而主始病 也上條先言或已發熱或未發熱而此先言頭痛次 言發熱者則是以其已發熱者言也身疼腰痛骨莭 疼痛即上條之體痛而詳言之也上條言必惡寒而 此言惡風者乃更互言之與上篇嗇嗇惡寒淅淅惡 風雙闗互文之意同無汗乃對上篇之有汗而言以 見彼此兩相反所以為風寒之辨别不然無是證者 則不言也然所以無汗者汗乃血之液血為榮榮强 則腠理閉宻雖熱汗不出也喘氣逆也衛主氣衛弱 則氣乏逆呼吸不利而聲息所以不遂也然上條言 嘔而此言喘嘔與喘皆氣逆亦互言以眀互見之意 麻黄味苦而性温力能發汗以散寒然桂枝湯中忌 麻黄而麻黄湯中用桂枝何也曰麻黄者突陣擒敵 之大將也桂枝者運籌帷幄之叅軍也故委之以麻 黄必勝之算也監之以桂枝莭制之妙也甘草和中 而除熱杏仁下氣而定喘惟麻黄 有專功之能故不須啜粥之助 三傷寒一日太陽受之脉若靜者為不傳頗欲吐若燥 煩脉數急者為傳也 傷寒者以上二條互言者而言也下倣此一日太陽 受之太陽主表而屬外故外者先當也靜謂恬退而 和平也𦂳退恬靜和平其為不傳而欲愈可診矣頗 欲吐屬上言不甚待吐而不吐盖嘔逆未全止也燥 乾也數五六至已上也其主熱 急躁疾也欲傳而加進可知也 四傷寒二三日陽眀少陽證不見者為不傳也 見音現 上條舉太陽而以脉言此復舉陽眀少陽 而以證言次第反復互相發眀也然不傳有二一則 不傳而遂自愈一則不傳而猶或不解若陽眀少陽 雖不見太陽亦不解則始終太陽者有之餘經同推 要皆以脉證所見為凖若只矇矓 拘拘數日以論經則去道逺矣 五脉浮者病在表可發汗宜麻黄湯 表太陽也傷寒脉本𦂳不𦂳而浮則邪見還表而欲 散可知矣發拓而出之也麻黄湯者乗其欲㪚而拓 出之之謂也 方見前 六脉浮而數者可發汗宜麻黄湯 浮與上同而此多數數者傷寒之欲傳也可發汗而 宜麻黄湯者言乗寒邪有向表之浮當散其數而不 令其至 於傳也 七脉浮數者法當汗出而愈若下之身重心悸者不可 發汗當自汗出乃解所以然者尺中脉微此裏虛須表 裏實津液自和便自汗出愈 此承上條復以其治不如法因而致變者言曉人當 知謹也身重下後隂虚而倦怠也悸屬心心主血隂 虚則血虚所以心不寧也盖不當下而反下之故證 變如此不可汗者禁勿重亡津液以復損其隂也當 自汗出乃解者言下雖反而病未甚變須待其津液 回當得自汗而解也所以然者已下乃申釋上文之 詞裏虚以亡津液言須表裏 實以待津液回邪還表言也 八傷寒發汗解半日許復煩脉浮數者可更發汗宜桂 枝湯主之 更平聲重傷寒發汗者服麻黄湯以發之之謂也解 散也復 復也既解而已過半日之久矣何事而復 哉言發汗不如法汗後不謹重新又有所復中也盖 汗出過多則腠理反開䕶養不謹邪風又得易入所 以新又煩熱而脉轉浮數故曰可更發汗更改也言 當改前法故曰宜桂枝湯桂枝湯者中風解肌之法 微哉㫖也庸俗不省病加小愈之義不遵約制自肆 粗下不喻汗法微似之㫖騁以大汗為務病致變矣 反謂為邪不盡汗而又汗輾轉増劇卒致莫救不知 悔寤噫讀書不喻㫖趙括鑒矣學醫費人命伊誰鑒 邪傷 哉 九發汗已脉浮數煩渇者五苓散主之 己言發汗畢非謂病罷也浮數煩與上同而此多渇 者亡津液而内燥裏證也以證有裏而人燥渇故用 四苓以滋之以表在而脉浮數故憑一桂以和之謂 五苓㪚能兩解表裏者此也 方見上篇 十傷寒汗出而渇者五苓散主之不渇者茯苓甘草湯 主之 茯苓甘草湯方 茯苓 二兩 桂枝 二兩 去皮 生薑 三兩 切 甘草 一兩 右四味以水四升煮取二升去滓分温三服 傷寒不汗出汗出者以發之而出者言也然則此條 二莭上莭乃承上條而以其不煩者再言下莭乃承 上莭而以其更不渇者又出也不煩則熱較輕可知 故治亦不殊不渇則内燥更減可識故但用四苓之 一以潤之然裏證既輕則表為猶多可必故須桂枝 之三以解之然則此湯之四物其桂枝五苓二方之 變制 與 十一傷寒汗出解之後胃中不和心下痞鞕乾噫食臭脇 下有水氣腹中雷鳴下利者生薑瀉心湯主之 生薑瀉心湯方 生薑 四兩 切 甘草 三兩 炙 人参 三兩 乾薑 一兩 黄芩 三兩 半夏 半升 洗 黄連 一兩 大棗 十二枚 擘 右八味以水一斗煑取六升去滓再煎取三升温服一 升日三服 噫影成切後解謂大邪退散也胃為中土温潤則和 不和者汗 無津液邪乍退散正未全復而尚弱也 痞鞕伏飲摶膈也噫飽食息也食臭 氣也平人過 飽傷食則噫食臭病人初瘥脾胃尚弱化輸未强雖 無過飽猶之過飽而然也水氣亦謂飲也雷鳴者脾 為隂胃為陽隂陽不和薄動之聲也下利者惟隂陽 之不和則水榖不分清所以雜迸而走注也生薑大 棗益胃而健脾黄芩黄連清上而堅下半夏乾薑蠲 飲以散痞人参甘草益氣而和中然則瀉心者健其 脾而脾輸益其胃而胃化斯所以為㵼去其心下痞 鞕之 謂也 十二發汗病不解反惡寒者虚故也芍藥甘草附子湯主 之 芍藥甘草附子湯方 芍藥 三兩 甘草 三兩 炙 附子 一枚炮去 皮破八片 已上三味以水五升煑取一升五合去滓分温服 未汗而惡寒邪盛而表實仇讎之惡也已汗而惡寒 邪退而表虚怯懦之惡也盖汗出之後大邪退㪚榮 氣衰微衛氣踈慢病雖未盡解不他變而但惡寒故 曰虚言表氣漸虚而非病變也然榮者隂也隂氣衰 微故用芍藥之酸以收之衛者陽也陽氣踈慢故用 附子之辛以固之甘草甘平合榮衛而和諧之乃國 老之所 長也 十三發汗後惡寒者虚故也不惡寒但熱者實也當和胃 氣與調胃承氣湯 上莭乃畧上條而復言所以起下文而以其反者出 也不惡寒其人表氣强也但熱亡津液而胃中乾故 曰實也當和胃氣以乾在胃而實也故曰與調胃承 氣湯然湯以㵼實而甘草則和中益氣何也盖實成 於虚也所謂量 而正枘其 斯之謂與 方見太陽下 十四發汗後身疼痛脉沉遲者桂枝加芍藥生薑各一兩 人参三兩新加湯主之 桂枝新加湯方 桂枝 三兩 去皮 芍藥 四兩 甘草 二兩 灸 人参 三兩 生薑 四兩 切 大棗 十二枚 擘 右六味以水一斗一升㣲火煑取三升去滓分温服如 桂枝法 發汗後身疼痛脉沉遲者邪氣驟去血氣暴虚也用 桂枝者和其榮衛不令暴虚易得重傷也加人参芍 藥者救復其隂陽以益其虚也加生薑者健其乍囘 之胃以安其榖也曰新加者得非足一百一十三而 成之之謂耶㣲火皆當倣 效首方此盖後人之贅耳 十五發汗後不可更行桂枝湯汗出而喘無大熱者可與 麻黄杏仁甘草石膏湯主之 麻黄杏仁甘草石膏湯方 麻黄 四兩 去莭 杏仁 五十箇 去皮尖 甘草 二兩 灸 石膏 半觔碎 綿裏 右四味以水七升先煮麻黄減二升去上沫内諸藥煮 取二升去滓温服一升 更行猶言再用不可再用桂枝湯則是已經用過所 以禁止也盖傷寒當發汗不當用桂枝桂枝固衛寒 不得泄而氣轉上逆所以喘益甚也無大熱者鬱伏 而不顯見也以傷寒之表猶在故用麻黄以發之杏 仁下氣定喘甘草退熱和中本麻黄正治之佐使也 石膏有徹熱之功尤能助下喘之用故易桂枝以石 膏為麻黄湯之變制而太陽傷寒誤汗轉 喘之主治所以必四物者而後可行也 十六發汗後飲水多者必喘以水灌之亦喘 喘屬肺肺屬金金性寒故曰形寒飲冷則傷肺汗後 肺氣新虚易得重傷飲水飲冷也水灌則形寒肺傷 矣其主氣所 以皆喘也 十七發汗過多其人叉手自冒心心下悸欲得按者桂枝 甘草湯主之 桂枝甘草湯方 桂枝 四兩 去皮 甘草 二兩 灸 右二味以水三升煮取一升去滓頓服 汗多則血傷血傷則心虚心虚則動惕而悸故叉手 自冒覆而欲得人按也桂枝走隂歛液宅心能固踈 慢之表甘草緩脾和中益氣能調不足之 陽然則二物之為方收隂補陽之為用也 十八發汗後其人臍下悸者欲作奔豚茯苓桂枝甘草大 棗湯主之 茯苓桂枝甘草大棗湯方 茯苓 半斤 桂枝 四兩 去皮 甘草 二兩 灸 大棗 十五枚 擘 右四味以甘瀾水一斗先煑茯苓減二升内諸藥煑取 三升去滓温服一升日三服 作甘瀾水法 取水二斗置大盆内以杓揚之水上有珠子五六千顆 相逐取用之 臍下悸者腎乘心汗後液虚欲上陵心而尅之故動 惕於臍下也欲作將作未作之謂奔豚見上篇然水 停心下則悸茯苓淡渗勝水能發腎藏之淫邪桂枝 走隂降腎能禦奔豚於未至甘草益氣能補汗後之 陽虚大棗和土能制為邪之腎水甘瀾水者操之 而使其性抵於純不令其得以助黨而長禍也 十九發汗後腹脹滿者厚朴生薑甘草半夏人參湯主之 厚朴生薑甘草半夏人参湯方 厚朴 半斤去 皮灸 生薑 半斤 切 半夏 半升 洗 人参 一兩 甘草 二兩 灸 右五味以水一斗煮取三升去滓温服一升日三服 汗後腹脹滿者胃中乾陽虚氣滯而伏飲停蓄也人 参甘草之甘益胃而滋乾生薑半夏之辛蠲飲而㪚 滿然脹非苦不泄所以厚 朴者君四物而主治也 二十傷寒中風醫反下之其人下利日數十行榖不化腹 中雷鳴心下痞鞕而滿乾嘔心煩不得安醫見心下痞 謂病不盡復下之其痞益甚此非結熱但以胃中虚客 氣上逆故使鞕也甘草㵼心湯主之 甘草㵼心湯方 甘草 四兩 灸 黄芩 三兩 黄連 一兩 乾薑 三兩 半夏 半升 洗 大棗 十二枚 擘 右六味以水一斗煮取六升去滓再煎取三升温服一 升日三 傷寒中風言傷寒與中風皆有此變證大意與上篇 第六十條同醫反下之至心下痞鞕而滿大畧與上 篇第三十五條同此多既誤而復誤不得安以上前 誤成痞也醫見至益甚言復誤而痞加重也此非結 熱至末乃原致痞之因以出其治也甘草大棗之甘 益反下之虚乾薑半夏之辛散上逆之滿黄芩黄連 之苦解邪熱之煩然證大畧與上篇第三十五條同 而方物有同有異者不用桂枝以無表也同用甘草 乾薑同為益虚而散鞕也不用参朮惡益氣也用大 棗取滋乾也以既誤復誤而痞益甚故用芩連以為 乾薑之反佐協同半夏以主 散此其所以有異同之分焉 二十一傷寒服湯藥下利不止心下痞鞕服㵼心湯已復以 他藥下之利不止醫以理中與之利益甚理中者理中 焦此利在下焦赤石脂禹餘糧湯主之復利不止者當 利其小便 赤石脂禹餘糧湯方 赤石脂 一斤 碎 禹餘糧 一斤 碎 已上二味以水六升煮取二升去滓分三服 服㵼心湯已巳上承上條而再言之也復以他藥下 之利不止言再治之不對醫以理中與之利益甚言 愈誤也理中者已下乃眀其誤而出其治難經曰中 焦者在胃中脘主腐熟水榖下焦者當膀胱上口主 分别清濁主出而不内以傳道也靈樞曰水榖者常 并居於胃中成糟粕而俱下於大小腸而成下焦渗 而俱下濟泌别汁循下焦而渗入膀胱焉然則利在 下焦者膀胱不渗而大腸滑脱也禹餘糧甘平消痞 鞕而鎮定其藏府赤石脂甘温固陽虚而枚其滑脱 然收滑脱矣而利仍不止者膀胱不渗而水榖不分 也利小便者導其水而分清之使府司各行其所有 事也府司各行其所有事則利無餘治而愈可必矣 二二傷寒大下後復發汗心下痞惡寒者表未解也不可 攻痞當先解表表解乃可攻痞解表宜桂枝湯攻痞宜 大黄黄連㵼心湯 表非病初之表下復發汗言踈緩其表之表也解猶 救也如解渇解急之類是也解表與發表不同傷寒 病初之表當發故用麻黄湯此以汗後之表當解故 曰宜桂枝湯言與中風之表同當解肌而固衞也 桂枝湯方見上篇 攻痞方説見下篇 二三傷寒醫下之續得下利清榖不止身疼痛者急當救 裏後身疼痛清便自調者急當救表救裏宜四逆湯救 表宜桂枝湯 清榖不止身疼痛者下後胃傷裏虚寒甚飲食不腐 化而水榖不分亡津液而骨屬不利也救䕶也利甚 身疼痛而急當救䕶其裏者下後裏虚為重也清便 自調言小便清而大便調也小便清大便調裏氣和 矣裏氣和而身疼痛者衛不外固而不與榮和也急 當救䕶其表者不令重虚之表又易得重傷也救裏 宜四逆湯者復陽而收隂也救表宜桂枝湯者固衞 以和榮也此救表救裏之所以各有其急也四逆湯 方見下篇桂 枝湯方同上 二四傷寒發汗若吐若下解後心下痞鞕噫氣不除者旋 復代赭石湯主之 旋復代赭石湯方 旋復花 三兩 人参 二兩 生薑 五兩 切 代赭石 一兩 半夏 半升 洗 甘草 三兩 灸 大棗 十二枚 擘 右七味以水一斗煮取六升去滓再煎取三升温服一 升日三服 解謂大邪已㪚也心下痞鞕噫氣不除者正氣未復 胃氣尚弱而伏飲為逆也旋復半夏蠲飲以消痞鞕 人参甘草養正以益新虚代赭以鎮墜其噫氣薑棗 以調和其脾胃然則七物者養正㪚餘邪之要用也 二五傷寒八九日下之胷滿煩驚小便不利讝語一身盡 重不可轉側者柴胡加龍骨牡蠣湯主之 柴胡加龍骨牡蠣湯方 柴胡 四兩 半夏 二合 洗 龍骨 一兩半 牡蠣 一兩半 煆 人参 一兩半 茯苓 一兩半 鉛丹 一兩半 桂枝 一兩半 去皮 生薑 一兩半 切 大黄 二兩 大棗 六枚 擘 右十一味以水八升煑取四升内大黄切如碁子更煮 一二沸去滓温服一升 胷滿者下後裏虚外熱入裏挟飲而上摶於膈所以 煩也驚屬心心藏神而居膈正虚邪勝所以不寧也 一身盡重不可轉側者傷寒本一身疼痛亡津液而 血澀不利故變沉滯而重甚也夫以心虚則驚也故 用人参茯苓之甘淡入心以益其虚龍骨牡蠣鉛丹 之重澀歛心以鎮其驚半夏新温以散胷膈之滿柴 胡苦寒以除鬱熱之煩亡津液而小便不利参苓足 以潤之胃中燥而讝語薑棗有以調也滿在膈中半 夏開之非大黄不能滌重在一身人参滋之非桂枝 不能和然是證也雖無三陽之眀文而於是湯也總 三陽以和之 之治可徵也 二六下後不可更行桂枝湯若汗出而喘無大熱者可與 麻黄杏仁甘草石膏湯主之 前第十五條發汗後不可更行桂枝湯云云與此止 差下字餘皆同夫以汗下不同而治同者汗與下雖 殊其為反誤而致變喘則一惟其喘一所以同歸於 一治也然以上篇第四十條誤下變喘用桂枝厚朴 杏子湯而觀之則此汗下後不可 更用桂枝湯可知矣通考則義全 二七傷寒下後心煩腹滿卧起不安者梔子厚朴湯主之 梔子厚朴湯方 梔子 十四枝 擘 厚朴 四兩 薑灸 枳實 四兩湯浸 去穰炒 已上三味以水三升半煮取一升半去滓分三服温進 一服得吐止後服 凡下而致變者皆誤也心煩者外邪入裏摶膈而鬱 悶也腹滿者虚邪壅胃彭亨而不散也卧屬隂腹滿 者隂滯也起屬陽心煩者陽鬱也所以皆不安寧也 梔子苦寒快湧心胷之煩厚朴枳實主泄胃腹之滿 所以三物者能安誤 下後之不能安也 二八傷寒醫以丸藥大下之身熱不去微煩者梔子乾薑 湯主之 梔子乾薑湯方 梔子 十四枚 擘 乾薑 二兩 右二味以水三升半煮取一升半去滓分二服温進一 服得吐者止後服 丸藥誤用不惟病變而且毒遺誤於大下不獨亡隂 而陽亦損所以身熱不去而微煩也梔子酸苦湧内 熱而除煩乾薑辛熱散遺毒而益 氣吐能散滯辛能復陽此之謂也 二九傷寒五六日大下之後身熱不去心中結痛者未欲 解也梔子豉湯主之 梔子豉湯方 梔子 十四枚 擘 香豉 四合 綿裏 右二味以水四升先煮梔子得二升半内豉煮取一升 半去滓分為二服温進一服得吐者止後服 此條結痛比上條微煩則較重一證而爭差分也前 以差輕故散之以乾薑此以差重故解之以香豉盖 香豉能主傷寒寒熱惡毒煩燥滿 悶然則二條者大同小異之分也 三十發汗若下之而煩熱胷中窒者梔子豉湯主之 此條亦與上同窒者邪熱壅滯而窒塞未至於 痛而比痛較輕也心居胸膈所以同為一治 三一發汗吐下後虚煩不得眠若劇者必反覆顚倒心中 懊憹梔子豉湯主之 虚煩不得眠者大邪乍退正氣暴虚餘熱悶亂胃中 乾而不和也劇極也反覆顛倒心中懊憹者胷膈壅 滯不得舒快也所以用梔子 豉髙者因而越之之法也 若少氣者梔子甘草豉湯主之若嘔者梔子生薑豉湯 主之 梔子甘草豉湯方 於梔子豉湯方内加入甘草二兩餘依前法得吐止 後服 梔子生薑豉湯方 於梔子豉湯方内加生薑五兩餘依前法得吐止後 服 少氣者氣傷也故加甘草以益之 嘔者氣逆也故加生薑以散之 凡用梔子湯病人舊微溏者不可與服之 梔子酸苦大寒而湧泄病人舊微溏者裏氣本虚而 藏府寒也裏氣虚則易湧藏府寒則易泄故掲示禁 止如 此 三三下之後復發汗必振寒脉微細所以然者以内外俱 虚故也 内謂反下則亡隂而裏虚所以脉微細也 外謂復汗則亡陽而表虚所以振寒也 三四下之後復發汗晝日煩燥不得眠夜而安靜不嘔不 渇無表證脉沉微身無大熱者乾薑附子湯主之 乾薑附子湯方 乾薑 一兩 附子 一枚去皮生 用破八片 右二味以水三升煮取一升去滓頓服 反下亡隂隂既虚矣又復發汗以亡其陽則陽之虚 比之隂為尤甚然陽用事於晝熱之煩陽之亢也躁 雖隂陽之擾也不得眠者陽不能勝隂而爭奪於隂 也隂用事於夜安靜者無陽事也不嘔不渇無表證 脉沉微身無大熱則陽大虚不足以勝隂為諦矣故 用乾薑附子偏於辛熱以為湯者恢復重虚之陽而 求以協和於 偏勝之隂也 三五傷寒若吐若下後心下逆滿氣上衝胷起則頭眩脉 沉𦂳發汗則動經身為振振揺者茯苓桂枝白术甘草 湯主之 茯苓桂枝白术甘草湯方 茯苓 四兩 桂枝 二兩 去皮 白术 二兩 甘草 二兩 灸 右四味以水六升煮取三升去滓分温三服 心下逆滿伏飲上溢摶實於膈也氣上衝胷寒邪上 湧挟飲為逆也動經傷動經脉振振奮動也盖人之 經脉頼津液以滋養飲之為飲津液類也靜則為養 動則為病病宜制勝之不宜發汗既吐下後脉又沉 𦂳而復發汗則重亡津液血氣衰耗故變如此术與 茯苓勝濕導飲桂枝甘草固表和中故發汗動經所 需者四 物也 三六傷寒吐下後發汗虚煩脉甚微八九日心下痞鞕脇 下痛氣上衝咽喉眩冒經脉動惕者久而成痿 此申上條而復言失於不治則致廢之意上條脉沉 𦂳以未發汗言也此條脉甚微以已發汗言也經脉 動即動經之變文惕即振振揺也大抵兩相更互發 眀之詞久言既經八九日若猶不得解而更失於不 治則津液内亡濕淫外漬必致痺而 成痿痿者兩足痿輭而不相及也 三七太陽傷寒者加温鍼必驚也 温鍼者鍼用必先燒温以去其寒性也驚者心有所 動而惶懼也盖心乃神之舍故謂心藏神榮氣通於 心故榮與心皆主血寒邪傷於榮鬱而蒸熱矣温鍼 以攻寒火之性大熱血得熱則耗耗則虚血虚則心 虚心虚則舍空舍空則神無所依 而氣浮越於外故失守而驚惶也 三八傷寒二三日心中悸而煩者小建中湯主之 小建中湯方 桂枝 三兩 去皮 芍藥 六兩 甘草 二兩 灸 生薑 三兩 切 膠飴 一升 大棗 十二枚 擘 右六味以水七升煮取三升去滓内膠飴更上微火消 解温服一升日三服嘔家不可用建中湯以甜故也 二三日當傳之時不傳不變但心中悸而煩者邪雖 衰微正亦虚弱不足以退散之所以持也小建中者 桂枝湯倍芍藥而加膠飴也桂枝湯扶陽而固衞衞 固則榮和倍芍藥者酸以收隂隂收則陽歸附也加 膠飴者甘以潤土土潤則萬物生也建定法也 定法惟中不偏不黨王道蕩蕩其斯之謂乎 三九傷寒脉結代心動悸灸甘草湯主之 炙甘草湯方 甘草 四兩 炙 生薑 三兩 切 桂枝 三兩 去皮 麥門冬 半升 麻子仁 半升 大棗 十二枚 擘 人参 二兩 生地黄 一斤 阿膠 二兩 右九味以清酒七升水八升先煮八味取三升去滓内 膠烊消盡温服一升日三服一名復脉湯 脉結代而心動悸者虚多實少譬如冦欲退散主弱 不能遣發而反自徬徨也人参甘草麥冬益虚以復 結代之脉地黄阿膠麻仁生血以寧動悸之心桂枝 和榮衛以救實薑棗健脾胃以調中清酒為長血氣 之助復脉以核實義之名然則是湯也必欲使虚者 加進而馴至於實則實者自退散而還復於元之意 也代本條代下文無代而 有 隂中間疑漏代一莭 脉按之来緩而時一止復来者名曰結又脉来動而中 止更来小數中有還者反動名曰結隂也脉来動而中 止不能自還因而復動名曰代隂也得此脉者必難治 結隂也下當 有代脉一股 此承結代而推言結隂代隂以各皆 詳辨其狀與辨脉下第四章意同 四十傷寒八九日風濕相摶身體疼煩不能自轉側不嘔 不渴脉浮虚而澀者與桂枝附子湯主之 桂枝附子湯方 桂枝 四兩 去皮 附子 三枚炮去 皮破八片 生薑 三兩 切 甘草 二兩 炙 大棗 十二枚 擘 右五味以水六升煮取二升去滓分温三服 風濕相摶見上篇此以得之寒因故身體疼煩不嘔 不渴也不能自轉側者濕主重著也浮風也虚則汗 後之不足澀濕也與上篇小異而大同桂枝附子湯 者即上篇之甘草附子湯以薑棗易术之變制也去 术者以寒本無汗不似風之自汗而濕多也用薑棗 者以寒屬隂不如風陽之能食也然去彼取此雖少 殊而其所以為散 風除濕則均耳 若其人大便鞕小便自利者去桂枝加白术湯主之 脉 經 末句湯名 無白字 桂枝附子去桂枝加白术湯方 於桂枝附子湯方内去桂枝加术三兩餘依前法 大便鞕裏實矣故去桂枝惡其主表而不知裏也小 便自利濕勝也故加术以其益土而能燥濕也 此 加減舊 闕今補 四一太陽病項背强几几無汗惡風者葛根湯主之 葛根湯方 葛根 四兩 麻黄 三兩 去莭 桂枝 二兩 去皮 芍藥 二兩 甘草 二兩 灸 生薑 三兩 切 大棗 十二枚 擘 右七味㕮咀以水一斗先煮麻黄葛根減二升去沫内 諸藥煮取三升去滓温服一升覆取微似汗不須啜粥 餘如桂枝法將息及禁忌 太陽病項背强几几與上篇同者風寒過太陽之榮 衞初交陽眀之經絡經絡下所以風寒皆然也無汗 者以起自傷寒故汗不出乃上篇有汗之反對風寒 之辨别也惡風乃惡寒之互文風寒皆通惡而不偏 有無也夫以太陽中風項背强几几汗出惡風用桂 枝加葛根而論之則此太陽傷寒項背强几几無汗 惡風當用麻黄加葛根而用葛根湯者何哉盖几几 乃加陽眀之時喘已不作故去杏仁不用麻黄湯之 全方不可以麻黄加為名而用麻黄桂枝甘草葛根 以為湯者實則是麻黄加之規制也用薑棗芍藥者 以陽眀屬胃胃為中官薑棗皆和中之物芍 藥有緩中之義也不須啜粥麻黄類例也 四二太陽與陽眀合病喘而胷滿者不可下麻黄湯主之 合病見上篇肺主氣氣逆則喘喘甚則肺脹胷滿者 肺脹也胷乃陽眀之部分喘乃太陽傷寒之本病以 喘不除甚而至於胷滿故曰合病然肺不屬太陽陽 眀而太陽陽眀合病之傷寒病全在肺何也曰肺為 五藏之華盖内受諸經百脉之朝㑹其藏金其性寒 寒邪湊於榮肺以寒召寒類應故也不可下者喘来 自太陽之初滿惟在胷不在胃也夫麻黄湯者主治 太陽傷寒之初病有陽眀何以獨從太陽之主治也 曰麻黄固善於散寒其功尤能㵼肺家之實滿杏仁 惟其利於下氣故其效則更長於定喘桂枝雖佐其 實有綱維之妙甘草雖使其才有和緩之髙是 故但於太陽表之治行則陽眀胷之功自奏矣 四三太陽與陽眀合病者必自下利葛根湯主之 必定然之詞自謂自然而然也盖太陽者膀胱也膀 胱主水陽眀者胃經也胃主榖寒為隂隂氣主下降 故傷寒無他故自然而然下利者太陽陽眀合病經 中之邪熱甚胃氣弱不化榖不分清雜迸而走注所 以謂之必也以必定自然而然下利故但用葛根湯 散經中之寒邪而以不治治利以不治治利者麻黄 散太陽之表葛根解陽眀之肌桂枝主榮衞之和薑 棗健脾胃之弱甘草者和中之國老芍藥者緩中而 佐使夫如是而經中之邪散則胃中之正囘不分清 者自分清不顯治者而治在其中矣噫王者不治四 境而四境治聖人無為而無不為所謂仁之盡義之 之至吾於是乎重有感焉彼以煦煦為仁孑孑為義 竊聖人之王道以亂名實者 謂不自欺以欺人乎悲哉 四四二陽併病太陽初得病時發其汗汗先出不徹因轉 屬陽眀續自微汗出不惡寒若太陽病證不罷者不可 下下之為逆如此可小發汗設面色緣緣正赤者陽氣 怫鬱在表當解之薫之若發汗不徹不足言陽氣怫鬱 不得越當汗不汗其人躁煩不知痛處乍在腹中乍在 四肢按之不可得其人短氣但坐以汗出不徹故也更 發汗則愈何以知汗出不徹以脉澀故知也 轉與傳同見第五問之併病見上篇太陽初得病時 至不惡寒是原致併 因若太陽證不罷至解之熏 之是言治之之次第若發汗不徹至末是反復申上 文之詳徹除也去也不徹言汗發不如法病不除去 也越散也言怫鬱不散也澀為血虚 血虚者汗出過多也所以轉陽眀也 四五傷寒六七日結胷熱實脉沉𦂳心下痛按之石鞕者 大䧟胷湯主之 沉為裏𦂳為寒結胷故心下痛熱 實故石鞕方見上篇葢證同也 四六小結胷病正在心下按之則痛脉浮滑者小䧟胷湯 主之 小䧟胷湯方 黄連 一兩 半夏 半升 洗 栝蔞實 一枚 大者 右三味以水六升先煮栝蔞取三升去滓内諸藥煮取 二升去滓分温三服 正在心下言不似大結胷之髙而在上也按之則痛 言比不按亦痛則較輕也浮則淺於沉滑則緩於𦂳 此結胷之所以有大小之分也黄連苦寒以泄熱也 半夏辛温以散結也栝蔞實苦而潤苦以益苦則致 熱於易泄為可知潤以濟辛則散結於無難開可 必所謂有兼人之勇而居上功者惟此物為然也 四七傷寒十餘日熱結在裏復往来寒熱者與大柴胡湯 但結胷無大熱者此為水結在胷脇也但頭微汗出者 大䧟胷湯主之 水即飲也以不實鞕故曰水結胷脇亦裏也以熱結 不髙故曰在裏此條兩節上莭以往来寒熱故用大 柴胡湯下莭以水結無大熱故用大䧟胷湯然熱結 與水結胷脇與裏皆互詞大同小異皆下法也二方 俱見 上篇 四八太陽與少陽合病自下利者與黄芩湯若嘔者黄芩 加半夏生薑湯主之 黄芩湯方 黄芩 三兩 甘草 二兩 灸 芍藥 二兩 大棗 十二枚 擘 右四味以水一斗煑取三升去滓温服一升日再夜一 服 黄芩加半夏生薑湯方 於黄芩湯方内加半夏半升生薑三兩餘依黄芩湯 法 陽眀間太少而中居太少病陽眀獨能逃其中乎是 故芍藥利太陽膀胱而去水緩中黄芩除少陽寒熱 而主腸胃不利大棗益胃甘草和中是則四物之為 湯非合三家而和調一氣乎然氣一也下奪則利上 逆則嘔半夏逐水散逆生薑嘔 家聖藥加所當加無如二物 四九傷寒六七日發熱微惡寒肢節煩疼微嘔心下支結 外證未去者柴胡加桂枝湯主之 柴胡加桂枝湯方 柴胡 四兩 桂枝 一兩半 去皮 人参 一兩半 甘草 一兩 灸 半夏 二合半 洗 黄芩 一兩半 芍藥 一兩 半 生薑 一兩半 切 大棗 六枚 擘 右九味以水七升煮取三升去滓分温服 支節四肢百莭也支結言支飲摶聚而結也發熱至 微嘔太陽之表也故曰外證未去以微而未去也故 加桂枝以解之支結屬少陽以結則難開也故用柴 胡為主治然則是證也雖無太少之眀文而於太少 之治以究之則亦 因藥可以知病矣 五十傷寒四五日身熱惡風頸項强脇下滿手足温而渴 者小柴胡湯主之 身熱惡風太陽表也頸項强有陽眀也脇下滿少陽 也然則三陽俱見病矣手足温而渴者邪湊半表半 裏而裏證見也夫以三陽俱見病而獨從少陽之小 柴胡以為治者太陽陽眀之邪微少陽近裏而裏證 見故從少陽一於和 而三善則皆得也 五一傷寒陽脉澀隂脉弦法當腹中急痛者先與小建中 湯不差者與小柴胡湯主之 陽主氣澀主痛隂主血弦主急投以小建中者求之 於益隂而和陽也不差則不對可知矣小柴胡者少 陽之主治也盖少陽屬木其脉弦木盛則土受制故 澀而急痛也然則是治也者伐木以救土之謂也 五二傷寒五六日已發汗而復下之胷脇滿微結小便不 利渴而不嘔但頭汗出往来寒熱心煩者此為未解也 柴胡桂枝乾薑湯主之 柴胡桂枝乾薑湯方 柴胡 半斤 桂枝 三兩 去皮 乾薑 三兩 栝蔞根 四兩 黄芩 三兩 牡蠣 三兩 熬 甘草 二兩 炙 右七味以水一斗二升煮取六升去滓再煎取三升温 服一升日三服初服微煩後服汗出便愈 胷太陽陽眀也脇少陽也小便不利太陽之膀胱不 清也渴而不嘔陽眀之胃熱而氣不逆也頭汗出者 三陽之邪熱甚於上而氣不下行也往来寒熱心煩 者少陽半表半裏之邪出入不常也柴胡黄芩主除 往来之寒熱桂枝甘草和解未罷之表邪牡蠣乾薑 鹹以耎其結辛以散其滿枯蔞根者苦以滋其渴凉 以徹其熱是湯也亦 三陽平解之一法也 五三太陽病十日以去脉浮細而嗜卧者外解已也設胷 滿脇痛者與小柴胡湯脉但浮者與麻黄湯 脉浮細而嗜卧者大邪已退血氣乍虚而肢體倦怠 也胷滿脇痛則少陽未除故與小柴胡以和之脉但 浮則邪還表故與 麻黄湯以發之 五四傷寒十三日胷脇滿而嘔日晡所發潮熱已而微利 此本柴胡證下之而不得利今反利者知醫以丸藥下 之非其治也潮熱者實也先宜小柴胡湯以解外後以 柴胡加芒硝湯主之 柴胡加芒硝湯方 於小柴胡湯方内加芒硝六兩餘依小柴胡湯法 十三日過經也不解壊利也非其治也已上乃原其 壊由於醫之誤已下至末救誤之治也然㣲利矣加 芒硝以更下之者丸之為丸大率辛熱物雖快攻下 下者藥也熱以益熱熱結反實而不出故須鹹以耎 之 也 五五傷寒五六日嘔而發熱者柴胡湯證具而以他藥下 之柴胡證仍在者復與柴胡湯此雖已下之不為逆必 蒸蒸而振却發熱汗出而解若心下滿而鞕痛者此為 結胷也大䧟胷湯主之但滿而不痛者此為痞柴胡不 中與之宜半夏㵼心湯 半夏㵼心湯方 半夏 半升 洗 黄芩 三兩 乾薑 三兩 人参 三兩 黄連 一兩 甘草 三兩 炙 大棗 十二枚 擘 右七味以水一斗煑取六升去滓再煎取三升温服一 升日三服 此條上節與上篇第六十三條互相發眀盖風寒至 少陽證治無差殊故更互為文而互言之以見彼此 皆然也若心下滿已下二節乃復言其變以出其治 結胷乃其變之重者以其重而結於胷故從大䧟胷 湯痞則其變之輕者以其輕而痞於心故用半夏㵼 心湯半夏乾薑辛以散虚滿之痞黄芩黄連苦以泄 心膈之熱人参甘草甘以益下後之虚大棗甘温潤 以滋脾胃於健曰㵼心者言滿在心膈而不在胃也 五六本以下之故心下痞與㵼心湯痞不解其人渴而口 燥煩小便不利者五苓散主之 㵼心湯者本所以治虚熱之氣痞也治痞而痞不解 則非氣聚之痞可知矣渴而口燥煩小便不利者津 液澀而不行伏飲停而凝聚内熱甚而水結也五苓 散者潤津液而滋燥渴導水飲而蕩結熱所以又行 為消痞滿 之一治也 五七婦人傷寒發熱經水適来晝日眀了暮則讝語如見 鬼狀者此為熱入血室無犯胃氣及上二焦必自愈 無與毋通 此與上篇末三條文少異而證同上篇 言脉與如結胷狀此言畫日眀了暮則讝語上篇言 刺期門及與小柴胡湯此言無犯胃氣及上二焦皆 互言以眀互見之意晝屬陽眀了者隂邪退也暮屬 隂讝語者血證得隂而劇也毋者禁止之詞犯胃氣 以禁下言也上二焦謂上焦中焦以禁汗吐言也盖 衛氣出上焦津液蓄於中焦汗則損衛氣而亡津液 是汗則犯二焦也又上焦主受納中焦主受盛吐則 納與盛俱為逆是吐則上中二焦亦俱犯也然下固 損胄下焦犯矣是三法皆不可用也三法皆不可用 者邪本在血室亦非三者攻之所可能及也必自愈 者言伺其經行血下則邪熱得以隨血而俱出猶之 紅汗而然故决言必定自解而愈以警人勿妄攻取 致謬誤以生變亂之意夫以三法既皆不可用則與 其欲治寧刺期門及與小柴胡湯而法在焉即此條 之必自愈而觀之則上篇之期門雖不刺小柴胡湯 雖不行亦皆得終當自愈從可知矣且上篇出三條 而此篇一條下篇雖無出要皆欲人同推也讀者通 考而叅詳之則男子婦人風寒 為病證治之異同大端可見矣 傷寒論條辨卷二
欽定四庫全書 傷寒論條辨卷三 眀 方有執 撰 辨太陽病脉證幷治下篇第三 凡三十八條 方十八 中風者單只衛中於風而病也傷寒者單只榮傷 於寒而病也若風寒俱有而中傷則榮衛皆受而 俱病故以榮衛俱中傷風寒而病者為下篇盖寒 雖專令乎冬而風則無時不有所以或則單中單 傷或則俱有而中傷也單中單傷而為病者已云 難治矣然則俱中傷而病者其治不尤難乎何也 寒須發汗風則解肌欲並行而不誖其為兩難也 何如哉故能發兩難發之汗者名曰青龍能解兩 難解之熱者名曰白虎能救無兩難而誤服大青 龍之逆者則曰眞武焉夫所謂青龍白虎眞武者 言其靈應不難於其所難妙效驗於不可測度有 如此其神神湯之謂也神其神禮記曰惟聖者能 之其斯之謂乎學者能眀諸此始可與言醫也已 一太陽中風脉浮緊發熱惡寒身疼痛不汗出而煩燥 者大青龍湯主之若脉微弱汗出惡風者不可服服之 則厥逆筋惕肉瞤此為逆也以眞武湯救之 末後六字舊本大青龍湯主之黄氏正之如此盖既 曰不可服服之為逆則安得又復有大青龍湯主之 之文傳冩之誤甚眀黄氏正之甚是當從之後人又 因其更改致疑併六字皆删之刪之則上篇第二十 五條無憑證據故存硃以偹通考然此與下 條互相發眀而同一治故合二説併見於下 二傷寒脉浮緩身不疼但重乍有輕時無少隂證者大 青龍湯發之 大青龍湯方 麻黄 六兩 去節 桂枝 二兩 去皮 甘草 二兩 炙 杏仁 四十枚 去皮尖 生薑 三兩 切 大棗 十二枚 擘 石膏如雞子大 綿裹 碎 右七味以水九升先煑麻黄減二升去上沫内諸藥煮 取三升去滓温服一升取微似汗汗出多者温粉撲之 一服汗者停後服汗多亡陽遂虚惡風煩躁不得眠也 上條太陽中風者言有上篇第三條之證也病屬太 陽則脉浮然浮以候風緊以候寒發熱者中風熱即 發也惡寒身疼痛不汗出皆寒也風為煩寒則風盖 謂風寒俱有而中傷風多寒少之證猶指言此 之 中有寒之謂也此條傷寒者言有中篇首條之證也 緩者風之診身不疼亦風也但重寒也乍有輕時亦 為有風而然也無少隂證者言若是但欲寐則渉於 少隂之疑似矣今是但重故曰無少隂證亦謂風寒 兩中傷榮衛俱受病寒多風少之證猶指言此寒之 中有風之謂也盖風寒二者大率多相因而少相離 有寒時不皆無風有風時不皆不寒所以單中單傷 者固嘗自是相兼而中傷者亦嘗多有此大青龍之 所以作也二條者互文而互相發眀以為此篇之小 縂太陽分病之紀上篇一中篇二此其三焉三者太 陽一經喫緊大三辨也已下凡例此云云以為稱首 者皆風寒俱有而中傷之證其例則又皆統乎此也 夫風寒二治大法不外乎桂枝麻黄之二湯然桂枝 湯中忌麻黄而麻黄湯中反用桂枝此中有極深奥 義非言語文字可以形容暴白者要在人之心領神 㑹可大青龍者桂枝麻黄二湯合劑之變制也故為 併中風寒之主治校之桂枝麻黄各半湯與桂枝二 麻黄一湯則少芍藥而多石膏去芍藥者不欲其收 也以其無芍藥而觀之即麻黄湯方加石膏薑棗也 薑棗本桂枝湯中所有其制則重在石膏按本草石 膏辛甘大寒辛以散風甘以散寒寒以除熱故為併 中風寒發熱之用然青龍以桂枝麻黄得石膏之辛 甘而有青龍之名其白虎亦以知母粳米得石膏之 辛寒而有白虎之名一物二用得君而成其功名於 異世神變於時者也夫所謂青龍白虎者青乃木色 龍乃木神木主春春熱而煩躁雷雨解而致和焉人 之汗以天地之雨名之龍與雲雨至發煩躁之汗而 榮衛以和龍之所以為湯神湯之謂也白乃金色虎 乃金神金主秋秋熱而燥渴金風解而薦凉焉人之 氣以天地之疾風名之虎嘯谷風生解燥渴之熱而 表裏以凉虎之所以為湯神湯之謂也然均是龍也 而一則曰主之一則曰發之何也主之者以煩躁之 急疾屬動而言發之者以但重之沉黙屬静而言之 也 上條末節脉微弱汗出惡風盖指上篇陽浮而 隂弱中風之證而言中風誤服大青龍則為逆其第 二十五條是也與此叅看其義自合 夫以中風之 用桂枝湯傷寒用麻黄湯風寒俱中傷而用大青龍 湯向使認病親切於克始用湯的對於及時則三法 行之之下風寒尚有餘治乎然則三百九十七一百 一十三者醫藥詿誤之所致十八九疾痛傳變之所 致無二三由此觀之司命君子可能不惕惕於心乎 是故仲景氏之所以若然者豈得已哉惟其不得已 故諄諄然曰知犯何逆隨證治之知犯何逆以法治 之斯言也豈非深憂天下後世而自致某不能盡其 所欲言之意耶嗚呼以仲景氏方法之多如許而猶 自致其不能盡其所欲言之意如此則後之以截江 殺車活人類證纂要自謂能盡傷寒之治而膠 柱以待天下後世者吾不知其是誠何心也 三太陽病脉浮緊無汗發熱身疼痛八九日不解表證 仍在此當發其汗服藥已微除其人發煩目瞑劇者必 衄衄乃解所以然者陽氣重故也麻黄湯主之 太陽病脉浮𦂳無汗發熱身疼痛皆與首條同而無 惡寒煩躁則是較輕於首條亦風寒俱有而中傷之 證也微除言雖未全罷亦已減輕也發煩風壅而氣 昏也目瞑寒鬱而血滯也劇作衄之兆也衄鼻出血 也鼻為肺之竅肺為陽中之隂而主氣陽邪上盛所 以氣載血上妄行而逆出於鼻也陽氣以風而言也 風為陽而由氣道所以得隨衄散解故曰陽氣重故 也用麻黄湯者以寒屬隂性沉滯而難解所以須發 之也下方見 中篇 同 四太陽病脉浮緊發熱身無汗自衄者愈 此承上條復以其更較輕者言以見證亦有不治自 愈之變所以曉人勿妄治以致誤之意太陽病脉浮 𦂳發熱身無汗與上條同而無疼痛既無疼痛則比 之上條又更較輕於首條可知矣所以不待攻治得 衄則亦自愈得衄自愈者汗本血 之液北人謂衄為紅汗達此義也 五傷寒脉浮緊不發汗因致衄者麻黄湯主之 以傷寒為首稱而承之以脉浮緊者寒多風少之謂 也上二條皆風多寒少前條以服藥已微除汗發不 對而致衄上條以較輕得自衄此以寒多不發汗而 致衄三條之所以辨差分也盖寒多則於法當發汗 當發而失於不發熱欎血亂所以衄也衄則 陽邪之風散麻黄湯者發其尚未散之寒也 六脉浮緊者法當身疼痛宜以汗解之假令尺中遲者 不可發汗何以知之然以榮氣不足血少故也 令平聲之此縂上三條而著其不可汗之脉所以嚴 致戒慎 意也盖尺以候隂遲為不足血隂也榮主 血汗者血之液尺遲不 可發汗者嫌奪血也 七太陽病得之八九日如瘧狀發熱惡寒熱多寒少其 人不嘔清便欲自可一日二三度發脉微緩者為欲愈 也脉微而惡寒者此隂陽俱虚不可更發汗更下更吐 也面色反有熱色者未欲解也以其不能得小汗出身 必癢宜桂枝麻黄各半湯方 桂枝麻黄各半湯方 桂枝 一兩十六 銖去皮 芍藥 一兩 生薑 一兩 切 甘草 一兩 炙 麻黄 一兩 去節 大棗 四枚 擘 杏仁 二十四箇 去皮尖 右七味以水五升先煮麻黄一二沸去上沫内諸藥煮 取一升八合去滓温服六合 八九日約言久也如瘧狀謂有往来寒熱而無作輟 之常也發熱惡寒熱多寒少者風寒俱有而寒少風 多也不嘔不渇清便欲自可邪之往来出者未徹表 入亦未及裏也一日二三度發乃邪居淺近則徃来 未及而頻數故脉亦微緩而謂為欲愈也脉微而惡 寒已下重以不得解者言而出其治也隂言後陽言 前俱虚故禁攻也更再也不可汗已過表也不可吐 下未見有裏也熱色陽浮外薄也然陽雖外薄以隂 寒持之而不能散所以小汗亦不能得出氣鬱而癢 也桂枝麻黄各半湯者總風寒而兩解之之謂也 此與第十四篇 第二十章互看 八太陽病發熱惡寒熱多寒少脉微弱者此無陽也不 可更汗宜桂枝二越婢一湯 桂枝二越婢一湯方 桂枝 十八銖 去皮 芍藥 十八銖 甘草 十八銖 炙 生薑 一兩三 錢切 大棗 四枚 擘 麻黄 十八銖 去節 石膏 二十四銖 碎綿裹 右七味㕮咀以水五升煮麻黄一二沸去上沫内諸藥 煮取二升去滓温服一升本方當裁為越婢湯桂枝湯 合飲一升今合為一方桂枝二越婢一 發熱惡寒熱多寒少與上條同上條以脉微而惡寒 為隂陽俱虚此以脉微弱為無陽兩皆不可更汗亦 同然風為陽病屬太陽而曰無陽誠不可曉闕疑可 也或曰無陽者謂有疾在隂而無在陽也審藥識病 即越婢觀之可知矣越踰也過也婢女子之卑者也 女子隂也卑少也言其人本来虚弱有宿疾在少隂 少隂之脉本微弱而有不可發汗之義所以但責其 難發汗之過在於少隂法則謂之無陽方則謂之越 婢且是湯也名雖越婢之輔桂枝實則桂枝麻黄之 合劑乃大青龍以芍藥易杏仁之變制耳去杏仁者 惡其從陽而主氣也用芍藥者以其走隂而酸收也 以此易彼而曰桂枝二則主之以不發汗可知而越 婢一者乃麻黄石膏之二物則是寓微發於不發之 中亦可識也寓微發者寒少也主之以不發者風多 而宿疾在少隂也又況首條末節不可服大青龍以 發汗亦由脉微弱首條末節者以太陽中風言也此 與上二條者皆以風多寒少言也合而觀之則 無陽之陽義不微矣乎説者如此未知是否 九服桂枝湯大汗出脉洪大者與桂枝湯如前法若形 如瘧日再發者汗出必解宜桂枝二麻黄一湯 桂枝二麻黄一湯方 桂枝 一兩十七 銖去皮 芍藥 一兩 六銖 麻黄 十六銖 去節 生薑 一兩六 銖切 杏仁 十六箇 去皮尖 甘草 一兩二 銖炙 大棗 五枚 擘 右七味以水五升先煮麻黄一二沸去上沫内諸藥煮 取二升去滓温服一升日再服 服桂枝湯證轉大汗出脉轉洪大者風多寒少風邪 欲散而寒持之兩皆不得解而熱反甚也與桂枝湯 如前法者重賾之也形如瘧日再發者邪居淺而外 向終為微寒所持故曰汗出必解言須發之也桂枝 二麻黄一湯者重解 風而輕於散寒也 十服桂枝湯大汗出後大煩渴不解脉洪大者白虎加 人参湯主之 此與上條同而多大煩渴盖比上條汗更出過多亡 津液而表裏燥熱更甚所以用白虎兩解表裏之熱 加人参潤其燥而消 其渴也 方見下 十一服桂枝湯或下之仍頭項强痛翕翕發熱無汗心下 滿微痛小便不利者桂枝湯去桂加茯苓白术湯主之 桂枝去桂加茯苓白术湯方 於桂枝湯方内去桂枝加茯苓白术各三兩餘依桂 枝湯法煎服小便利則愈 服桂枝湯病不解而證變者不獨中風而且有寒也 又或下之益誤也仍頭項强痛翕翕發熱無汗者風 寒之表皆在而未除也心下滿微痛者誤下而證入 裏也小便不利下後亡津液而水飲停也去桂枝用 芍藥甘草者收重傷之隂而益裏傷之虚也薑棗健 脾胃而和中下後用之更宜故二物仍其舊也茯苓 淡渗以利竅术能益土以勝水本其有停飲之故 所以加之以為拯前治之誤也脉經术上無白字 十二傷寒不大便六七日頭痛有熱者與承氣湯其小便 清者知不在裏仍在表也當須發汗若頭痛者必衄宜 桂枝湯 有熱則不大便為裏實眀矣故雖頭痛亦宜承氣湯 下之小便清則裏無熱可知故曰仍在表宜發汗然 小便清而頭痛陽邪上盛也故衄可必而宜桂枝湯 解之 承氣湯有四方此不眀言要當隨證辨用耳 桂枝湯方 見上篇 十三傷寒脉浮滑此表有熱裏有寒白虎湯主之 白虎湯方 知母 六兩 石膏 一斤碎 綿裹 甘草 二兩 炙 粳米 六合 右四味以水一斗煮米熟湯成去滓温服一升日三服 傷寒見中篇首條其脉不浮浮者風也言不獨傷於 寒而亦有風則然也滑為裏熱以滑且浮知熱不獨 在裏也故指言此表有熱盖表裏俱熱之謂也裏有 寒者裏字非對表而稱以熱之裏言盖傷寒之熱本 寒因也故謂熱裏有寒指熱之所以然者言也夫寒 與風俱中傷表與裏既皆熱欲兩皆而解之誠哉極 其難也譬如夏秋兩届之間燥熱酷甚非金風之薦 涼則暑毒不解也是故白虎者西方之金神司秋之 隂獸虎嘯谷風冷凉生酷暑消神於解秋莫如白虎 知母石膏辛甘而寒辛者金之味寒者金之性辛甘 且寒得白虎之體焉甘草粳米甘平而温甘取其緩 温取其和緩而且和得伏虎之用焉飲四物之成湯 来白虎之嘷嘯陽氣者以天地之疾風名也湯行而 虎嘯者同氣相求也虎嘯而風生者同聲相應也風 生而熱解者物理必至也抑嘗以此合大小青龍眞 武而論之四物者四方之通神也而以命方盖謂化 裁四時神妙萬世名義兩符實自然而然者也方而 若此可謂至矣然不眀言其神而神卒不容掩者君 子盛德此其道之所以大也與 此與厥隂篇第二十五條互看 十四傷寒脉浮發熱無汗其表不解者不可與白虎湯渴 欲飲水無表證者白虎加人参湯主之 白虎加人参湯方 於白虎湯方内加人参三兩餘依白虎湯法 傷寒脉浮與上條同發熱無汗風寒之表在也故謂 不解不可與白虎者白虎義取解秋嘯谷風而凉收 燥熱非為發表也渴欲飲水者裏熱燥甚希救也無 表證謂惡寒頭身疼痛皆除非謂熱也以證大意與 上條同故主治亦與之同以多 渴也故加人参之潤以滋之也 十五傷寒無大熱口燥渴心煩背微惡寒者白虎加人参 湯主之 無大熱風微也口燥渴心煩裏熱甚也背者太陽經 脉之所適人身至隂之地不勝寒而有餘惡所以微 也已上三條大意互相發眀 所以治亦相彷彿而不甚殊 十六傷寒脉浮醫以火迫刧之亡陽必驚狂起卧不安者 桂枝去芍藥加蜀漆龍骨牡蠣救逆湯主之 桂枝去芍藥加蜀漆龍骨牡蠣救逆湯方 桂枝 三兩 去皮 甘草 二兩 炙 生薑 三兩 切 牡蠣 五兩 熬 龍骨 四兩 大棗 十二枚 擘 蜀漆 三兩洗 去脚 右為末以水一斗二升先煑蜀漆減二升内諸藥煮取 三升去滓温服一升 亡陽者陽以氣言火能助氣甚則反耗氣也驚狂起 臥不安者神者陽之靈陽亡則神散亂所以動皆不 安陽主動也桂枝甘草和傷寒之脉浮蜀漆辛平散 火邪之錯逆龍骨牡蠣固澀以收陽神之散亂大棗 生薑醒脾以緩起臥之不安去芍 藥者嫌其主隂則反得以勝陽也 十七火逆下之因燒鍼煩燥者桂枝甘草龍骨牡蠣湯主 之 桂枝甘草龍骨牡蠣湯方 桂枝 一兩 去皮 甘草 二兩 炙 牡蠣 二兩 熬 龍骨 二兩 右四味為末以水五升煮取二升半去滓温服八合日 三服 火逆承上條而言也然雖逆而又逆而證 則未變重故方物反差少而大意不殊 十八脉浮宜以汗解用火炙之邪無從出因火而盛病從 腰以下必重而痺名火逆也 痺濕病也因火逆治火邪夹陽邪而上逆眞陽不下 通隂不用事化不行而水不得泄故濕著下體而重 痺 也 十九傷寒脉浮自汗出小便數心煩微惡寒脚攣急反與 桂枝湯欲攻其表此誤也得之便厥咽中乾煩燥吐逆 者作甘草乾薑湯與之以復其陽若厥愈足温者更作 芍藥甘草湯與之其脚即伸若胃氣不和讝語者少與 調胃承氣湯若重發汗復加燒鍼者四逆湯主之 甘草乾薑湯方 甘草 四兩 炙 乾薑 二兩 炮 右㕮咀以水三升煮取一升五合去滓分温再服 芍藥甘草湯方 白芍藥 四兩 甘草 四兩 炙 右二味㕮咀以水三升煮取一升半去滓分温再服之 調胃承氣湯方 大黄 四兩去皮 清潤浸 芒硝 半斤 甘草 二兩 炙 右三味㕮咀以水三升煑取一升去滓内芒硝更上微 火煮令沸少少温服 四逆湯方 甘草 二兩 炙 乾薑 一兩半 附子 一枚 右三味㕮咀以水三升煑取一升二合去滓分温再服 强人可大附子一枚乾薑三兩 數音朔反音板寒脚攣急者足經始終於足寒則拘 攣也已上言風 俱有之表裏證故謂與桂枝湯為 反蓋桂枝是中風之主治反不順也厥謂四肢冷也 咽中乾煩燥吐逆者誤汗損傷陽虚隂獨盛也甘草 益氣乾薑助陽復其陽者充其氣之謂也厥愈足温 陽氣復也芍藥用白酸能歛隂而主血也甘草用炙 甘能補中而益脾也脚即伸隂血行也蓋以一誤治 而表裏俱傷故必求隂陽如此次第而俱復胃不和 而讝語者亡津液而胃實也承氣而曰調胃者以胃 屬陽而主裏故用甘草和隂陽而緩中也重發汗而 復加燒鍼則二者皆有以大損於陽矣 故用偏於助陽之四逆以救其陽也 問曰證象陽旦按法治之而増劇厥逆咽中乾兩脛拘 急而讝語師曰言夜半手足當温兩脚當伸後如師言 何以知此荅曰寸口脈浮而大浮則為風大則為虚風 則生微熱虚則兩脛攣病證象桂枝因加附子參其間 増桂令汗出附子温經亡陽故也厥逆咽中乾煩燥陽 眀内結讝語煩亂更飲甘草乾薑湯夜半陽氣還兩足 當熱脛尚微拘急重與芍藥甘草湯爾乃脛伸以承氣 湯微溏則止其讝語故知病可愈 脛音幸風此申釋上文意象似也陽以風言旦曉也 言似中 分曉以不啻中風故設難詳申其義且眀 治不可茍序不可紊以致戒慎之意末後不復言 若重發汗已下一節者以其或然或不然故也 二十傷寒腹滿讝語寸口脈浮而緊此肝乗脾也名曰縦 刺期門 寸口氣口也五藏别論帝曰氣口何以獨為五藏主 岐伯對曰胃者水穀之海六府之大源也五味入口 藏於胃以養五藏氣而變見於氣口也故寸口主脾 胃浮緊為弦是肝脈也乗脾者肝木自盛脾胃之土 受制也縦見辨脈法上篇期門見 太陽上篇刺之者㵼木以救土也 二十一傷寒發熱嗇嗇惡寒大渴欲飲水其腹必滿自汗出 小便利其病欲解此汗乘肺也名曰横刺期門 傷寒發熱嗇嗇惡寒風寒尚在太陽而未除也大渴 欲飲水者肝木本自盛而邪熱熾欲得潤也腹必滿 者水漫而泛濫也自汗出則津液得外滲矣小便利 則水得下行矣夫水木之母也母必為子木得水則 益甚而横故俠水為邪反侮所不勝而上乗於肺肺 金若虚受其邪而不能派散之則水不得泄而腫作 矣乃金藏實不納其邪而轉運散之渙為自汗而外 滲瀦為小便而下行此肝乗肺者所以不足為害而 反欲自解也横亦見辨脈法上縦同條然縦横不同 而同刺期門者縦以木賊土横以木侮金皆由木自 盛而以㵼木 為主治一也 二二脈浮而緊而復下之緊反入裏則作痞按之自濡但 氣痞耳 濡與輭同古字通用不復亦反也緊反入裏言寒邪 轉内伏也濡言不鞕 痛而柔輭也痞言氣隔不通 而否塞也易曰天地不交而萬物不生也内隂而外 陽也内柔而外剛也本義曰蓋乾往居外而坤来居 内也雖然傾否有先否後喜之象故 君子不可不勉學者不可不知所務 二三心下痞按之濡其脈闗上浮者大黄黄連㵼心湯主 之 大黄黄連㵼心湯方 大黄 二兩 黄連 一兩 右二味以麻沸湯二升漬之須臾絞去滓分温再服 此申上條言脈以出其治脈見闗上者以痞在心下 也以氣痞而濡所以浮也然痞之濡由熱聚也故用 黄連清之於上聚雖氣也痞則固矣故用大黄傾 之於下麻沸湯者其取圖經所謂去瘀之義與 二四心下痞而復惡寒汗出者附子㵼心湯主之 附子㵼心湯方 大黄 二兩 黄連 一兩 黄芩 一兩 附子 一枚炮去皮 别煮取汁 右四味切三味以麻沸湯二升漬之須臾絞去滓内附 子汁分温再服 痞本隂邪内伏而虚熱上凝復惡寒汗出則表虚而 陽不為衛䕶可知矣㵼心湯固所以為清熱傾否之 用加附子蓋所以為歛其汗而固其陽也 黄芩為附子而更加表裏兩解具見矣 二五病脇下素有痞連在臍傍痛引少腹入隂筋者此名 臟結死 素舊常也臍傍隂分也藏隂也以隂邪結於 隂經之藏攻之不可及所以於法為當死也 二六臟結無陽證不往来寒熱其人反靜舌上胎滑者不 可攻也 無陽證言當藏結之時表已罷除無太陽也不往来 寒熱言痞雖屬脇下由素常有而發非少陽傳經之 邪也反靜言無陽眀之讝妄也舌心之苗也胎滑生 長滑膩如胎膜也胎滑本由丹田有熱胷中有寒而 成然丹田隂也胷中陽也熱反在 隂而寒反在陽所以為不可攻也 二七問曰病有結胷有臟結其狀何如荅曰按之痛寸脈 浮闗脈沉名曰結胷也何謂臟結荅曰如結胷狀飲食 如故時時下利寸脈浮闗脈小細沉𦂳名曰臓結舌上 白胎滑者難治 此設問荅以明結胸臟結之同異時時下利者隂邪 結於隂臟而寒甚也以寒甚故脈多小細與𦂳此其 所以不同蓋結胷以陽邪結於陽臟結以隂邪結於 隂故也末復申言臟結有難治之故者丁寧戒謹之 意 也 二八傷寒表不解心下有水氣乾嘔發熱而欬或渴或利 或噎或小便不利少腹滿或喘者小青龍湯主之 小青龍湯方 麻黄 三兩 去節 芍藥 三兩 五味子 半升 乾薑 二兩 甘草 三兩 炙 半夏 半升 洗 桂枝 三兩 去皮 細辛 三兩 右八味以水一斗先煮麻黄減二升去上沫内諸藥煮 取三升去滓温服一升 水氣謂飲也欬與喘皆肺逆也蓋肺屬金金性寒水 者金之子故水寒相搏則傷肺也或為多證者水流 行不一無所不之也夫風寒之表不解桂枝麻黄甘 草所以解之水寒之相搏乾薑半夏細辛所以散之 然水寒欲散而肺欲收芍藥五味子者酸以收肺氣 之逆也然則是湯也乃直易於散水寒也其猶龍之 不難於翻江倒海之謂與夫龍一也於其翻江倒海 也而小言之以其興雲致雨也乃大言之能大能小 化物而不泥於物龍固如是夫白虎真武雖無大小 之可言其於主乎人身而為四體之元神則不偏殊 故在風寒之厲病皆有感而遂通之妙應若謂與在 天之主四時者期如此則去道逺矣故曰道不逺人 而不為索隠行怪者聖賢無身外之道也老氏以降 龍伏虎為造道之始其亦知夫反求諸身之謂乎讀 者顧可 忽哉 加減法 或為諸 證之治 若微利者去麻黄加蕘花如鷄子大熬令赤色 麻黄發 汗利則 不宜而或為諸證皆去者以汗則重亡 津液也利水横行也加蕘花導水也 若渴者去半 夏加栝蔞根三兩 渴津液不足也去半夏以其燥津 液也加栝蔞根以其徹熱而生津 也 若噎者去麻黄加附子一枚炮 噎與䭇咽同水寒 窒氣也附子者利 氣散水 寒也 若小便不利少腹滿去麻黄加茯苓四兩 水 停 下焦而不行則小便不利而少腹滿 茯苓淡滲故能通竅而利水道也 若喘者去麻黄 加杏仁半升去皮尖 喘水氣射肺而聲息不利也 加杏仁潤肺以下其氣也 二九傷寒心下有水氣欬而微喘發熱不渴服湯已渴者 此寒去欲解也小青龍湯主之 發熱不渴寒勝也故以服湯已而渴為 寒去欲解大意與上條相倣故治亦同 三十太陽病二三日不能卧但欲起心下必結脈微弱者 此本有寒分也反下之若利止必作結胷未止者四日 復下之此作恊熱利也 二三日邪熱正熾之時也不能卧但欲起者邪屬裏 而熱壅甚所以知其心下必結也寒分與温病等篇 第四條之寒分同所以脈微弱也利止作結胷熱反 上逆也四日承上文二三日而言也末句此下凝有 脱 誤 三十一傷寒發熱汗出不解心中痞鞕嘔吐而下利者大柴 胡湯主之 傷寒不汗出得汗出則解不解者以有風而誤於偏 攻熱而入裏所以變痞鞕嘔吐而下利也大柴胡湯 者合表裏而兩皆解 之也 方見上篇 三二發汗若下之病仍不解煩躁者茯苓四逆湯主之 茯苓四逆湯方 茯苓 六兩 人參 一兩 甘草 二兩 炙 乾薑 一兩 附子 一枚生用去 皮破八片 右五味以水五升煮取三升去滓温服七合日三服 誤汗則亡陽而表踈誤下則亡隂而裏傷煩躁者風 寒俱有而熱甚也茯苓人參入心以益虚心安則液 歛也四逆湯者回陽以 復隂陽倡則隂隨也 三三傷寒病若吐若下後七八日不解熱結在裏表裏俱 熱時時惡風大渴舌上乾燥而煩欲飲水數升者白虎 加人參湯主之 不解以大勢言不獨謂表也表裏俱熱言風寒俱有 也時時惡風言表未除也以舌乾燥煩而表裏之熱 俱甚故用白虎以大渴欲 飲水故加人參 方見前 三四傷寒五六日頭汗出微惡寒手足冷心下滿口不欲 食大便鞕脈細者此為陽微結必有表復有裏也脈沉 亦在裏也汗出為陽微假令純隂結不得復有外證悉 入在裏此為半在裏半在外也脈雖沉緊不得為少隂 病所以然者隂不得有汗今頭汗出故知非少隂也可 與小柴胡湯設不了了者得屎而解 表以頭汗出微惡寒手足冷言裏以心下滿口不欲 食大便鞕言陽微結謂由陽氣衰微故結不可全責 病於隂也脈沉亦在裏言不但細為在裏以見表裏 證俱在也汗出為陽微至此為半在裏半在外也一 節是申釋上文脈雖沉𦂳至故知非少隂也一節言 此但以頭汗可辨為有陽不然餘皆似少隂曉人當 致精細大意類第二條第二條以中傷之初故脈如 彼而用大青龍以發汗此以五六日證屬半表半裏 而脈如此故従小柴胡以和解之也末言和之若 猶不愈則當消息胃實而用治故曰得屎而解 三五傷寒胷中有熱胃中有邪氣腹中滿欲嘔吐者黄連 湯主之 黄連湯方 黄連 三兩 甘草 三兩 炙 乾薑 三兩 人參 二兩 桂枝 三兩 去皮 半夏 半升 洗 大棗 十二枚 擘 右七味以水一斗煮取六升去滓温服一升日三服夜 二服 胷上焦也熱以風言陽也言陽熱摶於上焦也胃中 焦也邪氣以寒言隂也言隂寒鬱於中焦也腹中痛 隂凝而窒滯也欲嘔吐熱壅而上逆也夫熱摶上焦 黄連清之非桂枝不解也寒鬱中焦人參理之非乾 薑不散也甘草大棗益胃而和 中半夏辛温寛中而止嘔吐也 三六傷寒有熱少腹滿應小便不利今反利者為有血也 當下之不可餘藥宜抵當丸 抵當丸方 水蛭 二十箇 熬 蝱蟲 二十五箇 熬去翅 桃仁 二十箇 去皮尖 大黄 三兩 右四味杵分為四丸以水一升煑一丸取七合服晬時 當下血若不下更服 應平聲晬音醉比此與上篇第二十一以下三條同 以風寒俱有而 上篇為難解故用上篇之方而變 湯為丸然名雖丸也猶煑湯焉夫湯蕩也丸緩也變 湯為丸而猶不離乎湯其取欲緩不緩不蕩而蕩之 意與且曰不可餘藥言即使如上篇之用湯猶未為 對必如是而後可亦竒制也其猶兵家之八陣與八 陣武侯兵也變則反正為竒以竒為正謂醫 與將同道者尚在同一權變哉晬時周時也 三七得病六七日脈遲浮弱惡風寒手足温醫二三下之 不能食而脇下滿痛面目及身黄頸項强小便難者與 柴胡湯後必下重本渴而飲水嘔者柴胡湯不中與也 食榖者噦 六七日經盡之時也脈遲浮弱風寒入裏而表未除 所以猶惡風寒也手足温半入於裏而未可下也不 能食誤下而裏傷也脇下滿痛邪摶少陽也面目及 身黄土受木賊而色外薄也頸項强太陽陽明之證 猶在也小便難亡津液也後以大便言下重者柴胡 寒裏隂已虚而氣滯也本渴而飲水嘔者水逆也柴 胡不中與者以嘔為水逆非少陽或為之證也食榖 者噦言過飽則亦當噦噫申眀上文嘔非柴胡所宜 之意末後 疑有脱落 三八傷寒十三日不解過經讝語者以有熱也當以湯下 之若小便利者大便當鞕而反下利脈調和者知醫以 丸藥下之非其治也若自下利者脈當微厥今反和者 此為内實也調胃承氣湯主之 熱風也言俗謂傷寒過經不解者以庸下不省併中 有風誤於治之所致也若自下利至末乃推眀其所 以為誤而出其救誤之治反和以 不厥言非直謂平和 方見前 傷寒論條辨卷三
欽定四庫全書 傷寒論條辨卷四 明 方有執 撰 辨陽明病脉證并治第四 凡七十七條 方十 陽明者胃經也其法不以經病為例而例以胃家 實為正不以經病為例者陽明路接太陽經病由 傳從太陽過而後受多則太陽未除故須仍從太 陽例如几几合病之類是也過此再入陽明胃實 當之病一入胃胃為五藏六府之海而吉凶生死 幾焉不復有經可言矣故經無例可出而凡胃實 者不得不出例此陽明所以與餘經不同也彼以 一經再經循經越經規規於數日以論證者烏足 與語聖賢言外之意哉 一陽明之為病胃家實也 陽明經也胃府也實者大便結為鞕滿而不得出也 作於遲早不等非日數所可拘所謂二日陽明者以 經言也經主三陽傳路之中不專病而專病在胃實 故胃實反得以揭陽明之總與太陽之揭總者經病 雖不同要之所以為揭例則一也餘經皆有總揭其 例則通乎二者而同推以此觀之則非全書之言不 出於輕視 而漫易哉 二問曰病有太陽陽明有正陽陽明有少陽陽明何謂 也答曰太陽陽明者脾約是也 此條三節此節三問一答通下文二節乃三答詞蓋 原三陽所以入胃之殊因也太陽陽明者謂太陽受 病徑入胃而成胃實也脾約見 第六十一條此舉大意詳見後 正陽陽明者胃家實是也 正謂本經也以病到本經遂入胃而成胃實 故指首條謂即此是也然大㮣亦只是如此 少陽陽明者發汗利小便已胃中燥煩實大便難是也 少陽陽明者以病到少陽方才入胃而成胃實者言 也發汗已下三陽皆然乃獨於少陽發者以少陽主 半表半裏表裏皆不可攻故也然三者 之因雖少殊要亦不過互相發明耳 三問曰陽明病外證云何答曰身熱汗自出不惡寒反 惡熱也 身熱汗自出起自中風也不惡寒反惡熱邪過榮衛 入裏而裏熱甚也此以太陽中風傳入陽明之外證 言 四問曰何縁得陽明病答曰太陽病發汗若下若利小 便此亡津液胃中乾燥因轉屬陽明不更衣内實大便 難者此名陽明也 亡轉皆見太陽篇人中風本自汗故發汗已下皆致 傳陽明勢易也古 大便必更衣不更衣言不大便 也此以太陽中風轉 入陽明之裏證言 五問曰病有得之一日不發熱而惡寒者何也答曰雖 得之一日惡寒將自罷即自汗出而惡熱也 不發熱而惡寒起自傷寒也惡寒将自罷邪過表也 即自汗出邪熱鬱於陽明之肌肉腠理反開津液反 得外泄也惡熱裏熱甚也此以 太陽傷寒傳入陽明之外證言 六問曰惡寒何故自罷答曰陽明居中土也萬物所歸 無所復傳始雖惡寒二日自止此為陽明病也 此承上條之答詞復設問答而以其裏證言無所復 傳者胃為水榖之海五藏六府四體百骸皆資養於 胃最宜通暢實則秘固復得通暢則生止於秘固則 死死生決於此矣尚何復傳惡寒二日自止者熱入 裏而将反惡熱以正陽陽明言也以病二日而其幾 有如此則斯道之精微豈專專必於談經論日所能 窺測 哉 七傷寒發熱無汗嘔不能食而反汗出濈濈然者是轉 屬陽明也 濈照吉切反發熱無汗追言太陽之時也嘔不能食 熱入胃也 汗出者肌肉著熱膚腠反開也濈濈熱 而汗 出貌 八傷寒轉繫陽明者其人濈濈然微汗出也 此承上條復以微汗 申言重致丁寧也 九本太陽初得病時發其汗汗先出不徹因轉屬陽明 也 徹除也言汗發不對病不除也此言由發太陽 汗不如法致病入胃之大意以為總結上文 十傷寒三日陽明脉大 傷寒三日該中風而大約言也凡類 此者皆倣此脉大陽明氣血俱多也 十一陽明病欲解時從申至戌上 申酉戌陽明之王時也正氣得其 王時則邪不能勝故退而自解也 十二陽明病脉遲汗出多微惡寒者表未解也可發汗宜 桂枝湯 遲者緩之變汗出多微惡寒者風邪猶有在表者故 曰未解也可發汗例也宜桂枝湯謂仍須解其肌則 入胃之路自絶也 方見太陽上 十三陽明病脉浮無汗而喘者發汗則愈宜麻黃湯 浮者緊之轉邪外向也無汗而喘者寒邪在表未全 除也故曰發汗則愈言當仍從解外也宜麻黄湯者 言當散窮冦於境界 也 方見太陽中 十四陽明病若能食者名中風不能食者名中寒 此以食之能否喻人驗風寒之辨蓋陽明主水榖風 能食陽能化榖也寒不能食隂不殺榖也名猶言為 也中寒即傷寒之互詞大意推原風寒傳太陽而來 其辨驗有如此者非謂陽明自中而然也 玉機微 義謂惜乎仲景不言中寒經言中寒殆不止此何甞 不言彼以經為不言者其意将以為中之與傷有各 别之分也殊不知經稱中傷二字於風寒者要亦從 來之通稱經因通稱以為稱非經之稱始也想從來 通稱之意大約不過以風寒本天之二氣中傷是以 人之被之而為稱譬如稱人之中於箭傷於刀只可 在刀箭瘡上認病豈可向中傷上模影由此言之則 中風與傷寒之説必須於風寒二病上認得證候分 曉不當在中傷上各别尋頭腦也且以經文大義考 之措詞多是互相發則中傷二字亦是互相為用不 言可知矣通篇雖無傷風一説然以傷寒復稱中寒 論之則中風得稱傷風亦可推也世俗又有感冐之 稱蓋由愚夫愚婦不知中傷與感本素靈之互文乃 諱中傷為重而起趨感冐為輕以便尉問之風遂成 弊習耳原無關輕重之義讀書貴格致窮理明道以 正俗乃舍古不稽一從流俗直欲於虚文上爭差分 不究事實而求多於徃哲可不正謂 之㝠行索塗東西一聴候於呼叱哉 十五脉陽微而汗出少者為自和也汗出多者為太過 輕髙而上前者為陽微以中風之緩言中風本自汗 故言出少為自和和對太過言謂未至太過耳非直 謂平和太過者以其失於不治與 凡治之不對致出不已者言也 陽脉實因發其汗出多者亦為太過太過為陽絶於裏 亡津液大便因鞕也 實以傷寒之緊言傷寒本無汗故曰因發其汗發而 出之過多則與自出過多者同一致故曰亦為太過 自此已下乃總結上文以申其義陽絶即亡陽蓋汗 者血之液血為隂隂主靜本不自出所以出者陽氣 之動鼓之也故汗多則陽絶豈惟陽 絶亡津液即亡隂也讀者最宜究識 十六太傷病三日發汗不解蒸蒸發熱者屬胃也調胃承 氣湯主之 此槩言陽明發熱之大意三日舉大綱言也蒸蒸熱 氣上行貌言熱自内騰逹於外猶蒸炊然故曰屬胃 也調胃和陽明之正 也 方見太陽下篇 十七陽明病本自汗出醫更重發汗病已差尚微煩不了 了者此大便必鞕故也以亡津液胃中乾燥故令大便 鞕當問其小便日㡬行若本小便日三四行今日再行 故知大便不乆出今為小便數少以津液當還入胃中 故知不乆必大便也 差與瘥同穿介切令平聲為去聲其差小愈也以亡 津液至大便鞕是申釋上文當問 小便日幾行至 末是詳言大便出不出之所以然蓋水榖入胃其清 者為津液粗者成樝滓津液之滲而外出者則為汗 瀦而下行者為小便故汗與小便出多皆能令人亡 津液所以樝滓之為大便者乾燥結鞕而難出也然 二便者水榖分行之道路此通則彼塞此塞則彼通 小便出少則津液還停胃中胃中津液足則大便潤 潤則輭滑此其所 以必出可知也 十八陽明病自汗出若發汗小便自利者此為津液内竭 雖鞕不可攻之當須自欲大便宜蜜煎導而通之若土 𤓰根及與大豬膽汁皆可為導 蜜煎導方 蜜七合一味内銅器中微火煎之稍凝似飴狀攪之 勿令焦著欲可丸併手捻作梃子令頭鋭大如指長 二寸許當熱時急作冷則鞕以内穀道中以手急抱 欲大便時乃去之 豬膽汁方 大豬膽一枚㵼汁和醋少許以灌穀道中如一食項 當大便出 雖上或下當有大便二字以竭亦亡也上條以小便 數少故知大便當自出此 小便自利而用導反復 互相發也然皆不 用下者以非熱也 十九陽明病脉遲雖汗出不惡寒者其身必重短氣腹滿 而喘有潮熱者此外欲解可攻裏也手足濈然而汗出 者此大便已鞕也大承氣湯主之若汗多微發熱惡寒 者外未解也其熱不潮未可與承氣湯若腹大滿不通 者可與小承氣湯微和胃氣勿令大泄下 大承氣湯方 大黄 四兩 酒洗 厚朴 半斤炙 去皮 枳實 五枚 炙 芒硝 三合 右四味以水一斗先煑二物取五升去滓内大黄煑取 二升去滓内芒硝更上火微一兩沸分温再服得下餘 勿服 小承氣湯方 大黄 四兩 酒洗 厚朴 二兩炙 去皮 枳實 三枚炙 大者 已上三味以水四升煑取一升二合去滓分温二服初 服湯當更衣不爾者盡飲之若更衣者勿服之 脉遲不惡寒表罷也身必重陽明主肌肉也短氣腹 滿而喘胃實也潮熱陽明王於申酉戌故熱作於此 時如潮之有信也手足濈然汗出者脾主四支而胃 為之合胃中熱甚而蒸發騰逹於四支故曰此大便 已鞕也承氣者承上以逮下推陳以致新之謂也曰 大者大實大滿非此不効也枳實泄滿也厚朴導滯 也芒硝耎堅也大黄蕩熱也陳之推新之所以致也 汗多微發熱惡寒皆表也故曰外未解也其熱不潮 胃中未定實陽明信不立也小承氣者以滿未鞕不 須耎也故去芒硝而末復致大下之戒也更衣古人 致大便之恭也夫胃實一也以有輕重緩急之不同 故承氣有大小調胃之異制湯有多服少服之異度 蓋稱物平施由義之謂道也然則竊三 一而濫稱承氣者冐也惡足與語道哉 二十陽明病潮熱大便微鞕者可與大承氣湯不鞕者不 與之若不大便六七日恐有燥屎欲知之法少與小承 氣湯湯入腹中轉失氣者此有燥屎乃可攻之若不轉 失氣此但初頭鞕後必溏不可攻之攻之必脹滿不能 食也欲飲水者與水則噦其後發熱者必大便鞕而少 也以小承氣湯和之不轉失氣者慎不可攻也 黄氏曰失漢書作屎古屎矢通失傳冩誤矢上條訣 人以手足汗出為當下之時此以潮熱轉 氣次弟 而詳言亦訣人當下之二候也轉矢氣反屁出也脹 滿藥寒之過也噦亦寒傷胃也鞕而少重下故也末 句重致丁 寧之意 二十一陽明病下之心中懊憹而煩胃中有燥屎者可攻腹 微滿初頭鞕後必溏不可攻之若有燥屎者宜大承氣 湯 可攻以上以轉矢氣言懊憹悔憹痛恨之意蓋藥力 未足以勝病燥鞕欲行而攪作故曰可攻言當更服 湯以促之也腹微滿已下以不轉矢氣言頭鞕後溏 裏熱輕也故曰不可攻之言當止湯勿服也未二句 乃申上節 以決治意 二二陽明病讝語發潮熱脉滑而疾者小承氣湯主之因 與承氣湯一升腹中轉失氣者更服一升若不轉失氣 勿更與之明日不大便脉反微澀者裏虚也為難治不 可更與承氣湯也 此承上文又以譫語并脉言亦訣人下候及斟酌用 湯度數之意滑以候食故為大便鞕之診疾裏熱甚 也然滑疾有不寧之意不可不知微者陽氣不充澀 者隂血不足故曰裏虚也難治者氣不充則無以為 運行血不足則無以為潤送故曰陽 微不可下無血不可下此之謂也 二三夫實則讝語虚則鄭聲鄭聲重語也 實以邪言譫語呢喃不了之妄語也虚以正言以重 語釋鄭聲者謂語聲之出由於邪實正虚濁惡而厭 聴 也 二四直視讝語喘滿者死下利者亦死 直視精不榮於目也譫語神不主乎心也喘則陽爭 於上利則隂奪於下胃中土也隂陽爭奪於上下而 中氣不守故無法 可治而皆主死也 二五發汗多若重發汗者亡其陽讝語脉短者死脉自和 者不死 汗本血之液陽亡則隂亦虧脉者血氣之道路短則 其道窮矣故亦無法可治而主死也和則病雖劇而 血氣則未竭故知生可回 也 此疑太陽篇錯簡 二六陽明病發熱汗多者急下之宜大承氣湯 胃實本由於無津液而内燥汗多則 津液益亡矣急下者竭則不可治也 二七發汗不解腹滿痛者急下之宜大承氣湯 發汗不解者失之過度也腹滿痛者 胃不和也急下者滿去則痛止也 二八腹滿不減減不足言當下之宜大承氣湯 此申明上條而 訣用治之意 二九傷寒吐後腹脹滿者與調胃承氣湯 吐亦亡津液而胃又傷腹雖滿而非熱結 調胃承氣者陽明之正也 方見太陽下 三十大陽病若吐若下若發汗微煩小便數大便因鞕者 與小承氣湯和之愈 此總言胃實由於亡津液而皆 宜小和者通該戒大下之意也 三一陽明病其人多汗以津液外出胃中燥大便必鞕鞕 則讝語小承氣湯主之若一服讝語止更莫復服 此與上條互 意多汗見後 三二傷寒若吐若下後不解不大便五六日上至十餘日 日晡所發潮熱不惡寒獨語如見鬼状苦劇者發則不 識人循衣摸牀惕而不安微喘直視脉弦者生澀者死 微者但發熱讝語者大承氣湯主之若一服利止後服 此以勢重者言獨自也與譫互意循衣摸牀陽偏甚 而躁動於手也弦者隂氣强澀者隂不足陽熱劇甚 有餘隂以濟之故生可回也隂 不足而陽獨治故死可知也 三三汗出讝語者以有燥屎在胃中此為風也須下之過 經乃可下之下之若早語言必亂以表虚裏實故也下 之則愈宜大承氣湯 過經謂寧遲遲非謂待十三日後也言出於心心為 胃之母子能令母虚故下早則必亂也表虚裏實謂 外邪悉 入胃也 三四得病二三日脉弱無太陽柴胡證煩燥心下鞕至四 五日雖能食以小承氣湯少少與微和之令小安至六 日與承氣湯一升若不大便六七日小便少者雖不能 食但初頭鞕後必溏未定成鞕攻之必溏須小便利屎 定鞕乃可攻之宜大承氣湯 令平聲證太陽不言藥以有桂枝麻黄之不同也柴 胡不言 以專少陽也凡似此為文者皆互發也以 無太少故知諸證屬陽明以脉弱故宜微 和至六日已下歴叙可攻不可攻之節度 三五陽明病心下鞕滿者不可攻之攻之利遂不止者死 利止者愈 上條心下鞕而用下者以屬陽明胃也此謂心下鞕 滿不可攻者以邪聚陽明之膈也所以然者陽明之 脉上至額顱其支别者從大迎前下人迎循喉嚨入 缺盆下膈也攻亦下也利遂不止其人隂本虚也利 止者其人 陽氣勝也 三六陽明病不吐不下心煩者可與調胃承氣湯 不由吐下而心煩則發於胃實可 知也用調胃承氣者無雜故也 三七傷寒六七日目中不了了睛不和無表裏證大便難 身微熱者此為實也急下之宜大承氣湯 了了猶瞭瞭也素問曰陽明主肉其脉俠鼻絡於目 靈樞曰足陽明之正上循咽出於口還繫目系合于 陽明也又曰足陽明之筋其支者上頸上俠口合于 頄下結於鼻上合于太陽太陽為目上綱陽明為目 下綱所以目中不了了睛不和知胃實也急下者任 脉循面入目督脉上繫兩目中央諸脉皆屬於目而 人之精神注焉是 以如是其急也 三八傷寒嘔多雖有陽明證不可攻之 嘔屬太陽故曰嘔多雖有陽明不可攻以 多則太陽猶有未除可知也雖字當翫味 三九食榖欲嘔者屬陽明也吳茱萸湯主之得湯反劇者 屬上焦也 吳茱萸湯方 吳茱萸 一升 洗 人參 三兩 生薑 六兩 切 大棗 十二枚 擘 右四味以水七升煑取二升去滓服七合日三服 食榖欲嘔胃寒也故曰屬陽明言與惡寒嘔逆不同 也茱萸辛温散寒下氣人參丼温固氣安中大棗益 胃生薑止嘔四物者所以為陽明安榖 之主治也上焦以膈言亦戒下之意 四十陽明病讝語有潮熱反不能食者胃中必有燥屎五 六枚也若能食者但鞕尒宜大承氣湯 尒與爾同因不能食寒因也故 屎燥能食 於風也故但鞕尒 四一傷寒脉浮而緩手足自温者是為繫在太隂太隂者 身當發黄若小便自利者不能發黄至七八日大便鞕 者為陽明病也 傷寒脉浮而緩見太陽下篇然緩以候脾脾主四未 故手足自温為繫在太隂身當發黄者脾為濕土為 胃之合若不能為胃以行其津液濕著不去則鬱蒸 而身發黄黄為土色土主肌肉故曰小便自利津液 行也行則濕去矣所以不能發黄 胃中乾大便鞕而為陽明病也 四二陽明中風口苦咽乾腹滿微喘發熱惡寒脉浮而緊 若下之則腹滿小便難也 陽明之脉俠口環脣然膽熱則口苦咽為膽之使故 口苦則咽乾腹滿熱入陽明也微喘發熱惡寒脉浮 而緊風寒俱有而太陽未除也下之腹滿者誤下則 裏虚外邪未除者乘虚而盡入内䧟也小便難亡津 液 也 四三陽明病脉浮而緊咽燥口苦腹滿而喘發熱汗出不 惡寒反惡熱身重若發汗則燥心憒憒反讝語若加燒 鍼必怵惕煩燥不得眠若下之則胃中空虚客氣動膈 心中懊憹舌上胎者梔子豉湯主之 憒匣偽切怵穿橘切惕透吉切盛燥亦乾也發熱已 上與上條同惡熱陽明血氣俱 也以當太陽時惡 寒今惡熱故曰反也身重陽明主肌肉濕土重著也 汗出熱在肌肉腠理反開也已下三節言汗下燒鍼 皆不可故著其變以示禁也憒憒心亂貌怵惕恐懼 貌舌胎見太陽下篇彼以藏結故為難治此以膈熱 故湧之以梔子豉 方見太陽中 若渴欲飲水口乾舌燥者白虎加人參湯主之 此又以變渇更治 言 方見大陽下 若脉浮發熱渴欲飲水小便不利者豬苓湯主之豬苓 湯方 豬苓 一兩 去皮 茯苓 一兩 阿膠 一兩 滑石 一兩 澤㵼 一兩 右五味以水四升先煑四味取二升去滓内下阿膠烊 消温服七合日三服 此又以小便不利再出豬苓茯苓從陽而淡滲阿膠 滑石滑澤以滋潤澤㵼鹹寒走腎以行水水行則熱 泄滋潤 則渴除 四四陽明病汗出多而渴者不可與豬苓湯以汗多胃中 燥豬苓湯復利其小便故也 此承上條復以汗多不宜 豬苓湯申致戒謹之意 四五陽明病脉浮而緊者必潮熱發作有時但浮者必盗 汗出 浮而緊與前同故申言必潮熱但浮則 陽盛陽盛則隂虚隂虚所以汗盗出也 四六太陽病寸緩關浮尺弱其人發熱汗出復惡寒不嘔 但心下痞者此以醫下之也如其不下者病人不惡寒 而渴者此轉屬陽明也小便數者大便必鞕不更衣十 日無所苦也渴欲飲水少少與之但以法救之渴者宜 五苓散 數音朔作以表證與脉在故知痞為誤下之所致以 表除而 渴故知轉屬陽明十日無所苦者以津液 偏滲而致乾非熱結也以乾而渴 故與水而宜五苓 方見太陽上 四七陽明中風脉弦浮大而短氣腹都滿脇下及心痛乆 按之氣不通鼻乾不得汗嗜臥一身及面目悉黄小便 難有潮熱時時噦耳前後腫刺之小差外不解病過十 日脉續浮者與小柴胡湯脉但浮無餘證者與麻黄湯 若不尿腹滿加噦者不治 尿與溺同泥呌切陽弦少陽浮太陽太陽明脇下痛 少陽也小便難太 之膀胱不利也腹滿鼻乾嗜臥 一身及面目悉黄潮熱陽明也時時噦三陽具見而 氣逆甚也耳前後腫陽明之脉出大迎循頰車上耳 前太陽之脉其支者從巔至耳少陽之脉下耳後其 支者從耳後入耳中出走耳前也然則三陽俱見證 而曰陽明者以陽明居多而任重也風寒俱有而曰 中風者寒證輕而風脉甚也續浮謂續得浮故與小 柴胡從和解也但浮無餘證者風雖外向終為微寒 持也故發之以麻黄不尿腹滿加噦者邪盛於陽明 而闗格所以無法可治也太小柴 胡湯見太陽上麻黄湯見 陽中 尿南人 心崔切 四八陽明病脉遲食難用飽飽則微煩頭眩必小便難此 欲作穀癉雖下之腹滿如故所以然者脉遲故也 癉廣韻作疸鬱遲為寒不化穀故食難用飽穀不化 則與熱摶濕 而蒸氣逆而不下行故微煩頭眩小 便難也癉黄病也穀癉水穀之濕蒸發而身黄也下 則徒虚胃氣外邪反乘虚䧟人所以腹滿仍舊也末 乃申上文雖義以 致不可下之意 四九陽明病若中寒不能食小便不利手足濈然汗出此 欲作固瘕必大便初鞕後溏所以然者以胃中冷水穀 不别故也 瘕匣牙切成固堅固瘕積聚以本寒因水穀不 化消積聚 堅固也末亦申上文致勿下之意 五十陽明病欲食小便反不利大便自調其人骨節疼翕 翕如有熱状奄然發狂濈然汗出而解者此水不勝穀 氣與汗共併脉緊則愈 奄影檢切大欲食胃氣将回也陽明以胃實為正故 小便不利 便自調為反也骨節疼如有熱餘表未 除也奄然忽然也發狂陽明之所以作汗也水不勝 以小便反不利言穀氣以欲食言蓋謂所以汗出者 由小便不利胃回不作實故得汗得 汗則表併解故曰脉緊則亦愈也 五一陽明病不能食攻其熱必噦所以然者胃中虛冷故 也以其人本虚故攻其熱必噦 攻熱皆寒藥故知必噦胃中虚 以不能食言此亦戒謹之意 五二傷寒四五日脉沉而喘滿沉為在裏而反發其汗津 液越出大便為難表虚裏實乆則讝語 滿胃實也逆溢則喘越出謂枉道而出 也表虚津液越出也裏實大便難也 五三脉浮而遲表熱裏寒下利清穀者四逆湯主之若胃 中虛冷不能食者飲水則噦 此疑三隂 篇錯簡 五四陽明病但頭眩不惡寒故能食而欬其人必咽痛若 不欬者咽不痛 眩風旋而目運也風故不惡寒能食欬逆氣咽 門胃之系也胃熱而氣逆攻咽則欬痛咽傷也 五五陽明病法多汗反無汗其身如蟲行皮中狀者此以 乆虛故也 法多汗言陽明熱鬱肌肉腠理反開應當多汗故謂 無汗為反也無汗則寒勝而腠理反秘密所以身如 蟲行皮中狀也乆虚寒 勝則不能食胃不實也 五六陽明病反無汗而小便利二三日嘔而欬手足厥者 必苦頭痛若不欬不嘔手足不厥者頭不痛 此亦寒勝故小便利嘔手足厥手足為諸陽 之本三陽皆上頭故手足厥者必苦頭痛也 五七陽明病下之其外有熱手足溫不結胷心中懊憹饑 不能食但頭汗出者梔子䜴湯主之 下之外有熱外者外散也故手足溫不結胷心中懊 憹者雖不結胷而膈中則鬱煩也頭汗見太陽上 方見太 陽中 五八陽明病口燥但欲潄水不欲嚥此必衂 潄音瘦俱口為胃竅胃熱則口燥潄水不欲嚥者陽 明氣血 多雖燥不渴也衂者以氣血俱多而脉起 於鼻故熱甚則血妄 行必由鼻而出也 五九脉浮發熱口乾鼻燥能食者則衂 浮因於風也風為 陽所以證如此也 六十脉浮而芤浮為陽芤為隂浮芤相摶胃氣生熱其陽 則絶 芤俗讀丘熱浮為氣上行故曰陽芤為血内損故曰 隂胃中生 者隂不足以和陽津液乾而成枯燥也 陽絶即亡 陽之互詞 此上二條 疑錯簡 六一趺陽脉浮而澀浮則胃氣强澀則小便數浮澀相摶 大便為難其脾為約麻仁丸主之 麻仁丸方 麻子仁 二升 芍藥 半斤 枳實 半斤 大黄 一斤 去皮 厚朴 一斤 去皮 杏仁 一斤去皮 尖熬研脂 右六味為末煉蜜為丸桐子大飲服十丸日三服漸加 以和為度 數音朔又趺陽胃脉也其脉在足趺上動脉處去䧟 谷三寸 曰衝陽一名㑹元浮為陽盛故主胃强澀 為隂虚故小便數約約束也胃為脾之合脾主為胃 以行其津液胃强則脾弱脾弱則不能為胃行其津 液以四布使其得以偏滲於膀胱為小便數大便乾 而胃實猶之反被胃家之約束而受其制故曰其脾 為約也麻子杏仁能潤乾燥之堅枳實厚朴能導固 結之滯芍藥歛液以輔潤大黄推陳以致新脾雖為 約此之 䟽矣 六二陽明病發熱汗出此為熱越不能發黄也但頭汗出 身無汗劑頸而還小便不利渴飲水漿者此為瘀熱在 裏身必發黄茵陳蒿湯主之 茵陳蒿湯方 茵陳蒿 六兩 梔子 十四枚 擘 大黄 二兩 右三味以水一斗先煑茵陳減六升内二味煑取三升 去滓分溫三服小便當利尿如皂角汁状色正赤一宿 腹減黃從小便去也 越㪚也頭汗瘀熱發黄皆見太陽篇茵陳逐濕鬱之 黄梔子除胃家之熱大黄推壅塞之瘀三物者苦以 泄熱熱泄 則黄散也 六三陽明病面合赤色不可攻之必發熱色黄小便不利 也 合應也赤熱色也陽明之脉起於鼻胃熱上行 而應赤色攻則亡津液故發熱色黄小便不利 六四陽明病無汗小便不利心中懊憹者身必發黄 無汗小便不利則濕停懊憹濕 停熱鬱也所以知黄必發也 六五陽明病被火額上微汗出小便不利者必發黄 陽明之脉循髪際至額顱故被火 熱甚汗出額上也黄火迫土也 六六陽明病下血讝語者此為熱入血室但頭汗出者刺 期門隨其實而㵼之濈然汗出則愈 血室頭汗期門皆見太陽篇陽明之脉其直者從缺 盆下乳内廉下俠臍入氣街中血室之脉起於氣街 上行至胷中而散所以婦人熱入血室則似結胷而 讝語陽明熱入血室則亦讝語下血男順女逆道則 同也故亦 刺期門 六七陽明證其人喜忘者必有畜血所以然者本有乆瘀 血故令喜忘屎雖鞕大便反易其色必黒宜抵當湯下 之 喜忘好忘前言徃事也志傷則好忘然心之所之謂 志志傷則心昏心昏則血滯所以知必有畜血也大 便反易血主滑利也黒血 色也 方見太陽上篇 六八病人無表裏證發熱七八日雖脉浮數者可下之假 令已下脉數不解合熱則消穀善饑至六七日不大便 者有瘀血宜抵當湯 表謂無太陽裏謂胃不實雖脉浮數可下者乆也合 熱謂數獨不退熱亦應未除也善饑猶言快饑也 大便有瘀血大意與血諦反 覆畧同此疑太陽篇錯簡 若脉數不解而下不止必協熱而便膿血也 抵當下之數仍不退熱未除也利 不止所以知協熱必便膿血也 六九陽明病發潮熱大便溏小便自可胷脇滿不去者小 柴胡湯主之 潮熱少陽陽明之渉疑也大便溏小便自可胃不實 也胷脇滿不去則潮熱仍屬少陽明矣故須仍從小 柴胡陽方 見太 上 七十陽明病脇下鞕滿不大便而嘔舌上白胎者可與小 柴胡湯上焦得通津液得下胃氣因和身濈然而汗出 解也 此承上條而言即使不大便而脇下鞕滿在若有嘔 與舌胎則少陽為多亦當從小柴胡上焦通鞕滿開 也津液下大便行也百體皆受氣於胃故 胃和則身和汗出而病解 方見太陽上 七一二陽併病太陽證罷但發潮熱手足漐漐汗出大便 難而讝語者下之則愈宜大承氣湯 此以太陽陽明言謂須 陽罷方可治陽明之意 七二陽明少陽合病必下利其脉不負者順也負者失也 互相尅賊名為負也脉滑而數者有宿食也當下之宜 大承氣湯 陽明屬土其主水穀少陽屬木其主風風主飱泄故 知下利可必也陽明脉大少陽脉弦不負謂大而不 弦無相勝負而相得也失得之反也謂弦則木剋土 不大則土受木賊少陽勝而陽明負為不相得猶言 不宜也滑主食數主熱宿食可知也 大承氣者陳宜推所以通因通用也 七三三陽合病腹滿身重難以轉側口不仁而面垢讝語 遺尿發汗則讝語下之則額上生汗手足逆冷若自汗 出者白虎湯主之 陽明主胃胃主肌肉而通竅於口不仁謂不正而飲食 不利便無口之知覺也然則腹滿身重不仁讝語陽 明也靈樞曰足少陽之正上肝貫心以上挾咽出頣 頷中散於面故又曰是動則病口苦善太息心脇痛 不能轉側甚則面微有塵垢亦塵也遺尿太陽膀胱 不約也故曰三陽合病五合之表裏俱傷也發汗則 偏攻太陽邪併於陽明而譫語益甚下則偏攻陽明 不惟隂虚而陽亦損故手足逆冷而額上生汗生不 流也是則汗下皆不可也自汗者邪遍三陽熱摶五 合衛疎而表不固榮弱而裏不守也夫汗下既皆不 可和之於少陽則亦偏於一而非所宜是故白虎者 能解秋而徹表裏之熱所以又得為三陽通該之一 解也然病屬三陽治又不從陽明而類陽明篇者一 則陽明居多二則陽明屬土土者萬物之所歸而病 之吉凶生死機焉所以歸重於陽明而入其 類例此又叔和之深意也 方見太陽下 七四傷寒發汗已身目為黄所以然者以寒濕在裏不解 故也以為不可下也於寒濕中求之 上為去聲暍此揭下文三條之總濕以汗發不對言 詳見痙濕 篇中裏以黄言不可下者裏非表裏之 裏也寒濕中求之 以下文三條言也 七五傷寒瘀熱在裏身必發黄麻黄連軺赤小豆湯主之 麻黄連軺赤小豆湯方 麻黄 二兩 赤小豆 一升 杏仁 四十枚 去皮尖 連軺 二兩連 軺根也 大棗 十三枚 擘 生薑 二兩 切 甘草 一兩 炙 生梓白皮 已上八味以潦水一斗先煑麻黄再沸去上沬内諸藥 煑取三升分溫三服半日則盡 此條互上條之文以出治併下二條乃三目也麻黄 丼草杏仁利氣以散寒麻黄湯中之選要也連軺小 豆梓皮行濕以退熱去瘀散黄之領䄂也薑棗益土 為剋制潦水無力不助濕 軺本草作翹翹本鳥尾 以草子析開其間片片相比如翹得 名軺本使者小車乘馬者無義疑誤 七六傷寒七八日身黃如橘子色小便不利腹微滿者茵 陳蒿湯主之 此與上畧同而較重橘子色言黄之 鮮明也腹微滿濕不行也 方見前 七七傷寒身黄發熱者梔子蘖皮湯主之 梔子蘖皮湯方 梔子 十五枚 擘 甘草 一兩 炙 黄蘖 一兩 右三味以水四升煑取一升半去滓分溫再服 此承上三條而以發熱出然熱既發於外則裏證較 輕可知故解之以梔子蘖皮而和之以甘草以為退 之之輕劑所謂於寒濕中求之者蓋亦參酌乎上三 條而近取云也 已上四條疑太陽中篇錯簡當移 辨少陽病脉證并治第五 凡九條 方無 少陽主半表半裏半不也不表不裏者隙地也夫 以表實則可汗裏實則可下上實則可吐隙無實 可言故汗下吐皆無其法而其合併之病又皆以 雜出於太陽陽明篇中所以本篇條目少無可攻 之道也無可攻者一則界限也故表裏分先後自 此而終始然則隙地反當要衝無治最有闗係謂 小柴胡湯為通行套藥不擇地而可施豈不誖哉 一少陽之病口苦咽乾目眩也 少去聲下皆同之下當有為字之少陽者膽經也其 脉起於目鋭眥靈樞曰足少陽 正上肝貫心以上 挾咽出頥 中故又曰是動則病口苦苦膽之味也 咽膽之使也口苦咽乾熱聚於膽也眩目旋轉而昏 運也少陽屬木木生火而主風 風火扇揺而燔灼所以然也 二少陽中風兩耳無所聞目赤胷中滿而煩者不可吐 下吐下則悸而驚 首句以攢名揭總舉大綱言三陽篇中如此云云者 皆然少陽之脉上抵頭角下耳後其支者從耳後入 耳中出走耳前其支者下胷中貫膈肝主目膽為之 合風為陽而主氣耳無聞者風壅則氣塞也目赤者 風熱則氣昏也胷滿而煩者風鬱則膈熱也少陽本 無吐下法其經又多氣少血吐下復傷其經則血愈 少而虚血虚則心虚所以 神識昏亂怔忡而驚也 三傷寒脉弦細頭痛發熱者屬少陽少陽不可發汗發 汗則讝語此屬胃胃和則愈胃不和則煩而悸 少陽屬木故其脉弦細則欲入裏也譫語者奪其血 液而胃乾故心荒而亂也胃和以未至實言不和言 實也然上條以風言風主氣故禁吐下此 以寒言寒主血故禁汗對舉以示教也 四本太陽病不解轉入少陽者脇下鞕滿乾嘔不能食 往來寒熱尚未吐下脉沉緊者與小柴胡湯 少陽之脉其支者下胷中貫膈絡肝屬膽循脇裏其 直者從缺盆下腋循胷過季脇故病則鞕滿嘔不能 食也往來寒熱見太陽上篇浮緊為弦 沉緊者得之寒因也 方見太陽上 若已吐下發汗溫鍼讝語柴胡證罷此為壞病知犯何 逆以法治之 此承上文復以亂治不對而致變劇者言與太 陽上篇第五十二條意同以法即隨證之互詞 五三陽合病脉浮大上闗上但欲眠睡目合則汗 太陽脉浮陽明脉大闗上乃少陽之部位故曰三陽 合病但欲眠睡者熱聚於膽也目合則汗者少陽少 血虚則不與陽和 寐屬隂故盗出也 六傷寒三日三陽為盡三隂當受邪其人反能食不嘔 此為三隂不受邪也 陽以表言隂以裏言能食真陽勝而表邪散也 不嘔裏氣和而胃氣回也隂不受邪可知也 七傷寒三日少陽脉小者欲己也 小謂不弦 也已愈也 八少陽病欲解時從寅至辰上 寅卯辰少陽木王之時也邪雖不勝正解必在 乎得其時道固如此也外道而言意豈不謬哉 九傷寒六七日無大熱其人燥煩者此為陽去入隂故 也 去往也言表邪往而入於裏所以外無大熱而内則 燥煩也愚按太陽中傷傳陽明轉少陽陽去入隂乃 風寒之病人自表而漸裏通章之大義斯道之自 然仲景喫緊為人之要旨也讀者最宜精思熟玩 傷寒論條辨卷四