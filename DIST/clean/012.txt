欽定四庫全書 普濟方卷三百八十九 明 周王朱橚 撰 嬰孩諸血痔疾門 總論 夫鼻衂者是五臟熱結所為也血為氣行通流臟腑冷 熱調和不失常度無有壅滯亦不流溢血得寒而凝結 得熱而流散熱乗於血血隨氣發溢出於鼻竅也又有 因傷寒温疫諸陽受病不得汗熱毎停聚五臟故從鼻 而出也病瘥後唾血咯血下血者此熱毒積瘀犀角地 黄湯主之初病亦宜服 夫吐血者榮衛氣逆也榮者 血也衛者氣也榮衛相濟不失常道一有所勝則致妄 行血者水也决之東則東流决之西則西流氣之使血 其勢如此巢氏云吐血者是有熱氣勝而血虚熱乗於 血血得熱則流散妄行氣逆則血隨氣上故令吐血也 又或飲食太飽之後脾胃内冷不能消化急吐所食之 物氣血相衝因傷肺胃亦令吐血若久嗽氣逆面目浮 腫而嗽血者是肺虚損也 夫大便血者大腸熱結損 傷所為也臟氣既傷風邪自入或畜熱或積冷或濕毒 傳於脾胃或疳食傷於臟腑因兹冷熱交擊疳濕互作 致動血氣停留於内凝滯無歸滲入腸中故大便下血 也又有或腹脹冷氣在内攻衝亦令大便下血又因風 冷乗虚客入脾胃或瘀血腸胃濕毒一如豆汁又疳傷 於臟亦能便血若上焦心肺積熱流注大腸亦令大便 下血也亡血脾弱必渇久則血虚其人必肌體萎黄頭 髮不黒矣 沈氏子十歳鼻衂不止或以菓花煎湯或以 犀角地黄湯并龍骨末吹鼻數法不效其血 注下召愚視之急以濃鹽水下龍膽丸一服減半再進 全除主人曰鹽水有何效愚曰夫血得熱而流溢鹽水 醎冷能凝其血譬之屠猪就血得鹽水而凝結黄連龍 膽味苦寒能堅其血所以知其醎苦入口即立效也 凡兒生七日之内大小便有血出者此由胎氣熱盛之 所致也母食濃酒麵麴炙煿醃醎等流入心肺兒在胎 内受之熱毒亦傳心肺且女子之臟其熱即入心故小 便有之男子之臟其熱即入於肺故大便有之血出淡 淡有似坯水盛即其血加鮮凡遇有此不可用他藥但 以生地黄根研取自然汁五七匙蜜半匙和勻温温與 服移時安愈男女皆效不湏疑慮甘露飲宜兼與服不 必他藥萬一無恙勿得急遽妄投丸散 吐血 附論 夫小兒湯氣盛壯上焦有熱伏於心肝二臟播流血脉 血得熱則妄行下入胃中胃受之則脹滿與氣俱上衝 擊故令吐血 方 紫參散 出醫方 妙選 治吐血 紫參 山梔子 乾生地黄 各一 兩 刺薊 一分 燒灰 亂髮 燒灰 一分 蒲黄 伏龍肝 各一錢 細研 右都研勻毎服半錢至一錢煎竹茹湯調下 犀角散 出聖 恵方 治小兒四五歳已上非時吐血 犀角屑 梔子仁 生乾地黄 子芩 紫蘇 刺薊 各一 分 右為散毎服一錢水一小盞煎至五分去滓不計時 候量大小加減温服 茜根散 出聖 恵方 治小兒吐血心躁煩悶 茜根 半 兩 犀角屑 川升麻 川大黄 炒 黄芩 甘 草 炙已上 各一分 右為散毎服一錢水一小盞入黑豆三十粒淡竹茹 半分煎至六分去滓不計時候量兒大小加減 辰膠散 出全 嬰方 治小兒吐血 阿膠 炒 蛤粉 等 分 辰砂 少 許 右為末和粉紅色三歳一錢藕汁和蜜調下一方藕 節晒乾為末人參湯調下能消瘀血 蒲黄散 出聖 恵方 治小兒吐血不止 蒲黄 一 分 伏龍肝 半 兩 亂髮灰 一 分 右研匀細不計時候煖生地黄汁調下半錢量大小 加減服之 治小兒吐血不定 刺薊 自然汁不 計多少 朴硝 半 兩 右先研朴硝為末二百日兒及晬兒毎服用刺薊汁 調朴硝末一字至半錢七日再服量兒大小加減 大黄湯 治小兒吐血 大黄 炒 黄芩 去黑心 各一分 右麄搗篩三四歳毎服一錢匕水七分入黑豆三十 粒同煎至四分去滓温服日三服更量兒大小加減 治小兒積熱攻肺卒吐血 飛羅麫 二 兩 生地黄汁 二 盞 右相和勻曝乾研為末毎服半錢匕新汲水調下日 三服隨兒大小加減 蒲黄散 治吐血咯血 生蒲黄 油髮灰 等 分 右研細毎服一錢煖生地黄汁調下米飲亦可一方 無油髮灰 治小兒吐血 用蛇蛻皮燒為末以乳服并治重舌 又方 用油三分酒一分和之分為二服 青苔散 治小兒鼻衂吐血并治淋瀝小便不通 用船底青苔晒乾為末三歳一錢藕節汁入蜜少許 調下淋瀝木通湯調下 獨聖散 治小兒吐血嗽血 用赤芍藥為末取生地黄藕汁入蜜少許調下食後 服又方桔梗煎湯調下及治衂血下血 雙黄散 治小兒吐血百治百瘥十無一失 用大黄為末取生地黄汁㣲煎入蜜調下量大小加 減三兩服立效又一方以白膠香為末新汲水調下 桂心膏 治小兒十歳已上久吐血氣虚胸膈不利 用桂心為末取生地黄汁薑汁蜜等分熬稠為丸如 雞頭大十歳兩丸取藕汁入蜜白湯化下一方為末 藕汁蜜調和服之三嵗小兒服半錢亦治便血名桂 心散 生地黄汁方 治小兒吐血衂血 用生地黄汁取一合髮灰半錢調分作兩服食後少 頃灌之 治小兒吐血不止 用黄連去鬚一兩搗為散毎服一錢水七分入䜴二 十粒同煎至五分去滓温服量兒大小加減 治小兒積熱攻肺卒吐血 用刺薊花曝乾不拘多少搗為末毎服黄牛乳調下 一錢匕日三服 治小兒吐血心躁煩悶 用刺薊自然汁一合煖令温不計時候調下元明粉 半錢量兒大小加減 又方 用亂髮燒灰細研毎服以温水調下一字 備急方 治吐血 即研藕汁或蘿蔔汁灌下即止次用小柴胡湯加生 地黄煎服 治小兒吐血不止 以蒲黄細研毎服半錢用生地黄汁調下量兒大小 加減進之 鼻衂 附論 凡小兒體本挾熱舍於經絡血脉揚溢則為鼻衂盖血 與氣循行經脉通於臟腑邪熱乗血血得熱則妄行隨 氣上溢出於鼻者為鼻衂血虚受熱散漫失度出於七 竅者為大衂 小兒傷寒鼻衂者由熱摶於氣而乗於 血肺候身之皮毛而主氣開竅傷寒先客於皮膚摶於 氣而成熱熱乗於血血得熱即流散發從鼻中為鼻衂 也凡候熱病如應衂者其人壯熱頭痛發汗不出或未 及汗而鼻燥喘息鼻氣鳴即衂也凡小兒衂半升或數 合者即因内熱得之若出一二升已上不止者即死 方 生地黄煎 治小兒鼻衂不止 生地黄 半觔 取汁 刺薊 半觔 取汁 杏仁 一兩湯浸去皮 尖麩炒别研 蜜 一 合 阿膠 半兩搗碎炒 令黄燥為末 右都入銀鍋内以慢火熬為膏不計時候用新汲水 調下一錢量兒大小加減服之 地黄湯 治榮中有熱及肺壅鼻衂生瘡一切丹毒 生地黄 赤芍藥 當歸 去蘆 净洗 川芎 各等 分 右㕮咀水煎去滓大小以意加減鼻衂臨熟入生蒲 黄少許生瘡疥遍體加黄芩一味等分同煎丹毒加 防風去蘆等分同煎用之累驗 蘗皮湯 治小兒衂血至一二升悶絶 蘗皮 一 兩 梔子 一 兩 甘草 炙半 兩 右㕮咀三歳一錢水半盞煎至三分去滓服一方剪 金花莖葉隂乾水煎服之又方白芨末調塗鼻上并 𩕄門立止又方萆麻葉塗油炙熱熨兒𩕄上血止 槐花散 治衂血 槐花 一兩 炒 蒲黄 半 兩 川薑 一 分 右搗羅為細末毎服半錢新水調下 抵聖散 治不以疾病鼻衂不止 盆硝 研 亂頭髮 燒灰 研 紅藍花 各等分 為末 右同研勻細以綿纒揾藥塞鼻中 柏枝散 治小兒衂血吐血 柏枝 乾 者 藕節 乾 者 右等分為末三歳半大錢藕汁入蜜沸湯調下一方 白芍藥為末磨犀角汁調治咯血衂血又方龍骨為 末吹鼻治衂血吐血咯血用藕汁調下半錢又方治 吐血不止及唾血蒲黄冷水調生地黄汁亦可 龍膽丸 治小兒衂血不止 黄連 龍膽草 右等分為末糊丸如小豆大三歳三十丸或作散子 以濃鹽水送下三黄丸效一方研好墨滴鼻中一方 燒頭髮吹鼻内茅花湯亦得 石粉散 治小兒衂血日夜不止頭痛心煩 寒水石 煆 牡蠣 煆 右等分為末三歳半錢冷水調下連進二服一方人 中白燒灰為末吹鼻立止一方青竹茹燒灰入麝香 吹鼻立效一方蒜去皮研細攤餅子如錢大厚一豆 許左鼻出血貼左足心繫定右亦如之兩鼻出血兩 脚如之血止即洗去 龍肝散 治小兒壅腫鼻衂下血夜啼臍濕火丹赤逰 腫湯火熱油瘡等證 用竈心土名伏龍肝經十年以上者為末醋調塗腫 處鼻衂入蜜水調服腸風下血米湯調服嬰兒夜啼 鈎藤湯調下少許臍中瘡濕久不瘥乾火瘅用屋漏 水調塗冷水亦可赤逰腫行於身上至心即死雞子 白調塗一方治湯火灼隂瘡石灰水調塗一方治衂 釡底墨灰吹鼻即止一方治熱油湯火燒痛不可忍 石膏末傅之又白石脂火煆為末傅并治臍中汁出 赤腫 治春冬衂者 此乃血熱不循經而壅從鼻出也血隨 其氣而肺主氣屬鼻故自鼻出而衂盖榮衛者血氣 之循位苟或血熱不循經氣盛而上升則血壅從鼻 中出也 出永類 鈐方 用生地黄細研取汁加生蒲黄少許沙糖井水浸服 之愈 治秋夏鼻衂 用車前草一握洗净研取自然汁同生薑一處研取 汁入生蜜一匙先用滓塞兩鼻次用新汲井水和蜜 并車前草薑汁飲之即愈凡有此候皆由榮熱可服 凉血地黄湯若傷寒証小柴胡煎入地黄汁服妙治 小兒鼻衂不止者急以生蘿蔔取根搗自然汁仰頭 滴入鼻管中即止次以新汲水和蘿蔔汁薑蜜飲之 良 治小兒心肺藴熱及心血妄行鼻衂出血不止良方 用故藤紙被一片作撚子包麝香燒熏入鼻或吹鼻 中又令患人吸呷尤佳故藤紙被舊亦得或燒内小 瓶中留性用酒調下量兒大小與服極妙 黄芩膏 治小兒衂血吐血下血 用黄芩為末煉蜜丸如雞頭大三歳一丸濃鹽湯下 一方石榴花為末吹鼻治衂血吐血一方定州甆噐 末治吐血下血破血 又方 治鼻血久不止 用剜耳入鼻立效又治小兒面目卒得黒丹如芥狀 不急治遍身即死以猪脂調塗之即愈 玉屑散 治小兒中熱積驚及時疾後鼻衂 寒水石 研 馬牙硝 研各 一兩 貝母 去 心 知母 各一 兩半 荷葉 一 兩 水煮七 㳄焙 右搗研為細散毎半錢蜜水調下食後服 茅根湯 出活幼 口議 治小兒傷寒後有後証忽然鼻中出血 五七嵗以上至大人亦有此証為紅汗為不曽觧表 其汗原出於血故從鼻中出者自解 生地黄汁 生蜜 酒 各一 小盞 茅根 一握搗煎 汁如稠糖 右同煎一盞相和温服一小盞立效 立應散 出聖 恵方 治傷寒血熱妄行血衂不止 蒲黄 研 乾葛根 石榴花 各半 兩 右為細末毎服半錢取生地黄汁勻好服一方無葛 根用新汲水調服 治小兒傷寒鼻衂已經數日不止 出聖 恵方 生地黄汁 一小 盞 白蜜 一小 盞 蒲黄 一 兩 右相和㣲煖過毎服半盞量大小加減頓服 治小兒傷寒壯熱鼻衂不止 出聖 恵方 用生地黄二兩剉於銀器中以酒一中盞煎至七分 去滓不計時候分温三服 又方 出聖 恵方 用生葛根汁一小盞分作二服即止 治小兒傷寒鼻衂數日不止 出聖 恵方 用亂髮燒灰細研頻頻吹少許於鼻中良 九竅出血 方 膠黄散 出全 嬰方 治小兒大衂口鼻耳出血不止十五六歳 兒陽盛多此病 阿膠 一兩 炒 蒲黄 半 兩 右為末三歳半錢生地黄汁㣲煎調下以帛急繫兩 乳頭隨血左右兩竅俱出並繫兩乳 刺薊散 出全 嬰方 治小兒九竅出血 用刺薊一握絞汁入好酒一合和服如無青者乾者 為末冷水調下三歳一錢 痔 附論 夫痔者有牡痔脉痔腸痔血痔牝痔皆因酒食勞傷過 度損動血氣所生小兒未有虚損而患痔者是大便有 血出腸内有結熱故也 方 鼈甲散 出聖 恵方 治小兒痔疾肛邉生結核疼痛寒熱 鼈甲 一兩醋炙 黄去裙襴 蝟皮 一兩 炙黄 蛇皮 三分 燒灰 露蜂房 半兩 㣲炙 猪懸蹄甲 七枚 炙黄 檳榔 三 分 麝香 一分 細研 右搗細羅為散入麝香研勻毎服食前以粥飲調下 半錢量兒大小加減 桑木耳散 出聖 恵方 治小兒痔疾久不瘥肛邊痛痒 桑木耳 㣲 炒 蝟皮 炙 黄 當歸 炒 𦍑活 已上各 半兩 枳殻 一兩 麩炒 右藥搗細羅為散毎服以粥飲調下半錢日三四服 量大小加減 龜甲丸 出聖 恵方 治小兒痔疾結硬焮痛不止 龜甲 二兩 酥炙 蛇蛻皮 一兩 燒灰 露蜂房 半兩 炙 麝香 一分 研 猪 後懸蹄甲 一兩 炙焦 右細羅為散入麝香研令勻毎服以温酒調下半錢 日三服量大小加減服之一方無麝香忌生冷以粉 和丸 槐蛾散 治小兒痔疾下血不止熱毒流注發渇疼痛 槐蛾 側柏 炙 黄 荆芥穂 棕櫚 燒 灰 黄牛角腮 燒 灰 牛 膝 去苗炙已 上各半兩 右細羅為散毎服以粥飲調下半錢日三四服量兒 大小加減服之 蝟皮散 治小兒痔疾下血大腸疼痛 蝟皮 炙 枳殻 去穰 麩炒 木賊 當歸 炒 槐蛾 炒各 一兩 右細羅為散毎服以粥飲調下半錢日三四服量大 小加減 櫸樹菌子丸 治小兒痔下血不止肛邉生鼠乳疼痛 櫸樹菌子 一 兩 蝦蟇 一枚 炙黄 葫荽子 黄牛角腮 各一 兩炙 鰻 魚頭 一枚 炙黄 右羅為末以煎白膠香水和丸如彈子大用瓶内如 裝香法燒一丸薫下部瘥 治小兒痔疾下部痒悶熨藥方 枳實 二兩 麩炒 鬼箭羽 木香 鬼臼 已上各 一兩 右搗為散以頭醋和勻炒熱用青布裹熨日三用 榼藤子散 治小兒痔疾下血無時 榼藤子 一枚去 殻炒 皂莢子 一伯枚與榼藤 子穰同酥炒黄 牛角腮灰 醋石榴皮灰 各半 兩 右細羅為散毎服以温酒調下半錢日三四服量兒 大小加減服之 雞冠散 治小兒痔疾下血不止 雞冠花 一兩 焙香 棕櫚 二兩 燒灰 𦍑活 一 兩 右細羅為散毎服以粥飲調下三錢日三四服量兒 加減 黄耆散 治小兒痔疾下血不止 黄耆 枳殻 去穣 麩炒 側柏葉 各一兩 炙黄 右細羅為末毎服以粥飲調下半錢日三四服量大 小加減服之 治小兒痔疾下血發歇不止 荆芥 薄荷 枳殻 去穰麩炒㣲 黄各一兩 右羅為末毎服以粥飲調下半錢日三四服量兒大 小加減服之 木賊丸 治小兒痔疾痛不可忍 木賊 一 兩 榼藤子 一兩去殻 塗酥炙黄 烏賊魚骨 二 兩 右羅為末煉蜜和丸如菉豆大毎服以温酒下五丸 不計時候量兒大小以意加減服之 治小兒痔疾疼痛腫硬不消宜用坐藥方 蛇床子 半兩 為末 荆芥 半兩 為末 蝸牛 十二 枚 右研爛塗紙上毎發時先用白礬熱水洗痔頭後用 被褥上安藥紙坐三兩上瘥 槐子丸 治小兒痔疾鼠乳生肛邉煩熱疼痛 槐子 一兩 㣲炒 黄芩 一 兩 榼藤子 二枚去殻 炙令黄 右羅為末以水浸蒸餅和丸如菉豆大毎服以桑耳 湯下五丸日三四服量兒加減 穿山甲散 治小兒痔生肛邉如鼠乳及成瘡痛楚至 甚宜服 穿山甲 二兩炙 令黄 麝香 半分 細研 右搗研令勻細毎服於食前煎黄耆湯調下半錢量 兒大小加減服之 治小兒腸痔下血不止方 榼藤子 三枚 大者 右以七八重濕紙裹煨良久起出去殻用肉細切碾 為散以黄耆湯調下半錢量大小加減 又方 用牛角腮二兩炙令黄焦搗羅為末毎於食前以温 酒調下半錢量兒大小加減 又方 用蝟皮細剉於瓶内燒煙薰痔瘡上 普濟方卷三百八十九
欽定四庫全書 普濟方卷三百九十 明 周王朱橚 撰 嬰孩心腹痛等疾門 心腹痛 附論 夫小兒心腹疼者證候多端不可概舉有蟲動作疼面 變五色口吐清水或涎沫或合眼哭呌仰身撲手心神 悶亂沉沉嘿嘿者是也宜先喫史君子次服官局化蟲 丸 小兒飲食不節或食冷硬肥膩甘甜過度傷飽不 能尅化停積於臟或因冷氣所觸故作疼痛診其脉沉 細者乃積也輕則荆三稜莪荗橘皮縮砂重則取利非 巴豆硇砂乾漆不可止也又有氣痛或因怒而得或傷 風冷之氣或因體虚臟寒而作疼診其脉弦緊者是也 當用木香紫蘇沉香青橘皮之屬大人小兒皆可服四 磨飲子沉香木香檳榔烏藥又有一般心疼大人小兒 多患凡有此疾無藥可療急用艾灸足大拇指節中男 左女右無問大人小兒又有一種勞瘵尸蟲作痛食不 知飽人形羸瘦五心煩熱或骨蒸潮熱宜服金露丸小 兒心痛者不起於心乃邪氣客於心主之脉夫少隂者 心也五臟六腑之所主精神之所舎其臟堅固邪不能 干干之即傷心傷心即神去神去即死矣故諸邪在於 心者皆在於心包絡脉包絡脉者心之别脉也故少隂 不病夫心痛者厥氣上逆痞而不散或傷寒氣冷邪摶 於經絡故發心痛也 小兒腹痛者多由冷熱不調冷 熱之氣與臟氣相擊故為痛也其熱痛者則面赤或壯 熱四肢煩手足心熱是也冷而痛者面色或青或白甚 者乃至面黒脣口爪甲皆青是也 方 沉香煎丸 治小兒嘔逆心腹疼痛化水穀消積聚 沉香 剉 丁香 木香 胡椒 沒藥 研 丹砂 研水 飛 髙良薑 檳榔 麫裏煨熟 去麫剉 硫黄 研水 飛 硇砂 揀浄水 飛慢火 炒熟乾 各一兩 青橘皮 去白焙 一兩 縮砂仁 去 皮 吳茱萸 湯浸 焙乾 阿 魏 醋浸研澄去砂和麫 作餅子炙焦各半兩 巴豆 去皮心膜研 出油盡一分 右搗各研為末和勻煉蜜丸如菉豆大以瓷合收 封毎服十丸食前臨卧服生薑橘皮湯下量虚實大 小加減 寛中湯 治小兒心腹疼痛不可忍者 髙良薑 木香 各半 兩 丁香 桔梗 青皮 甘草 各一 分 右為細末毎服半錢温酒調下 蓬莪荗丹 治小兒心腹疼痛不可忍 蓬莪荗 炮 當歸 洗各 一兩 木香 人參 桂心 各半 兩 黑 牽牛 一分 炒黄 右羅為細末白麫糊和丸如黍米大毎服十粒生薑 湯下量兒大小加減服之 參香丸 治小兒心腹痛并腸冷便青腹急痛 乳香 木香 石菖蒲 人參 良薑 炒各 等分 右為末酒糊丸如小豆大一歳五丸米湯下 治小兒心腹痛 用三月三日桃花取曬乾杵末以水服半錢 治小兒卒心痛腹脹堅如石滿氣喘息 用好鹽如雞子大漿水三升煮取三沸攪消分為 三服 紫沉消積丸 治小兒心痛 沉香 剉 硇砂 各四 兩 阿魏 巴豆霜 各一兩以上研 别為末用蜜一 觔酒化 熬成膏 丹砂 研 丁香 乾薑 炮各 二兩 硫黄 研 青橘皮 湯浸去 白焙 髙良薑 檳榔 剉 木香 人參 胡椒 桂 去粗皮 各四兩 右除前膏外一十一味搗研為細末入前膏和搗丸 如菉豆大以瓷合收蜜封毎服二丸食前橘皮湯下 量兒加減 桃仁湯 治小兒冷邪氣攻心痛不欲飲食 桃仁 三七枚浸去皮 尖雙仁炒黄 厚朴 去粗皮薑 汁炙一兩 人參 麥蘖 炒各 半兩 陳橘皮 去白焙 一分 檳榔 半 兩 附子 炮裂去 皮臍 桂 去粗 皮 當歸 焙各 一兩 右麄搗篩三歳毎服半錢水半盞煎至三分去滓不 計時候温服更量兒大小加減 硇砂丸 治小兒積氣冷氣心痛 硇砂 二 錢 乾漆 㣲 炒 五靈脂 胡椒 桂 去粗 皮 荆三稜 炮 蓬莪荗 炮各 一兩 斑猫 二十一枚 去翅足炒 巴豆 二十一枚去 心皮膜煮出 油 研 右為末研令勻醋煮麫糊和丸如黄米大一二歳毎 服五丸三四歳毎服七丸橘皮湯下餘以意加減 治小兒未滿百日患腹痛 豚子卵 一 枚 當歸 一 分 右用水三升煮取七合塗乳頭上令小兒飲以意加 減 獨聖散 治小兒頭疼心疼 用當歸近尾半節為末酒調服半錢亦治大人如嬰 兒夜啼乳汁調下少許即瘥 蓬莪荗散 治小兒心痛發渇不定 蓬莪荗 人參 桂心 黄芩 生乾地黄 木 香 甘草 炙各 一分 右為散毎服不計時候以橘皮湯調下半錢量兒大 小以意加減 芍藥散 治小兒心痛但覺兒將手數摩心腹即啼是 心痛不可忍宜服 赤芍藥 人參 去 蘆 白术 黄芩 川大黄 炒 當歸 各一 分 右為散毎服一錢以水一盞煎至五分去滓不計時 候量大小分減温服 檳榔散 治小兒冷氣心痛不可忍不能飲食 檳榔 三 分 當歸 一兩 焙 蓬莪荗 三分 焙 木香 二 分 吳茱萸 一 分 洗 焙 阿魏 一分麫煨 熟為度 右為散二歳毎服半錢温酒調下不計時候 蓽撥散 治小兒心疼不可忍 蓽撥 一 兩 胡椒 一 分 桂 去皮 一分 木香 半 兩 當歸 三分 焙 桃仁 去 皮 尖半 兩炒 右為細散一二歳毎服半錢温酒調下不計時候 麝香丸 治小兒心痛面色青黄不欲飲食 麝香 細研 一分 檳榔 陳橘皮 去白 焙 白豆䓻 去 殻 吳茱萸 洗 焙 木香 各一 兩 右將吳茱萸米醋煮一二十沸後掘地坑可安茱萸 以炭半秤燒坑令通赤以醋半盞及茱萸入坑内用 瓷椀盖之四面以炭擁勿令泄氣候冷取出與前藥 一處搗羅為末入麝香和匀醋煮麫糊丸如黄米大 一二歳毎服五丸四歳七丸温酒調下不計時候 桃仁湯 治小兒心痛不可忍 桃仁 去皮麩 炒研 赤芍藥 桔梗 炒 桂 去 皮 甘草 炙各 半兩 右為末與桃仁同研毎服一錢水一盞煎至半盞去 滓温服量大小加減不拘時服 木香湯 治小兒心痛亦治手足不和 木香 良薑 各一 分炒 白术 半 兩 桔梗 半兩 炒 白茯苓 去皮 半兩 一方 用赤 右粗搗篩一二歳毎服一二錢水一盞煎至五分去 滓温服發時併喫量大小加減 胡椒丸 治小兒心痛 胡椒 四十 九粒 檳榔 一枚 剉 斑猫 去翅足 七箇 右為細末燒粟米飯為丸如黄米大一二歳毎服三 丸三歳已上五丸煎菖蒲湯下 青橘皮散 治小兒傷冷腹痛 青橘皮 湯浸 去白 桔梗 去 蘆 赤芍藥 各半 兩 右為散毎服一錢以水一小盞煎至五分去滓不計 時候量大小加減温服 桂心散 治小兒心痛不止 桂心 半 錢 當歸 半兩 炒 梔子仁 半 分 右為散毎服不計時候以橘皮湯下半錢量兒大小 以意加減 薑黄散 治小兒心痛 薑黄 檳榔 剉 右等分搗羅為散温酒調下一二歳毎服半錢已下 餘以意加減 鼈甲丸 治小兒腹痛不可忍 鼈甲 醋炙黄 去裙襴 防葵 訶梨勒 煨用 皮 川大黄 炒 人參 去 蘆 郁李仁 湯浸去皮 尖研炒 當歸 㣲炒各 半兩 右為末煉蜜和丸如菉豆大以粥飲下五丸得㣲利 瘥不計時候量大小以意加減 温胃丹 治小兒腹痛啼哭不止 人參 白术 木香 各一 兩 髙良薑 當歸 五味 子 各半 兩 右為末麫糊丸如黍米大毎服十粒米飲下 橘皮散 治證同前 青皮 炒 木香 吳茱萸 當歸 各一 兩 乾薑 丁香 各半 兩 右為細末毎服一錢水八分生薑二片煎五分去滓 温服食前服 人參散 治小兒卒吐下腹痛不止 人參 半兩 去蘆 當歸 半兩 炒 甘草 一分 炙 乾薑 炮一 分 黄耆 細辛 各一 分 右為末毎服一錢以水一小盞煎至五分去滓稍熱 服量兒大小以意加減頻服 治小兒傷冷腹痛 木香 髙良薑 白术 人參 去蘆各 一分 厚朴 半兩 去粗 皮薑汁 炙熟 右為散不計時候以粥飲調下半錢量大小以意加 減 當歸散 治小兒冷熱不調腹内多痛 當歸 炒 枳殻 麩炒 去穣 赤芍藥 川大黄 炒各 半兩 右為散毎服一錢以水一小盞煎至五分去滓放温 服量大小加減凡脾家疼痛者皆因胃虚不究病源 多用和飬等劑以致掩蔽邪氣盖腹痛多因邪正交 争與臓氣相擊而作也受證非一夾熱痛者壯熱面 赤或四肢煩手足心熱藥宜四順飲加青皮枳殻夾 冷痛者面白或青甚者靣黒唇口爪甲皆青藥宜五 積散重者理中湯冷熱不調邪正交争宜枳殻湯加 青皮陳皮木香官桂當歸有積傷脾則面黄腹脹夜 熱晝凉宜服紫雙丸去其積風冷入脾則脾胃積冷 中滿疼痛荏苒歳月不可測識宜和劑抽刀散以伐 其根脾間蜖痛則乍作吐嘔清沫宜檳榔丸主之 三稜散 益智 炒去 殻 三稜 莪术 青皮 炒 香附子 青木 香 砂仁 各半 兩 甘草 二錢 半 右㕮咀薑煎服次與保童丸之類㣲利取效也 治小兒心腹胷脇煩悶欲死 用燒雞子殻末酒服方寸匕 瘧疾 附論 夫時氣者是四時間或有非節之氣如春或寒夏或冷 秋或熱冬或温其氣傷人為病亦頭疼壯熱與傷寒相 似其面黄者熱摶於胃脾胃停滯則發黄也治法亦如 傷寒重用觧肌湯表之輕用七寳散而又有時氣兼瘧 者是日數未滿體常壯熱而邪不退此方失表故也或 乗於隂或乗於陽其乗於陽陽争則熱其乗於隂隂争 則寒陰陽之氣互相乗加故發熱成瘧也又謌曰瘧病 是邪成隂陽各鬬争早期風府㑹晏發脊俞停行速連 朝發来遲間日迎小兒還有此不用問神明風寒暑濕 邪自外来飲食居處邪自内作湯氏曰是盖外因感受 邪氣客於皮膚達於經絡内因停積飲食痰飲㑹於臟 腑此瘧疾之胚胎也楊氏曰豈特夏傷於暑秋必為瘧 哉盖古人以暑受病最多言之耳夫瘧者始而呵欠繼 而足冷面色青黄身體俱急寒慄鼓顫腰脊俱疼寒去 未㡬内外皆熱頭痛而渇但欲冷嘔惡煩悶而不嗜食 或内伏寒痰寒從背起冷如掌大瘧之寒熱豈非隂陽 二氣互相勝負而作哉邪併於隂則寒邪併於陽則熱 陰盛則寒多陽盛則熱熾其寒也湯火不能温其熱也 氷雪不能寒衛氣與邪氣交争病以作邪氣與衛氣相 離故汗出乃觧而病以休衛氣晝行陽夜行隂得陽而 外出故發於日間得陰而内摶故發於暮夜或隔日或 兩日三日一發乃衛氣行疾行遲耳若内外失守真邪 不分隂陽迭勝寒熱互起則休作無定時矣聖恵曰凡瘧 疾欲解則有汗出汗出多則津液減耗又熱乗於臟則 虚躁故渇而欲冷張秘教曰若病瘥無汗非也夏傷於 暑秋或痎瘧小兒血氣壅勝内挾實熱因犯暑邪客於 皮膚分肉之間至秋為風冷所折陽盛於外陰長於内 隂陽相摶發而成瘧先寒後熱者寒瘧也先熱後寒者 温瘧也熱而不寒者癉瘧也若汗出過多亡陽而渇當 節其飲多飲而小便澁則變為飲澼矣楊氏曰其脉弦 數者多熱熱則凉之弦遲者多寒寒則温之浮弦浮𦂳 浮數其邪在表宜汗弦實沉實數實其邪在裏宜下大 抵瘧之初得一二日間如火燎原不可向邇波濤洶湧 未易廻瀾當俟其稍定而圗之所謂盛者待其衰也瘧 方来與正發及將解不可投藥耗其真氣藥病相忤當 於未發已前兩時之内或遇𤼵日凌晨服之瘧有數種 治法不同寒熱似瘧此傷寒二証非瘧也必肝脉脹盛 頭痛惡風宜小柴胡湯加青皮紫蘇主之嘔者多用生 薑渇者加烏梅若兼之傷暑小柴胡加香薷入生薑烏 梅煎但寒熱之間非通利不能除根也當以四順飲加 常山神保丸治乃先解後攻之意吐汗下三者治瘧總 要不過汗吐下當下而不盡腹中餘疼或一利之後不 復再泄時時㸃滴而出者須以常山大黄再下之當汗 而汗不匝者或頭汗至胷而手足無者宜青皮佐紫蘇 汗之令周浹一身也當吐宜常山須出盡水飲瘧利用 常山罌粟常山治瘧毎毎作效盖瘧家多蓄黄水以常 山能攻其癖下其水也罌粟治痢盖已經取積日久下 痢腹中無痛腸胃滑泄以罌粟能澁腸也用常山須用 大黄為佐大便㸃滴似泄不泄須用大黄佐之收效如 發瘧嘔者及嬰孩中年人虚者勿用常山吐之凡瘧證 寒熱不歇有根又瘧宜别風寒暑濕治之汗下吐法古 今不可違活人書格法治之久不愈者有根在也根者 何曰痰飲曰水飲曰敗血曰積癖惟癖為瘧之母惟敗 血為暑熱之毒惟水惟飲皆生寒熱故暑之脉沉積癖 之脉弦結聚則脇腹必痛盖巴豆功能下積常山能吐 利痰水大黄能蕩滌血熱隨證用之瘧瘥再病愈已後 飲食失節恚怒傷中觧脫傷風乳哺過飽又再發者熱 多二陳湯加青皮甘草熱少二陳湯加青皮草菓堅守 胃氣並用生薑烏梅煎空心服之更用巴豆丸子疎利 大便以泄毒氣何病之有或服巴豆過多滑痢腹痛煎 甘草生薑湯觧之 巢氏病源夫風邪所傷客於皮膚 而痰飲積於臟腑致令血氣不和陰陽交争若真氣勝 則邪氣退邪氣未盡故發瘧也邪氣雖退氣血尚虚邪 氣干於真氣臟腑壅痞熱氣未散故餘熱往来也瘧後 熱渇引飲者盖臟未和津液未復故也若寒熱徃来而 腹痛者盖臟虚本挾宿寒邪入於臟為寒相摶而擊於 臟氣故也謌曰瘧後因何渇皆因臟腑虚熱令多飲水 結塊腹中居又謌曰邪入皮膚裏還從臟腑廵隂陽多 競鬬寒熱往来頻腹内元因冷仍為痛所因實加邪熱 盛脇滿少精神大小便應澁痞結病尤沉先有脾家冷 聞食不開唇肌肉因兹瘦血氣不榮身若問如此病莫 遣久沉淪仙人水鑑治嬰兒瘧謌瘧是邪風寒熱攻宜 須速治免成空常山刻作人形狀丁釘孩兒生氣宫朱 氏集驗方凡瘧疾多是痰實痞塞不通脾氣虚弱盖熱 上停胷膈不能入於臟腑凡用五更令服盖使藥下逹 於脾胃消痰實降虛熱 方 露星散飲 治久瘧成勞 秦芁 柴胡 白术 白茯苓 檳榔 恒山 黄芩 甘草 半夏麴 官桂 右等分㕮咀毎服三錢酒醋各一半煎露星月一宿 次日早服再温去滓大人小兒皆可服陳舍人令嗣 久瘧服驗一方用薑三片 通神餅 治截瘧有功 甘草末 三 錢 菉豆末 敗荷葉 各三 錢 砒霜 半分 生 硃砂 一錢 半 定粉 半 錢 腦子 麝香 各少 許 金銀箔 十 片 右煉蜜丸如梧桐子大作餅子用一歳半丸或一丸 大者二丸而止一日只一服不可過多時用井花水 或栁桃枝煎水磨化服服後忌煎燒熱食亦可繫於 候脉處 恒山飲 治一切瘧疾 恒山 人參 白茯苓 草菓 知母 貝母 甘草 炙 半夏麴 厚朴 薑汁浸一宿取出 炒黄已上各等分 右㕮咀毎服二錢水大半盞生薑三片棗子一枚同 煎至二分去滓空心服忌雞羊牛肉生冷等物一方 有前胡無貝母脾虚氣弱常山作吐須審之 牡蠣散 治小兒痰瘧發無時 牡蠣粉 半 兩 知母 一 分 恒山 半 兩 烏梅肉 半兩 炒 人參 半兩 去蘆 鼈甲 三分去裙 襴醋炙 升麻 一 分 甘草 炙一 分 豉心 桃仁 各 一 分去 皮炒 右為散毎服以温酒調下半錢日二服量大小以意 加減 升麻湯 治小兒瘧疾發後煩熱 升麻 常山 大黄 炒 蜀漆 萎㽔 黄芩 去黒 心 桂 去皮各 一兩 芒硝 一 兩 右粗𢷬篩五六歳毎服半錢水半盞煎至三分去滓 發時温服吐利為效量大小加減 知母丹 治發熱甚者 知母 炒 鼈甲 酥 炙 大黄 炒 赤茯苓 各一 兩 芒硝 升麻 各半 兩 硃砂 另研 一兩 龍腦 一錢 研 右為細末煉蜜和丸如黍米大毎服五粒至七粒生 薑湯下大便利下即愈量大小加減 犀角散 治小兒熱瘴氣為瘧 犀角屑 半 兩 鼈甲 一兩酥炙 去裙襴 柴胡 去苗 三分 知母 甘草 炙各 半兩 川大黄 半兩 炒 恒山 三 分 右為散毎服以水一小盞煎至五分去滓温服日三 四服量大小以意加減 桃仁散 治小兒瘧疾發渇寒熱小便赤黄宜服 桃仁 三分浸 去皮尖 知母 半 兩 鼈甲 一兩酥炙 去裙襴 柴胡 赤苓 三 分 川升麻 半 兩 黄芩 半 兩 甘草 炙一 分 右藥為散毎服一錢以水一小盞煎至五分去滓温 服日三四服量大小加減 蜀漆丸 治小兒久瘧不㫁胷脇下痞堅 蜀漆 一 分 杏仁 一分去皮 尖麩炒黄 黄連 一 分 桂心 一 分 甜葶藶 一 分 川芒硝 半 兩 川大黄 半兩 炒 右為末煉蜜丸如麻子大毎服以粥飲下五丸日三 服量大小加減 鎮心化痰丸 治瘧疾痰多 南星 半夏 白礬 白附子 杏仁 去皮 尖炒 鐵孕 粉 巴豆 去心殻 去油 鈆白霜 右皆生用成末爛飯為丸如菉豆大硃砂為衣毎服 三二十丸葱白薄荷湯下一二服必利間以進食丸 利積為妙 草菓飲 草菓 白芷 良薑 青皮 川芎 紫蘇葉 甘草 炙等 分 右修浄剉水煎服楊氏治寒瘧加白薑一處同煎一 方加薑棗 大青湯 治小兒諸瘧 當歸 焙一 分 赤芍藥 半 兩 大青 鼈甲 醋炙去裙 襴各半兩 茵蔯 蒿 麻黄 去節煎去沫 焙各一分 猪苓 去黒皮 一分 右粗搗篩毎服半錢水半盞煎至三分去滓温服日 三服更量大小以意加減 當歸湯 治小兒瘧疾身體壯熱増寒發作有時 當歸 焙 赤芍藥 柴胡 去 苗 鼈甲 醋炙去 裙襴 大黄 炒 甘 草 炙各 一分 桃仁 去皮尖雙仁 麩炒半兩 右麄搗篩五六歳毎服半錢水半盞煎至三分去滓 温服日三服量大小加減 柴胡湯 治小兒瘧發寒熱腹脹下痢嘔逆黄瘦 柴胡 去苗 一分 枳殻 去穣麩 炒二枚 黄芩 去黒心 一兩 訶梨勒 大者 一兩 取皮 用 甘草 炙 芍藥 半 兩 知母 焙各 半兩 右粗搗篩毎服一錢水七分煎至四分去滓温服 萬金丹 一名砒 霜丸 治痰盛挟積寒熱徃来瘧久不瘥累發 不定 阿魏 一錢麫裏慢火 煨麫熟為度 真砒霜 一錢醋半盞慢 火熬醋盡為度 巴豆 七枚去皮心膜 紙裹壓去油 硃砂 一分研已上 細研匀次用 丁香 木香 各 半 兩 相思子 二十七枚另 搗羅為細末 右都一處研細煉蜜和丸如黍米大毎於未發前新 水下一二丸毎一歳加一粒十歳以上者止十粒一 方無木香有恒山 桃仁湯 治瘧疾 桃仁 去皮尖 炒黄 鼈甲 酥炙㣲黄 各一兩 桂心 黄芩 各半 兩 升 麻 赤茯苓 各半 兩 右為粗末毎服一錢水一盞煎五分去滓温服大小 加減 烏梅丹 治發寒甚者 烏梅 焙一 兩 母丁香 桂心 當歸 乾漆 㣲炒各 半兩 麝香 一分 另研 右拌勻煉蜜和丸如黍米大毎服十粒粥飲下量大 小加減 乾漆散 治小兒七八歳患瘧疾發歇寒熱心煩或渇 乾漆 一分炒 煙出 川大黄 一分 炒 恒山 半 兩 石膏 一兩 研 甘草 炙半 兩 右為散毎服一錢水一小盞入小麥三十粒煎至五 分去滓放温發前服量大小加減 防葵散 治小兒瘧發後肚脹兼頭面浮腫宜服 防葵 半 兩 柴胡 去 苗 桑根白皮 川大黄 炒各 半兩 甘草 炙 一 分 右為散毎服一錢水一小盞煎至五分去滓温服日 三服量大小加減 茅先生鬼哭飲 治小兒瘧疾乆不愈者 常山 大腹皮 白茯苓 鼈甲 醋 炙 甘草 炙 右等分除甘草鼈甲炙外三件不得見火為末用桃 栁枝各一七寸同煎臨發服畧吐涎不妨 知母散 治小兒痰熱發瘧 知母 鼈甲 醋炙去裙 襴各一兩 牡蠣粉 恒山 各半 兩 右搗細羅為散毎服以粥飲調下半錢日三服量大 小加減 黄丹丸 治小兒瘧寒熱發歇不定 黄丹 炒 人參 炒 鼈甲 醋炙去 裙襴 恒山 各半 兩 右為末煉蜜丸如菉豆大毎服於未發前以冷水下 一丸三歳已上三丸 恒山丸 治小兒瘧疾發時壯熱増寒面色青黄飲食 不下 恒山 川大黄 炒 甘草 炙 麝香 細研各 半兩 右為末入麝香令匀煉蜜丸如梧桐子大毎臨發前 以煖水下二丸三歳已下即服一丸 朱氏四聖散 治小兒患瘧疾才發十數次不可妄用 截藥乃因諸毒入於脾胃生冷傷於中脘或先寒後 熱或先熱後寒或一日或兩日寒則肢體顫掉熱則 滿身如火頭疼惡心煩渇引飲口苦咽乾背脊酸疼 胷膈停痰腹鳴腹痛裏急後重欲作痢疾隂陽不分 宜服此藥消導暑氣表觧隂陽化痰涎除寒熱服之 累效乃撫州蕭世榮刻印施傳之方 生料五苓散 不換金正氣散 小柴胡湯 加桂 枝 飬胃湯 右合和大小加減薑棗煎空心熱服滓再忌生冷毒 物及飢飽勞役風寒露雨 松蘿散 治小兒瘧胷膈間痰涎發歇寒熱宜服 松蘿 三 分 恒山 一 兩 甘草 三分 炙 右為散毎服一錢水一小盞煎至五分去滓温服量 大小以意加減以吐為度不吐再服 恒山丸 治小兒瘧疾 恒山 一兩 末 白蠟 半 兩 雞子 一 枚 右敲雞子去黄用清與恒山末拌和令勻於瓷椀中 鎔蠟都拌和以綿幕椀口坐甑中蒸三遍取出丸如 麻子大毎服以粥飲下五丸當吐即瘥量大小加減 温服 黄丹丸 治小兒瘧疾發歇寒熱體顫 黄丹 半兩 炒 恒山末 半 兩 虎睛 一雙酒 炙黄 右同研煉蜜丸如桐子大毎未發前温水下二丸五 歳已下可服一丸 烏梅湯 治小兒瘧發作不定多煩心躁 烏梅肉 炒 常山 各半 兩 甘草 炙三 分 右粗搗篩毎服一錢水一盞入竹葉五片小麥三十 粒同煎四分去滓温服量大小加減不拘時候 恒山湯 治小兒温瘧 恒山 一兩 切 小麥 二 合 淡竹葉 一升 切 右以水一升半煮取五合三日至五日兒一合為三 服八日至十日兒一合半為三服十六日至二十日 兒二合為三服四十日至六十日兒六合為三服六 十日至百日兒一服二合半百日至二百日兒一服 三合 牛黄丸 治小兒瘧疾煩熱 牛黄 杏仁 湯浸去皮尖麩 炒黄各一分 右同研如膏煉蜜丸如麻子大毎服以温水下三丸 日三服量大小加減 大蒜丸 治小兒瘧疾必效 獨顆蒜 一枚 去心 巴豆 一枚去 皮心 右取巴豆内蒜中用濕紙裹煨令熟搗如膏如麻子 大毎服以醋湯下一丸以吐利為度量大小加減五 月五日修合更佳 南斗散 當山 白芷 南星 生用各 等分 右㕮咀毎服二錢酒半盞煎至一半去滓發日五更 服 又方 上等臘茶 硫黄 别研 末 右各頓一處寒多倍硫黄熱多倍蠟茶發日五更米 飲調一錢或引飲宜服五苓散 治小兒瘧 取牝驢皮覆患瘧人良 蛇蛻散 治小兒諸瘧久不瘥 一名㯮 聖散 用蛇蛻皮燒灰研細毎服半錢或一錢冷水調下未 發前服之量大小加減 又方 用鹿角鎊一兩粗搗篩毎服一錢未發時水半盞煎 至三分去滓温服更量大小加減一方以乳調服 治小兒温瘧 燒鼈甲灰以酒服一錢至發時服三並以火灸身 又方 燒雞肶胵中黄皮為末和乳與服男雄女雌 風瘧 因感風而得惡風自汗煩躁頭疼轉而為瘧風陽氣也 故先熱後寒可與觧散風邪宜川芎白芷青皮紫蘇之 類細辛檳榔佐之温瘧先熱後寒此乃傷寒壊病與風 瘧大略相同熱多寒少小柴胡湯熱少寒多小柴胡湯 加桂 小柴胡湯倍加人參地骨皮温瘧加桂 寒瘧 自感寒而得無汗惡寒攣痛面慘轉而為瘧寒陰也先 寒後熱可與發散寒邪 右局方五積散或飬胃湯加桂良薑白薑草菓之類 甚者薑附湯理中湯飬胃湯寒瘧加桂生薑烏梅煎 服 張氏草菓飲 治寒多熱少手足逆冷遍身浮腫腹肚 疼痛 厚朴 薑汁 炒 青皮 去 白 草菓 藿香 甘草 炙 丁香皮 神麴 炒 良薑 半夏麴 各等 分 右㕮咀毎服二錢水大半盞薑三片棗一枚煎至二 分去滓空心服一方加檳榔紫蘇 生熟飲 治脾寒發瘧及寒多熱少久病胃衰 草菓 二 枚 肉豆䓻 二枚各一 生一煨 生薑 二塊一 生一煨 厚朴 二片 一片 生一片薑 製紙包煨 甘草 二寸一 生一炙 右棗二箇烏梅一箇煎空心服一方不用棗烏梅散 分二劑煎八分發日五更連進 七棗湯 治乆瘧寒瘧 用大川烏一箇火炮鹽水浸七次去皮作二服薑七 片棗七枚葱三寸水煎先喫棗後服藥一方用小附 子一枚如前製服烏附皆能温脾如寒多用附子夾 風用川烏 暑瘧 一名 瘴瘧 暑勝熱多得之陰氣獨虧陽氣獨發但熱不寒裏實不 泄煩渇且嘔肌肉消鑠宜小柴胡湯香薷散五苓散嘔 者縮脾飲下消暑丸熱多躁盛少與竹葉湯加常山柴 胡 香薷飲 治暑瘧 香薷 四 兩 厚朴 製 稨豆 薑製各 二兩 右剉烏梅煎臨熟入薑汁温服或五苓散去桂加羌 活一方燈心車前子同煎 又方 治夏月寒暑飲水過多停冷於脾至秋成瘧 用青州白丸子金液丹各三十丸臘茶清下小兒研 末熱多臘茶清調寒多用米飲調亦治吐瀉後成慢 驚 又方 大人小兒皆可服 用巴豆去殻大蒜筯頭扎一竅入巴豆一粒大者入 二粒濕紙裹煨令熟取出巴豆不用將大蒜去外一 重皮了細研大蒜五箇入辰砂末一錢宿蒸餅丸如 梧桐子大端午日製若十歳已下如麻子大當發日 空心井水下一丸忌生冷油膩三日合時忌猫犬婦 人見 濕瘧 由冐襲雨濕汗出澡浴得之身體痛重肢節煩疼嘔逆 脹滿宜五苓散除濕湯加蒼术茯苓或术附湯加官桂 茯苓最騐 食瘧 一名 胃瘧 飲水無節飢飽所傷食啖生冷醎酸肥膩中脘生痰皆 為食瘧其狀苦飢而不能食食則中滿吐逆腹疼冝青 皮陳皮草菓半夏縮砂白豆䓻下巴豆取積或四獸飲 下紅丸子 四獸湯 治食瘧諸瘧和胃消痰 半夏 薑 製 人參 茯苓 白术 橘紅 草菓 生 薑 烏梅 大棗 各等 分 甘草 炙減 半 右㕮咀以鹽少許淹食頃濕紙厚包慢火煨香熟毎 服四錢煎發前併二三服小兒量與水煎温服楊氏 曰治食瘧食積用此或二陳湯下紅丸子 蕩脾丸 治化痰消積進食駐顔及治氣喘疳積 杏仁 一兩去皮尖用 蚌粉炒令黄色 半夏 一兩生薑自然汁 浸一宿次日焙 巴豆 五粒去殻并心 膜以皮紙出油 右為末用大好北棗七枚入燈心蒸去皮核取肉為 丸毎服五丸常服燈心棗子煎湯下注顔檳榔煎湯 下消宿食陳米湯空心臨卧服化痰烏梅湯下治瘧 蒜湯或薤水下治痞癖大效 瘴瘧 受嵐嶂溪峒蒸毒之氣如嶺南苦炎燥濕不常人多瘴 瘧其狀血乗上焦病欲来時令人迷困甚則𤼵躁狂妄亦 有啞不能言者由敗血瘀心毒痰聚脾坡仙指為脾胃 實熱所致又有甚於暑瘧治法宜凉膈疎利大腸宜小 柴胡湯加大黄及木香丸觀音丸 仁齊曰如前數證 經久不瘥真氣已耗邪氣猶存有所謂勞瘧瘧母焉 觀音丸 取下暑毒瘴毒 半夏 生 烏梅肉 母丁香 巴豆 不去油毎件 各十枚晒 右為末薑麫糊丸如麻子大上下以厚紙盖貼有油 即換紙毎服五丸臨卧冷水下此方舟人於海角遇 白衣人授之 楊氏地龍飲 治瘴瘧諸瘧大熱煩躁 用生地龍三條研細入生薑汁生蜜調服 瘧母 乃彌年閱月經汗吐下榮衛虧損邪氣伏藏脇間結癥 癖其證未可直攻宜烏頭七棗湯以扶其裏俟内氣已 充宜瘧丹磨沉香下雄黄觧毒丸取下黒血如泥極臭 而愈 治法之外盖諸瘧皆有根在當隨輕重利導之 實者巴豆大黄又瘧家多蓄黄水常山能破癖下水也 消癖丸 治瘧母停水結癖腹脇堅痛忌服甘草 芫花 炒 硃砂 研 右等分蜜丸如小豆大棗湯下去癖須用芫花大㦸 去水之劑下後服飬胃湯 甘草湯 治小兒瘧癖實壯熱頭痛欲吐 甘草 炙 常山 各一 兩 右粗搗篩三四歳毎服半錢水半盞入竹葉十片同 煎三分去滓温服更量兒大小加減得吐即止 痰瘧 二陳湯 治痰瘧 陳皮 半夏 炮各 五兩 茯苓 三 兩 甘草 炙一 兩 右剉生薑烏梅煎服寒多加草菓楊氏熱多加前胡 青皮檳榔縮砂白豆䓻隨意増用 常山散 治小兒發瘧痰壅煩悶 川常山 半 兩 川大黄 半 兩 桂心 一 分 甘草 炙用 半分 烏梅肉 各 一 分 右剉細毎服一錢井水一小盞煎至半候冷未發前 與之一方無烏梅肉三四歳毎服半盞煎三分未發 前温服吐利效量大小加減 勞瘧 乃表裏俱虚真元未復疾雖暫止小勞復来法當調飬 血氣宜用川芎當歸官桂芍藥 牝瘧 由久受寒邪陽虚不能制隂所以寒多不熱氣虚而泄 宜用 柴胡薑桂湯 治牝瘧但寒或寒多熱少 柴胡 二 兩 桂 七 錢 天花粉 一 兩 白薑 炮一 兩 右剉用水煎服 熱瘧 争功散 治熱瘧多效 知母 貝母 柴胡 去 苗 常山 甘草 山梔子 檳榔 各五 錢 蟬蛻 十 箇 地骨皮 去骨 五錢 右剉散毎服五錢用桃栁枝各五寸煎未效用過路 葛藤五寸煎服 刪繁常山酒煎 療小兒瘧或自能飲或不能飲母含 藥與之 常山 二 兩 桂心 一 兩 甘草 半 兩 右三味切以酒一升煎取七合去滓分服取吐瘥 又方 治癉瘧但熱不寒 黄丹 右用黄丹煆過臨發蜜湯調下稍大能飲酒可用酒 調一方不煆用蜜水調一法專服小柴胡湯次服人 參前胡湯 廣濟療小兒瘧方 取驢軸下垢膩刮取和麫作燒餅與喫以瘥止 草菓飲 治痰瘧寒熱往来脾胃虚弱 草菓 陳皮 知母 三稜 良薑 烏梅 莪 术 蘇葉 人參 川芎 白芷 甘草 右為末加薑同煎如脾胃虚弱用平胃散加草菓烏 梅煎服 人參退熱散 治瘧疾寒熱胷膈多痰破結先用丁香 脾積丸 下痰去積莫遲遲烏梅草菓與陳皮消熱可用青皮 代寒熱人參知母宜莪术白芷并甘草川芎蘇葉倍 加之十味和同成㕮咀何憂久瘧向安遲 六和湯 治瘧疾寒多熱少食積疳熱 陳皮 一兩 去白 青皮 去 白 柴胡 净香附 蘇葉 各三 兩 甘 草 一兩 半 右㕮咀白水煎服 神效截藥方 川常山 末 飛羅麫 右等分和勻用好酒調九蒸九晒𢷬丸如菉豆大毎 服二三十丸臨發日五更桃栁湯下 生料平胃散 治瘧疾後脾胃虚弱顔色憔悴不進飲 食面目浮腫並皆治之 蒼术 陳皮 厚朴 草菓 半夏 白芷 烏 梅 藿香 前胡 草豆䓻 甘草 右㕮咀毎服一錢薑棗煎服 正氣散 治瘧疾後脾胃虚弱手足浮腫 陳皮 厚朴 蒼术 檳榔 肉豆䓻 大腹皮 麥芽 香附子 草豆䓻 秦芁 甘草 右㕮咀薑一錢蘇葉煎喫 草菓建中湯 治諸瘧争勝人多用之 人參 草菓 桂 各半 兩 白芍藥 一 兩 甘草 三 分 右為散大銚水煎日進多服神效 全嬰驅瘧飲 治一切瘧 紫蘇 白芷 檳榔 各半 兩 草菓 净 製半夏 各一 兩 陳 皮 甘草 白茯苓 前胡 各半 兩 右㕮咀薑棗烏梅煎甚效 治小兒温瘧身積熱不觧 以菖蒲作湯浴之 渇疾 附論 夫渇者有大渇熱渇疳渇三者大同小異大渇起於吐 瀉之後脾胃因虚而生邪熱脾受邪熱涎液内涸唇乾 舌燥故成大渇也熱渇起於血氣盛實臟腑生熱或冐 暑毒因熱臟燥津液不生唇焦舌乾故成熱渇也巢氏 云熱渇而飲不止小便澁者則成癖疳渇者起於腎與 膀胱好食肥膩恣食甘酸骨熱溢汗黄瘦腹脹口臭唇 乾故成疳渇飲水多小便無度其病久則多癰疽或變 腫病其證内熱則小便利小便利則津液竭津液竭則 經絡澁經絡澁則榮衛不行榮衛不行則血氣流溢故 成疽也其渇久則脾土虚脾土虚則腎水盛腎水盛則 水反尅土致脾生風濕脾既風濕則生虚熱濕熱相搏 發於皮膚遍身腫滿也 小兒渇證唇紅如丹三五分 者即發三五分渇若七分紅者即七八分作渇其有發 渇唇紅焦黑者即久渇虚甚疾加傳極證候危篤故也 凡小兒有疳渇引飲不歇心肺虚熱唇焦舌裂有瀉渇 者肌體羸弱神困力乏有利渇者虚熱積臟眉皺肚痛 有傷寒候發渇者有痞癖虚煩引飲不歇俱因三焦不 順五臟藴熱煩躁昏悸神情不樂 方 止渇湯 人參 甘草 麥門冬 去 心 茯苓 去 皮 桔梗 天花粉 乾葛 澤瀉 乾木𤓰 百藥煎 猪苓 各等 分 縮砂仁 倍 加 右用薑棗煎服 黄連散 治小兒心肺積熱渇不止咽喉乾痛 黄連 去 鬚 射干 川升麻 赤茯苓 麥門冬 去心 焙 元參 甘草 炙 桑白皮 黄芩 已上各 半兩 右為散毎服一錢水一小盞入青竹葉七片煎至五 分去滓入蜜半合更煎一兩沸放温時時與兒呷之 白术散 治小兒吐瀉失亡津液身凉煩渇不食困倦 少力多服尤妙滋飬津液助氣補虚亦治虚熱 白术 一 兩 人參 白茯苓 白稨豆 山藥 甘草 炙 粉葛 糯米 各半 兩 右為末三歳半錢水半盞煎三分服 人參麥門冬散 治發熱煩渇 麥門冬 去心 一兩 人參 去 蘆 甘草 炙 陳皮 白术 厚朴 薑製各 半兩 右㕮咀毎服二錢水一盞煎六分温服不拘時 枇杷葉散 治小兒氣壅煩熱不止少欲乳食 枇杷葉 拭去毛 炙黄 葛根 胡黄連 甘草 炙 元參 各 一 分 麥門冬 半兩去 心焙 右為散毎服一錢水一小盞生薑少許煎至五分去 滓入蜜半兩更煎一兩沸放温時時與兒呷之 麥門冬散 治小兒心肺熱壅悶煩渇不止 麥門冬 去心 焙 梔子仁 犀角屑 知母 甘草 炙 黄芩 各半 兩 右為散毎服一錢以水一小盞入竹葉七片煎至五 分去滓不計時候量大小以意加減温服 蘆根散 治小兒壯熱渇不止 蘆根 人參 去 蘆 黄耆 知母 麥門冬 去心 焙 甘草 炙已上 各半兩 右搗為散毎服一錢以水一小盞入竹葉七片粟米 一百粒煎至五分去滓不計時候温服量大小以意 加減 龍粉丸 治小兒疳熱煩渇 草龍膽 定粉 炒 黄連 烏梅肉 各等 分 右為末煉蜜丸如小豆大三歳三十丸烏梅湯下 煎銀飲子 治小兒熱渇不止 銀 五 兩 石膏 二 兩 寒水石 蠶蛹蠒 各二 兩 右以水三升入銀石三味煎至一升去銀石次下蛹 蠒更煎至七合去滓毎服半合不計時候温服量大 小以意加減 根散 治小兒熱渇不止煩悶 根 三 分 黄芩 知母 各半 兩 右為散毎服一錢水一小盞入小麥粟米各一百粒 煎至五分去滓不計時候温服大小以意加減 又方 根 三 分 黄芩 半 兩 小麥 半 合 右都剉以水二盞煎至一盞去滓不計時候量大小 加減温服 又方 生葛汁 竹瀝 各二 合 右藥汁相和令勻不計時候服半合大小加減 膩粉散 治小兒熱渇不止 膩粉 一 分 皂莢 一枚不蚛可長七八寸者 去黒皮塗酥炙令香熟 右將皂莢搗羅為末入膩粉同研令勻不計時候温 水調下一字量大小以意加減 石蓮散 治小兒熱渇久不止 石蓮心 二十枚 炒黄 浮萍 一 分 右藥都以水一中盞入生薑少許煎至六分去滓毎 服半合徐徐服之量大小以意加減 藕漿散 治小兒大渇不止飲水無度煩渇不食并瘡 豆燥渇心躁 粉霜 一 兩 黄丹 半 錢 右為末二歳一字用藕汁調下大渇一服立效 治小兒熱渇久不止 用葛根半兩細研以水一中盞煎至六分去滓不計 時候分減温服 楊氏備急方 取熟桑椹任意食用生蘿蔔汁和生蜜飲之 魚涎散 治小兒多渇飲水不休心躁 用𤓰蔞根為末取鮎魚身上涎搜作餅子日乾或用 蛤粉搜之尤妙三歳半大錢候兒大渇時用井桶口 索頭泡湯調下立定或用田螺浸水一夕調下一方 用淡竹去節中間着火自然竹瀝出也一味飲之治 渇甚驗亦治瘡豆煩渇身熱多躁竹瀝磨犀角汁飲 之 龍涎散 治小兒大渇不止亡失津液 取湯瓶中澗或古浴鑊中銹澗為末三歳半錢井桶 索頭泡湯調下食前遇大渇服立效 一方瓦花是 古屋上瓦生青花為末依前湯調下 一方青魚魫 為末蜒蚰浸水調並有效千金云取七家井索近桶 口結燒灰井花水調下不過三劑竹根煎汁亦治渇 疾 治小兒三焦虚煩作渇引飲不歇 用三黄丸加朴硝少許重作小丸子煎麥門冬湯下 治小兒傷寒候發渇唇口焦乾強燥盛者 用竹葉石膏湯主之 治小兒痞癖作渇不止 用艾灰餅子主之 治小兒熱瀉作渇 用五苓散加乾葛主之煩熱香薷飲加黄連治之小便 澁閉不通煎車前湯主之用車前末甘草炙二味煎 湯 治小兒疳渇 用蚋子麝香丸主之 盗汗 附論 夫汗者血之異名陽主氣氣為衛陰主血血為榮人之 一身負陰抱陽平則寜偏則病陰虚陽必凑故發熱汗 出如水熱而湧陽虚隂必乗故發厥汗出如水溢而 流汗者表虚而津液為之發泄也人以衛氣固其表所 以温肌肉充皮膚肥腠理 明理論曰津液腠泄之所 為腠文理縫㑹之中為理 司 開闔衛氣一虚則肌肉不温皮膚不充腠理不肥開闔 失守也明理曰自汗者謂不因發散或昬睡自然而出 盗汗者睡困則出醒則復收頭汗者邪摶諸陽津液上 腠出頭上手足汗出胃主四肢陽明之証也無汗者寒 中榮則無汗謂腠理閉也楊氏曰治法表虚者與之黄 耆官桂之劑邪氣相干與之㣲㣲解散之劑至若風暑 濕之邪為自汗之証傷寒在表無汗若陰病水飲及亡 陽亦皆無汗治各有條若熱病脉躁盛與麻黄湯數劑 不得汗者此陽亢也不治設或小便不利如内外闗格 頭汗則為陽脫及濕家誤下額汗而喘或小便不利大 便自利亦為陽脫或汗出而至髪潤或汗出如珠如油 凝而不流汗出如水他病如之皆不可救喜汗厚衣卧 而額汗出止汗散主之盗汗睡而自汗出肌肉虚也止 汗散主之遍身汗香苽丸主之六陽虚汗上至頭下至 項不過至腦不須治之 張氏三子病汗大者遍身次者 上至項下至胷小者但額有汗 衆醫以麥煎散治不愈錢氏曰大者與香苽丸 次者與益脾散小者與石膏湯各五日而愈 盗汗者 心之液也小兒血氣嫩弱膚腠未宻若厚衣温暖薫蒸 臟腑臟腑生熱熱摶於心心為邪所勝故液不能内臟 腑薫出肌肉則為盗汗也又或傷於冷傷於熱冷熱交 争陰陽不順津液洩越亦睡中汗自出其間有虚實之 証虚者為諸病後或大汗後血氣尚弱液溢自汗實者 或潮熱或寒熱發過之後身凉自汗二者日久令黄瘦 失治則變為骨蒸疳勞也 方 柴胡秦芁湯 治小兒盗汗 柴胡 去 苗 秦芁 去 苗 常山 貝母 去 心 甘草 炙 烏梅肉 焙 乾 山梔子仁 鼈甲 去裙襴 醋炙 黄芩 去黒心 各一兩 生薑 切 大 黄 炒各 半兩 桃枝 剉 栁枝 剉 葱白 切 薤白 切各 一握 糯米 半 合 右粗搗篩毎服一錢水半盞酒二分同煎至四分去 滓温服早晨日午臨卧各一五歳以下分作二服二 歳以下分作三服 柴胡煎丸 治小兒骨蒸肌瘦盗汗 鼈甲 九肋者一枚 去裙襴醋炙 柴胡 去苗 二兩 甘草 炙 當歸 切 焙 杏仁 湯浸去皮 尖雙仁研 桔梗 炒各 一兩 胡黄連 一 分 地骨皮 赤芍藥 各一 兩 木香 半 兩 黄連 一分 去鬚 桂 去粗皮 半兩 人參 一 兩 麝香 少 許 研 酥 蜜 各三 兩 右除酥蜜外搗研為末用青蒿一觔剉小便五升好 酒一升熬蒿至二升去蒿入酥蜜再熬成煎候冷入 藥末和丸如菉豆大毎服十丸米飲下日二服如秋 冬合時更入桃栁心各七枚宜與後方柴胡人參湯 相間服之 柴胡人參湯 治小兒骨熱盗汗肌瘦減食 柴胡 去 苗 人參 白茯苓 去黒 皮 當歸 桔梗 青橘 皮 去 白 芍藥 芎藭 麥門冬 去 心 白术 升麻 桑 根白皮 甘草 各一 兩 右並生剉如麻豆大毎二錢水一盞煎至六分去滓 分温二服食後臨卧與前鼈甲柴胡前丸相間服速 效 香苽丸 治小兒疳黄盗汗骨蒸潮熱腹大肌瘦 胡黄連 大黄𤓰 黄色者 一箇 柴胡 川大黄 濕紙裹 煨至底 焦 鼈甲 醋炙 黄 黄柏 去粗 皮 黄連 蘆㑹 青橘皮 各 等 分 右除黄𤓰外同為細末將黄𤓰割去頭項入諸藥至 滿却盖口用杖子挿定慢火内煨熟將黄𤓰及藥同 用麫糊丸如菉豆大毎服三二丸食後冷漿水或新 水下大者五七丸至十丸一方加木香麝香少許米 湯下 麥煎散 治小兒榮衛不調夜多盗汗四肢倦怠消瘦 面黄 鼈甲 一兩酒醋炙三五十 次取净好醋再炙黄 柴胡 去 苗 𤣥參 秦芁 各 一 兩 乾漆 炒 白茯苓 人參 乾葛 大川烏 炮去 皮各 半 兩 右為末三歳半錢水半盞小麥三七粒煎三分 黄耆散 治小兒體熱盗汗心煩不欲乳食 黄耆 硃砂 各半兩細 研水飛 龍腦 一錢 細研 人參 去 蘆 川升麻 川大黄 㣲 炒 甘草 炙 天竺黄 牡蠣粉 已上各 一分 右為散不計時候煎竹葉湯調下半錢量兒大小加 減服之 龍骨散 治小兒夜常有盗汗黄瘦 白龍骨 牡蠣粉 黄耆 人參 去 蘆 麻黄根 熟 地黄 甘草 炙各 半兩 麥門冬 一兩去 心焙 右為散毎服一錢以水一小盞煎至五分去滓不計 時候量兒大小以意加減 犀角散 治小兒盗汗肌瘦 犀角 鼈甲 酥 炙 柴胡 各半 兩 知母 半 兩 地骨皮 胡黄 連 各一 兩 大黄 桃仁 各半 兩 右㕮咀毎服三歳兒一錢水半盞煎至三分去滓温 服不拘時候大小以意加減 猪肚丸 治小兒骨蒸盗汗乳食減少 鼈甲 去裙襴 醋炙 柴胡 去 苗 木香 生乾地黄 焙各 一兩 青蒿 去 莖 黄連 去鬚炒 二兩 青橘皮 去白焙 半兩 右為末用一枚嫰小猪肚净洗入藥末在内繫定蒸 令極爛研和藥末丸如菉豆大毎服十丸温水下食 前日午臨卧日三服大小加減 地骨皮湯 治小兒骨蒸壯熱肌肉減瘦多困少力夜 多盗汗 地骨皮 秦芁 去苗 土 柴胡 去 苗 枳殻 去穰 麩炒 知母 焙 當 歸 切 焙 鼈甲 去裙襴 醋炙 右粗搗篩毎服一錢以水八分入桃栁心各五枚薑 二片烏梅半枚同煎至四分去滓温服空心臨卧各 一五歳以下分作二服 黄耆散 治小兒榮衛不和肌瘦盗汗骨熱多渇不思 乳食腹滿洩瀉氣虚少力 沉香 黄耆 炙 人參 當歸 赤芍藥 各一 兩 木香 桂心 各半 兩 右㕮咀毎服一錢生薑三片棗子半箇水半盞煎三 分去滓温服 香甲丸 一名沉香 鼈甲丹 治小兒潮熱盗汗消瘦靣黄煩渇不 食 沉香 龍膽草 鼈甲 童子小便 浸一宿炙 當歸 黄耆 蜜 炙 各一 兩 大黄 炒 黄連 各半 兩 右為末麵糊丸如小豆大毎服三十丸米飲送下一 方用蜜和丸麥門冬去心煎湯送下大小加減 麻黄根散 治小兒盗汗不止咽喉多乾心神煩熱 麻黄根 敗蒲灰 麥門冬 去心 焙 黄耆 龍骨 甘草 炙已上 各半兩 右為散毎服一錢水一小盞煎至五分不計時候量 大小以意加減 犀角散 治小兒盗汗體熱咽乾 犀角屑 茯神 麥門冬 去心 焙 黄耆 人參 去蘆 各半 兩 甘草 炙一 分 右為散毎服一錢以水一小盞煎至五分去滓不計 時候温服量兒大小加減 青蒿煎丸 治小兒盗汗肌熱 青蒿 切一 觔 甘草 炙為 末 杏仁 湯浸去皮尖雙 仁炒研各一兩 柴胡 去 苗 為末各 一兩 白蜜 二 分 鼈甲 去裙襴醋炙 為末一兩半 右用童子小便五升先煎青蒿取一升去滓更煎令 如稀餳入酥少許及諸藥末等熬成煎丸如菉豆大 毎服十五丸至二十丸空心熟水下量兒大小加減 粉汗散 治小兒睡中遍身盗汗 牡蠣 煆二 兩 麻黄根 炒 赤石脂 糯米 各一 兩 龍腦 一 錢 麝香 少 許 右為末用生綿絹包藥擈有盗汗出處一方無麝香 麻黄散 治小兒盗汗日久口乾煩渇消瘦少力 人參 茯苓 黄耆 蜜 炙 龍骨 牡蠣 煆 麻黄根 右等分為末三歳一錢水半盞生薑棗子煎三分服 麻黄根散 治小兒盗汗 麻黄根 雷丸 牡蠣 煆各一 兩半 甘草 炙一 兩 乾薑 炮 半 兩 梁米 一半 升 右六味搗羅為散以粉兒身及頭甚驗 升麻湯 治小兒肌熱盗汗日漸消瘦不食多渇 升麻 綿黄耆 蜜 炙 人參 各一 兩 熟乾地黄 天竺黄 牡蠣 各半兩 煆研 右件通拌勻為末毎服半錢至一錢煎竹葉湯調下 一方竹葉少許水煎服 犀角湯 治小兒盗汗睡中驚啼體熱瘦瘁此由心臟 熱所致 犀角屑 三 分 茯神 去木 一兩 麥門冬 去心焙 一兩半 白术 一 分 甘草 炙半 兩 右粗搗篩毎二錢以水一小盞煎至五分去滓分温 二服食後臨卧服之量大小加減一方有龍齒一兩 鼈甲丸 一名蓯 蓉丹 治小兒久病盗汗血少氣虚靣色萎黄 骨蒸煩渇日漸消瘦情意不恱 鼈甲 醋 炙 肉蓯蓉 酒浸一宿炙 乾各一兩 當歸 黄耆 蜜 炙 何首 烏 各半 兩 右為末煉蜜丸如小豆大三歳三十丸米湯下食前 服 粉汗散 治小兒睡中遍身盗汗 黄連 生 牡蠣 煆 貝母 各七 錢 糯米 三兩一 作粉 右為細末用生綿絹包藥撲有盗汗處 牡蠣散 一名黄 香散 治小兒盗汗汗者血也血虚亦能自汗 又治小兒病後暴虚津液不固體常自汗夜卧愈甚 久而不止羸瘠枯瘦短氣煩倦亦治虚熱盗汗或因 病後血少虚弱消瘦潮熱煩渇腠理不宻盗汗不止 牡蠣 煅二 兩 黄耆 乾地黄 生 麻黄根 各一 兩 右㕮咀毎服一錢水半盞小麥二十粒煎三分去滓 温熱服無時一方無麻黄根 牡蠣散 治小兒汗者血虚亦能自汗作熱 蒼术 米泔浸一宿去 黒皮炒一兩 白术 半 兩 防風 去蘆 一兩 龍膽 一 兩 右為末毎服一錢米飲調下 金苽丸 治小兒肌熱盗汗瘦弱飲食不進常服退肌 熱肥孩兒大有神效 黄連 黄蘗 青皮 甘草 各半 兩 右為細末入麝香半錢取獖猪膽和藥在膽内用漿 水煮十餘沸取出東房山頭掛一夜第二日丸如菉 豆大毎服十丸加至二十丸温米飲下不拘時候 衛生方 治疳熱肌瘦盗汗 地骨皮 洗四 兩 生乾地黄 三 兩 白芍藥 一 兩 甘草 炙半 兩 右㕮咀毎服二錢水一盞小麥三十粒煎至七分去 滓不拘時候 芎藭湯 治小兒心熱盗汗 芎藭 大黄 煨 羌活 去蘆 頭 甘草 炙各 一兩 右㕮咀毎二錢水一中盞入薄荷數葉同煎至六分 去滓分温二服量大小加減 治小兒盗汗不止宜用粉身 麻黄根 雷丸 各二 兩 乾薑 一 兩 梁米 二 兩 右為末日三四度以粉其身汗即自止 治盗汗外腎濕 人參 一 錢 苦參 麻黄根 各三 錢 右為末蜜丸梧桐子大炒麥麩煎湯下二十丸 治睡中汗出 酸棗仁 人參 茯苓 各等 分 右為細末半盞米飲下 團參湯 治盗汗取歛心血 人參 一 兩 黄耆 三 兩 甘草 半 兩 右等分㕮咀薑三片加麥麩煎服 又方 治證同前 羅參 白术 白茯苓 黄耆 當歸 甘草 右㕮咀各等分薑三片加麥麩煎服 二物茯苓粉散 治小兒頭汗兼治盗汗不止宜用粉 身 茯苓 牡蠣 各四 兩 右下篩以粉八兩各搗為散有熱輙取粉汗即自止 故扇散 治小兒盗汗 故扇 燒灰 一分 麻黄 取根節 三分 右羅為散毎服半錢乳食調下大小加減 丹砂散 治小兒肌熱盗汗 丹砂 研一 兩 白礬 熬乾枯 研二分 右再同研勻細毎服半錢薄荷自然汁調下 重湯丸 治小兒盗汗潮熱往来 胡黄連 柴胡 去苗 等分 右為末煉蜜丸如雞實毎服二丸至三丸銀器内用 酒少許化開入水五分重湯上煮十二三沸放温食 後服量兒大小加減 治自汗方 白术 一 分 小麥 一 撮 右用同煮去麥用白术為末煎黄耆湯服之以愈為 度 止汗散 治小兒喜汗厚衣睡而額上汗出及遍身自 汗肌肉虚也 右用故蒲扇燒灰如無扇只將故蒲燒灰細服三錢 温酒調下無時 麥麩散 治小兒盗汗不止日漸消瘦 右用麩皮炒黄為末三歳半錢煎猪脊髓湯調下 治盗汗 右用鬱金為末水調塗兩乳下 又方 用白术剉碎用水濃煎時時與飲以知為度 治盗汗不止 用防風為末浮麥煎湯調服而愈 又方 用麻黄根節甘草節二味粗末水煎服 虎杖散 治實熱盜汗 用虎杖剉水煎服量多少與之無時一方為末三歳 半錢水半盞煎服 香粉散 治盜汗不止 藳本 牡蠣粉 川芎 白芷 蚌粉 麻黄根 各等 分 右為末週身傅之 建中湯減桂加人參 傅氏活 嬰方 治盗汗補虚和隂陽治傷 寒自汗 黄耆 一 兩 白芍藥 三 兩 人參 半 兩 熟地黄 甘草 炙各 半兩 右㕮咀毎服二錢大麥同煎服之 又方 治小兒虚汗心驚恍惚而汗頻流體熱心煩 硃砂 黄耆 人參 升麻 天竺黄 牡蠣粉 龍膽草 甘草 右為末毎服半錢淡竹葉煎湯調下 牡蠣散 治小兒盗汗不止宜用粉身 牡蠣粉 麻黄根 赤石脂 各一 兩 右藥搗細羅為散入米粉二合拌令勻毎日及夜間 常撲之 普濟方卷三百九十
欽定四庫全書 普濟方卷三百九十一 明 周王朱橚 撰 嬰孩癖積脹滿門 總論 夫腹脹由皮脾胃虚氣攻作也實者悶亂喘滿可下之 用紫霜丸白餅子不喘者虚也不可下若悞下致脾虚 氣上附肺與脾子母皆虚肺主目胞腮之類脾主四肢 母氣虚甚即目胞腮腫也色黄者屬脾也治之用塌氣 丸漸消之未愈漸加丸數不可以丁香木香橘皮豆䓻 大温散藥治之何以然脾虚氣未出腹脹而不喘可以 以散藥治之使上下分消其氣則愈也若虚氣已出附 肺而行即脾胃内弱毎生虚氣入於四肢面目矣小兒 易為虚實脾虚不受寒温服寒則生冷服温則生熱當 識此勿悞也胃久虚熱多生疸病或引飲不止脾虚不 能勝腎隨肺之氣上行於四肢若水壯腎氣浸浮於肺 則大喘也此當服塌氣丸病愈後面未紅者虚衰未復 故也 治腹脹者譬如行兵戰於林㓂未出林以兵攻 之必可獲㓂若出林不可急攻攻必有失當以意漸收 之即順也治虚腹脹先服塌氣丸不愈腹中有食積結 糞小便黄時㣲喘脉壯而實時飲水能食者可下之盖 脾初虚而復結有積所治宜先補脾後下之下後又補 脾即愈也補肺虚喘 腹中有癖不食但飲乳是也當 用白餅子下之 小兒病癖由乳食不消伏在腹中乍 凉乍熱飲水或喘嗽與潮熱時發故飲水過多則當滌 脾胃不能傳化水穀其脉沉細益不食脾胃虚衰四脉 不舉諸邪遂生羸痩而成疳矣 曹宣得子三嵗面黄時 發寒熱不食而飲水及 乳不止衆以為潮熱用牛黄丸麝香丸不愈及以止渇 乾葛散服之反壯錢氏當下白餅子主之後補脾乃以 省積丸磨之此乃癖也後果愈何以故不食但飲水者 食伏冷脘内不能消致令發寒熱服止渇藥吐者藥衝 脾所也下 之即愈 食癖者其狀在右脇時復來衝心多驚恐 是也宜服進食丸化之 乳癖者其形在心時或上下 疼痛啼呌時作壯熱此不可取宜用消乳丸 疳癖者 其狀在右脇下生如木梳子大致令肌肉不生漸成羸 痩或作潮熱及肚大宜取之仍服進食丸 痟癖者其 狀或在左右脇間致令啼呌亦須取之 驚癖者其狀 在心頭不動常要驚啼此因小年驚積成塊涎裹成癖 伏之於心此病須要礞砂藥方可取之大抵癖病宜服 三 蓬荗橘皮巴豆硇砂縮砂烏梅等藥漸磨化不可 急取 腹脹之狀膨脝䐜脹 素問云濁氣 上則生䐜脹 如皷之有聲 心腹脹滿但名 為食不入鼔腹 榮衛隔塞鳴息喘粗皆由冷氣所作 實 鑑 云凡冷結在 脾因兹腹脹 壅滯於脾内不通而外不散痞凝於胃上 不降而下不升或乳食過度致傷脾胃胃氣弱則臟腑 弱令腹有飽脹二證亦有半虚半實證虚者腹脹不喘 洩㵼不食實者朝寛暮急悶亂喘粗半虚半實者喘滿 洩㵼或腹脹不喘小便如常皆半虚半實也 虚者皆 益黄散次塌氣丸導氣丸再益黄散補次妙丸子下再 白术散若心腹脹滿大便秘澁煎宣風散送下妙丸子 半虚半實者益黄補次妙丸子下再益黄散若腹脹不 喘大便如常塌氣丸導氣丸漸漸消之有一等腹脹滿 肚大青筋四肢痩劣謂之疳蠱此病多死 癥 音真又 音呈 傷食得之痛刺脇肋心胸煩悶飲食不下吐逆心忪不 醫治漸成癥結又曰食結 瘕 音賈又 音加 傷血得之心膈 鬱悶痛引少腹時或攻築上搶心胸雖不阻食肌肉不 生久而不治漸成瘕結又曰血結 痞 音甫又音 匕又音婢 傷氣 得之心腹膨脹肚大脇滿痛刺往来主左肋面黄肌痩 倦怠無力久而不治漸成痞塊又曰氣塊 癖 音 僻 傷積 得之其證如腸澼之疾便利無度滑不成糞似痢非痢 似䖝在腹肚乾痛上築心胸滿悶久而不治頑結不散 腸結成塊有類痞狀 以上四證皆作寒熱有如瘧候 一般悉由傷及五臟惟痞癖左脇肋塊其氣結聚男女 皆在左肋四證大同小異凡治寒熱先以梨漿飲進三 服退其寒熱寒熱已消去三五日後方可與服磨痞丸 即日日頻頻與服癥瘕之疾只與三稜丸下去積毒以 通為度 凡疳氣脹疳極脹氣積脹小兒患疳證候皆 由虚所傳積乃為母既積已作虚氣傳授遂成疳疾其 名數種皆漸所致不可更與通利尤加重候即宜和益 消疳調氣治之先與服神功保童丸以至泄氣為快既 泄虚氣即散不傷其氣攻效至良應患疳疾便利無故 大有功效 鎻肚脹急此一證候兒在胞胎中無只由 初生七日内有患觸受而成急如水火其作延久漸見 加重以致肚青筋撮口不乳其候甚者名脹急其兒感 觸邪氣入腹衝心不能自化遂變風候及至成風不可 更投疳藥雖然鎻肚撮口不乳其色未變精神未耗者 速用下藥以通為度纔通便安宜服真珠天麻丸 人 纔生下男女有一證男在三五七女即二四六日竒偶 之有數隂陽之顯道者遂感客忤邪正相干亦令兒肚 𦂳青筋噤口不乳此由客情外来致襲其邪隂陽不順 胃觸其正 初生男女氣脉未定 精神未足総皆邪觸 上古醫家著述繁雜難 窮至要世俗雖有加文理無用灸 血氣發生豈因經客 若以艾炷即為虚設 既 受此厄越日移時母泣父啼痛心待斃 凡上膈脹中 脘脹食傷膨脹者膈與脘上下相承膨與脹輕重自别 脘受疾久則痞悶膈則病停鬱結是知膈隠胸膛脘臨 脾胃膈者猶隔也有如隔礙脘者管也通即流利二位 皆由食傷宿冷眠卧遇風停滯之氣不順於三焦怯弱 脉虚傳於五臓所謂脾不磨食胃不化食所以膨脹若 於膨脹之時不與消利遂致虚滿又於虚滿不為疎補 其氣即攻中脘不化即在上膈既在上膈為疾必作形 証傳即為重醫莫容易取愈食傷膨脹服三稜煎丸中 脘腹脹服王氏塌氣丸上膈鬱脹服大茱連丸 楊氏 曰小兒乳哺失調三焦闗膈以致水漿乳哺停滯脾胃 不能宣行冷氣結聚初則成積乆則血膜包水時時作 痛或為潮熱或生寒熱及瘧家多於中脘蓄積黄水日 乆結癖寒熱不已㓜㓜方曰由脾胃虚冷乳食積滯不能 尅化以致血膜頑疾裹積而成癖湯氏曰食癖乳癖疳 癖痞癖宜以甘遂芫花莪术三稜巴豆等取之惟驚於 取藥中加以南星半夏化痰之劑實者取而後補虚者 補而後取補脾則實脾散磨積則消積飲用巴豆去巴 豆或硇砂厚朴取積則紫霜丸神妙丸五積丸重者消 癖丸 痞者塞也結者實也熱氣藴於胸膈之間留飲 聚於腹脇之内於是榮衛不能流行臟腑不得宣通由 脹滿而至痞結勢使然耳此熱實之證也時或發為壯 熱甘遂散主之 原小兒癥瘕癖結候五臟不和三焦 不調有寒冷之氣客之則令乳哺不消化結聚成癥癖 也其狀按之不動有形攻起者癥也推之浮沉者瘕也 其弦急牢強或在左或在右者癖也由冷氣痰水食飲 結聚所成故云癥瘕癖結也 夫小兒寒温失調飲食 不化與臟氣相搏結聚不動名為癥也其食結在腹喜 寒四肢灑灑如瘧不能飲食常自隠隠而痛此則食癥 也 小兒瘕者腹中疼痛無常不定在一處者瘕也小兒 結癥成塊者為不慎滋味嘗喫滑膩肥腥羶𤓰菓胃口 不和結實難化癥痞於胸膈之間攻衝榮衛則嘔逆頻 頻喘粗眼澁更加頻渇或歸於下部則泄㵼頻倂兩脇 虚脹便只和脾胃或是疎㵼或則飲食不化漸次成癥 凡小兒生下有瘕癖氣有疳蟲攢心氣有胎驚疝氣 有抱心吊氣者瘕氣發時横来左右脇下築痛或吐逆 急下鮓湯圓通利後以勻氣散服之疳蟲攢心氣者其 後伏面去蟲藥如渇水未住便下塌氣丸夾黄連飲子 服之胎驚疝氣者生下多夜啼或吊上腎乃以寛氣藥 參苓散治之又用葱涎膏貼外腎醒後汗出如渇水無 時乃以槐角丸又寛氣藥調理二三日亦已通利與勻 氣散生下未週嵗見隂腫者此胎中大受極熱或父之 傳授先用牛黄丸療之後勻氣散用芸薹子為末冷水 調貼之如未退却用寒水石白繕土酸醋調塗乃常吃 鬱金甘草牙硝三味為末蜂糖熟水調下 諸癖結脹滿 方 金露丸 出湯氏 寶書 治心腹脹滿癥癖氣塊大如鵝卵者及 黄疸朝起嘔逆四肢沉重上氣盤結血氣衝心膀胱 兩脇膨脹背連腰痛十種水氣五淋五痔骨蒸頑麻 半身不遂眉毛脫落皮膚燥痒常如蟲行手足煩熱 夜卧驚悸夢與鬼交年月深逺行成勞病尸蟲鬼疰 久不能療及治室女經閉阻滯血脉不通羸痩憔悴 不思飲食 人參 官桂 各半 兩 紫花术 三分 炒 附子 一枚炮 去皮臍 川烏 半兩 炮 厚朴 三分去 皮製 大黄 半 兩 猪牙皂角 二錢 去皮 菖蒲 半 兩 桔梗 去蘆 三分 乾姜 一分 炮 川椒 半兩去 合口者 柴胡 一 分 吳茱茰 半 兩 白茯苓 半 兩 右為細末别研甜葶藶子半兩巴豆三分去皮膜油 續隨子半兩後三味别研得所同前藥味一處麵糊 為丸如麻子及菉豆大以意加减十歳兒空心米飲 下五丸如覺攪觸為驗 升陽補氣湯治小兒脾病發熱 防風根 三 錢 羗活 一兩 半 柴胡 一 錢 甘草 三 分 荆子 半 兩 升麻 半 兩 葛根 半 兩 獨活 三 分 黄耆 半 兩 人參 三 分 當歸身 三分 酒浸 陳 皮 三 分 黄柏 三分 酒浸 生地黄 三分 酒洗 地骨皮 半 兩 右剉毎服三錢水煎去滓温服 牛黄丸 㓜㓜 新書 治小兒癥瘕百病疳痼腹脹黄痩發渇不 常客忤疳痢及吐逆不定心腹多痛及驚風天釣等 症 牛黄 細 研 犀角 屑各 半兩 木香 當歸 微炒各 半兩 人參 去蘆 頭 川大黄 剉碎 微炒 光明砂 細研水 飛過 檳榔 各三 分 麝香 細 研 鱉 甲 一兩塗醋炙 黄去裙襴 代赭 二 分 巴豆 以淡漿水大碗煮盡 去皮出油别研各一 分 肉豆䓻 二枚 去皮 杏仁 二十枚湯浸去皮尖 雙仁麵炒微黄色 右為末同研令勻鍊蜜和丸如菉豆大小兒百日已 下乳汁下一丸二三歳空心粥飲下二丸胸膈有病 吐出臟腑有病即利出惡物為驗後只吃漿水粥一 日其利自止五日至十日吃一服永無滯結量兒大 小加减服之 牛黄鱉甲丸 幼㓜 新書 治少小癖實壯熱食不消化中惡忤 氣 牛黄 厚朴 姜製 炮 茯苓 桂心 芍藥 乾姜 各 半 兩 鱉甲 醋炙 香熟 麥麵 柴胡 大黄 枳實 麩 炒 芎藭 各一 兩 右為末蜜丸如小豆大日三服以意量之一方有麥 門冬無枳實 鱉甲丸 聖濟 総録 治小兒癥癖 鱉甲 醋炙去 裙襴 犀角 鎊 丹砂 研 桂 去粗皮 各半兩 大黄 剉 炒 當 歸 微 焙 萆 炒 代赭 搗 研 巴豆 去皮心膜研 如膏各一兩 枳殻 去瓤 麸炒 牛黄 研 麝香 研各 一分 右為末煉蜜和丸如麻子大三四歳兒毎服二丸至 三丸空心新汲水下瘥即止更隨兒大小加减 鱉甲丸 㓜㓜 新書 治小兒癥癖羸弱不能乳食 鱉甲 塗醋炙黄 去裙襴 荆三稜 㣲煨 剉 川大黄 剉碎 㣲炒 檳榔 郁李仁 各半兩湯浸 去皮㣲炒 木香 青橘皮 湯浸去 白瓤焙 肉桂 去粗 皮 柴胡 去 苗 人參 桔梗 各去 蘆頭 防葵 各一 分 右為末煉蜜和丸如菉豆大五六歳兒空心米飲下 七丸晚後再服更隨兒大小以意加减 木香硇砂煎丸 幼幼 新書 消癥瘕積聚血結刺疼 木香 大黄 炮 荆三稜 生 用 巴豆 去皮膜不出 油用細研之 官桂 去 皮 筒子漆 炒 青橘皮 去 白 蓬莪茂 炮 附子 炮去 皮臍 乾薑 炮各 一分 香墨 一指節 大細研 硇砂 半兩以好醋一盞 浸一宿去砂石 右將大黄末荆三稜末巴豆等三味同於銀石器内 以好醋一升煎一兩沸次入硇砂同熬成膏次入諸 藥末和勻再入臼杵千百下為丸如菉豆大毎服五 丸傷冷食冷酒冷水結聚腹内氣塊痛用乾薑湯或 橘皮湯下夾食傷寒白湯下亦得粘食不消或氣塊 即用煮麵湯下食牛羊魚鱉肉成氣塊不散用所傷 汁下宿酒不消酒下血氣當歸酒下姙娠不服要轉 痰茶下加至七丸常服一兩丸 鱉甲散 㓜㓜 新書 治小兒癥瘕壯熱頭痛嘔逆腹痛寒熱頭 髮作穂及食癖乳癖氣 鱉甲 一箇塗醋炙 黄去裙襴 枳殻 麩炒微 黄去麩 木香 川大黄 剉 微 炒 荆三稜 微煨 剉 檳榔 各半 兩 人參 去蘆 頭 赤茯苓 柴 胡 去苗各 三分 桂心 一 分 右為粗散毎服一錢以水一小盞煎至五分去滓温 服日三服量兒大小以意加减 聖效丹 幼幼 新書 治癖結諸病久不瘥 當歸 洗焙 乾 木香 好硃砂 細研 水飛 桂心 各一 兩 甘遂 慢 火 煨令黄 色用 荆三稜 炮熟 剉 鱉甲 各半兩塗醋炙黄去裙 襴已上搗羅為細末次 用 麝香 㽔仁 各一分湯浸 去皮别研 巴豆 三七箇去皮心 用好酒煮一宿 取别 研 右同研細用黄蠟六兩慢火鎔化同諸藥攪成膏如 黍米大毎服未週歳小兒一粒二三歳二粒四五歳 三粒六七歳五粒十歳以上七粒温米飲下乳食後 量兒大小加減 荆三稜散 荆三稜 煨 剉 鱉甲 醋炙去 裙襴 枳殻 去 瓤 大腹子 剉 陳麵 炒 麥蘖 炒 蓬莪茂 煨 剉 厚朴 去粗皮 姜汁炙 訶梨勒皮 半生 半熟 青 橘皮 去白焙 各一分 右為散六七歳毎服半錢空心米飲調下日三服更 量兒大小加減 鱉甲丸 㓜㓜 新書 治少小腹中結堅脇有疹手足煩熱 鱉甲 醋炙 香熟 芍藥 大黄 各三 十銖 茯苓 柴胡 乾薑 各二十 四銖炮 桂心 六 銖 䗪虫 齊曹 各二 十枚 右為末蜜丸如梧桐子大服七丸漸漸加之以愈為 度 馬通粟丸 幼幼 新書 治少小脇下有氣内痛喘逆氣息寒熱 羸瘦不食 馬通中粟 十八 銖 杏仁 紫苑 細辛 各半 兩 五味子 右為末蜜丸如小豆大毎服十丸日三服不愈加至 二十丸 大茱連丸 活幼 口議 治小兒飲食過度膨脹胸膈上下氣不 宣通鬱滯迷悶情思少樂大則作喘強食不化作渇 煩躁坐卧不安肢體倦怠腹脇疼痛 蓬莪术 荆三稜 各一分 醋炒 乾薑 炮 青皮 陳皮 並 去 白 木香 丁香 各二 錢 緑小細茱茰 二 錢 巴豆 二十一 粒去殻 心膜 出油 右為末醋糊丸如麻子大毎服七丸至十丸大者加 服生薑棗子湯下 議曰痞鬱結注所因脾胃飲冷食生冷粘成積氣不 化滯在胸膈胸膈乃總名却有三腕上下相通滯因冷 侵虚處所受弱處所發致疾有因久不尅化成害有 由結癖 癥瘕積之所由生疳痢吐瀉積之所因作 今用此方寛胸膈厚腸胃正氣温中消磨疳積能止 吐瀉進飲食 代赭丸治小兒腹中結癖塊痛 代赭石 研 細 川大黄 各半 兩 木香 五靈脂 硃砂 鱉甲 塗醋 炙黄 桃仁 浸去 皮焙 辣桂 各一 分 巴豆 去油 半分 右為細末糕糊丸如麻子大風乾毎服五丸薑湯下 撾脾散治小兒脾癖 石燕 一對醋 蘸七次 白丁香 一 兩 定粉 三 錢 人參 三 錢 訶子 一 對 丁 香 半 錢 輕粉 半 兩 陀僧 二 兩 舶上硫黄 五 錢 右為極細末毎服一錢量兒大小加減大者二日一 服小者三日一服早辰米湯調服食乳汁小兒男用 女汁麵湯亦可三歳服一字五歳服一錢 雙紫丸 㓜㓜 新書 治小兒身熱頭痛飲食不消腹中脹滿或 小腹絞痛大小便不利或重下數起小兒無異疾飲 食過度不知自止哺乳失節或驚悸寒熱惟此丸治 之不瘥更可重服小兒欲下是其候哺食減少氣息 不快夜啼不眠是腹内不調冝用此丸 序例中云服 紫丸者即前 變蒸篇中四味者也云服紫丸不下者服赤丸差駛 病重者常用方之中並無赤丸而用硃砂又力𦂳於 紫丸疑此 即赤丸也 巴豆 㽔核仁 各十 八銖 麥門冬 十 銖 甘草 五 銖 甘遂 硃 砂 各二 錢 蠟 八 錢 牡蠣 八 錢 右以湯熱洗巴豆研新布絞去油别搗甘草甘遂牡 蠣門冬下篩訖研㽔核仁令極熟乃内散更搗二千 杵藥燥不能相丸更少入蜜足之半歳兒服如荏子 一雙一歳二歳兒服如半麻子大一雙三四歳者服 如麻子二丸五六歳者服如麻子大二丸七八歳服 如小豆二丸九歳十歳大如小豆二丸常以鷄鳴時 服至日出不下者熟粥飲數合即下丸皆雙出也下 甚者飲以冷粥即止 芍藥湯治小兒胎中宿熱乳母飲食麄惡辛苦乳汁不 起兒乳肌膚心腹痞病萎黄瘦瘠四肢痿躄繚戾服 之可令充恱 方見 本門 褐丸子 活幼 口議 治小兒隂陽不和臟腑怯弱乳食不消心 腹脹滿嘔逆氣急或腸鳴泄瀉頻併腹中冷痛食癥 乳癖痃氣痞結積聚腸胃或秘或利頭面腫滿不思 乳食宜療五種疳氣八種痢疾肌肉消瘦氣麄大神 色昏憒情意不樂常服散冷熱氣調和臟腑去疳積 止瀉痢進乳食生肌肉恱顔色 蘿蔔子 二兩 微炒 陳皮 去 白 青皮 去白各 一兩 荆三稜 炮一 兩 黑 牽牛 一兩半半 炒半生 蓬莪术 炮一 兩 胡椒 半 兩 木香 一 分 右為細末麵糊為丸麻子大毎服三五十丸煎蘿蔔 湯下一方加胡黄連半兩苦楝半兩蘿蔔子只使一 兩 議曰證候不明醫之過也丸散不良士之繆也去醫 裁藥審證察候猶若權衡以究標本醫藥純全之道 凡調理小兒雜病須究疳證積候乃五臟所傳及至 變作他患殊失源流迷而不反所以作疾此方寛腸 下氣散結去鬱疳積已作順傳逆傳並皆宜服 凡 痞癖之氣同根異名作疾有塊皆在左脇男女一同 然痞者陽證癖者隂證小兒脾胃不和隂陽氣交錯 冷熱相制皆由積之所致故先寒後熱一如其瘧汗 出則息若先下却其積熱住不去反増加重而又作 腫虚滿頭面凡有是疾醫者不可輕易投砒治之其 砒有火毒衝胃三焦作渇飲水停在脾屬四肢亦作 浮腫重則致喘煩躁虚悶倦怠不安砒之為藥豈可 妄投冝先與服梨漿飲加湯使如法取令寒熱退三 五日乃却與三稜丸磨化積毒以利為度去其根本 若未通更服已上忌生硬冷物 直指方加檳榔五 靈脂各一兩吞紫霜丸治疳脹 三稜煎丸 活幼 口議 治嬰孩小兒食傷生冷粘膩熱毒等物 脾胃積滯久不尅化令肚熱脚冷痞癖寒熱及療癥 瘕中脘不和膨脹上膈氣壅心腹不得宣通所以作 疾此藥温良但治諸積滯食不化 荆三稜 蓬莪术 並炮各 半兩 芫花 一 分 淡豆䜴 二三 錢 鱉 甲 去裙米醋炙 令焦半兩 巴豆 二十一 粒去殻 杏仁 去皮尖一 分炒令赤 右前六味一處以米醋一碗煮令乾仍炒起更細截 焙為末次入當歸末又入杏仁巴豆淡豆䜴和勻水 煮麵糊為丸麻子大毎服二十丸生薑湯下大小加 減服之 此方亦名消痞丸又名化積丸其藥破氣 行血和脾開胃一應痞癖癥瘕諸疾氣滯並皆療之 夫脾胃者乃飲食有所宜則穀氣消血脉勻肌體壯 精神爽有所不利則腸胃瘦面目黄疾病作以是藥 固其臟腑胃氣固穀食自然留之脾胃既壯穀食自 然磨之若飲食遲化即氣弱飲食不化即氣虚小兒 服此初安臟腑次益肌膚三焦既順百脉俱調效驗 紅丸子治血膜包水僻側於脇儫時時作痛發寒熱瘧 家中脘多蓄黄水日交結癖亦效 三稜 煨 莪术 煨 芫花 桃仁 去皮 别研 杏仁 去皮 别研 硃砂 烏梅 炒 巴豆 各等 分 右為末醋糊丸小菉豆大硃砂為衣米湯空心服 七聖丸 湯氏 寶書 治消積滯調脾胃及治小兒食不化成積 積不消成癖久而作痛冝服 三稜 莪术 川楝 去 核 陳皮 去 白 青皮 去 白 芫花 各等 分 右以芫花醋浸一夕炒漸乾入三稜莪术同炒又入 川楝陳皮青皮同炒焦取為末等分如各半兩杏仁 去皮尖别研巴豆二十粒去油膜勻和醋糊丸黍米 大一歳二丸臨睡米飲下此二方稍相似不若方中 和桃仁與烏梅則尤妙又用蒜蕩脾丸化痰涎一日 一服或兩服日用如此服蠏水亦可日間所食之物 一夜而化永無疳疾一方可去巴豆别入杏仁 代赭丸 一名小 紫霜丸 治少小及大人腹中宿食積成癥癖兩 脇妨滿氣息喘急不能食面黄日漸痩腹大脹除百 病 幼幼 新書 代赭 丹砂 各 研 大黄 各八 分 青木香 五分聖恵 用二兩 當歸 五分聖恵 用二兩 桂心 四分聖恵 用二兩 巴豆 六分去皮心另 搗聖恵用半兩 犀 角屑 三分聖恵 用二兩 右搗篩蜜和丸如梧桐子大小兒量之十歳兒服大 豆許二丸六歳者小豆許二丸以下臨時斟酌要瀉 病出為度久病日一丸以溏泄而已不在猛瀉忌如 常法一方去桂心用杏仁 持遂丸 幼幼 新書 治小兒癥瘕脇下堅硬如石四肢黄痩不 欲乳食 甘遂 煨令 㣲黄 㽔仁 各一分湯浸 去皮研入 雄黄 細 研 丹砂 石膏 各細研 水飛過 牡蠣 燒為粉 各半兩 麝香 半分 細研 巴豆 半分去皮心 絹裹盛酒中 煮半日取 出焙乾 右為末與巴豆研令勻煉蜜和丸如黍米大毎服以 粥飲下一丸日二服量兒大小加減服之 大腹子湯 幼幼 新書 治癥癖腹滿小便不利 大腹皮 一對 剉 檳榔 枳殻 麩炒 去瓤 赤芍藥 人參 去 蘆 頭 知母 陳橘皮 湯浸去白 各半兩 甘遂 一分煨 令黄 右為細末毎服一錢水一小盞煎至五分去滓温服 量兒大小加減 七味進食丸 幼幼 新書 治乳食不消心腹脹滿壯熱喘粗嘔 吐痰逆腸鳴泄瀉米穀不化或下利赤白腹痛後重 及食癥乳癖痃氣痞結並皆治之久痢有疾不除或 多壯熱或疳積肚痛常服消進飲食永無食癖痞結 之疾余常用之效不可具述 代赭石 燒醋 淬研 當歸 去蘆 㣲焙 硃砂 研 飛 枳殻 去瓤 麩炒 木香 各 半 兩 麝香 細研 一分 巴豆霜 半 分 右為末入研藥和麵糊為丸如麻子大毎一歳服一 丸温米飲下更量虚實加減食後服之 白丁香散 瑞竹 堂 治小兒大人癖積 白丁香 雀兒 糞也 黑丁香 二 錢 蜜陀僧 三 錢 硫黄 一 錢 訶子皮 半 錢 輕粉 半 錢 木香 二 錢 右為細末毎服一錢用乳汁調服女用男乳食男用 女乳食調服食前半飢半飽食日三錢棗兒壓之大 人米湯空心服 牛黄丸 幼幼 新書 治小兒結實乳食不消心腹痛 牛黄 太山甘遂 各半 兩 真珠 六 銖 杏仁 泡去 皮尖 芍藥 黄芩 各一 兩 巴豆 十八 銖 右為末蜜丸一歳兒飲服如麻子大二丸但隨兒大 小加減服 萬應丸 聖濟 総録 治小兒隂陽氣不順虚痞脹滿嘔逆腹痛 成癥瘕癖結等病 檳榔 二枚 剉 陳橘皮 去白 焙 青橘皮 去白焙 各半兩 木香 黄 連 去 鬚 蓬莪茂 煨 剉 桂 去粗皮 各一分 右為末毎服一錢匕入巴豆一粒去皮心膜醋煮紫 色研杏仁一枚去皮尖燈上燒黑研將前藥末同二 味合研勻細用白麵糊丸如粟米大毎服二丸食後 生薑湯下更量兒大小加減 牽牛子丸 一名枳 殻丸 治小兒水癖按之作聲及治癖脇氣 下妨悶手足㣲腫 幼幼 新書 牽牛子 炒 枳殻 去瓤麩 炒半兩 蘖皮 去粗 皮炙 甘遂 桂 炒黄去 粗皮 牡丹皮 各一 分 大黄 剉三 分 右為末煉蜜和丸如菉豆大毎服五丸空心服温湯 下量兒大小加減 雙參飲子 幼幼 新書 人參 胡黄連 枇杷葉 拭去 毛 乾葛 甘草 元 參 麥門冬 右各等分為末毎服一錢水半盞煎兩三沸去滓服 桔梗枳殻湯治熱氣痞滿膈兩脇按之則痛 枳殻 去 瓤 桔梗 去蘆兩 五錢 半夏 湯 洗 黄芩 𤓰蔞仁 黄 連 去鬚各 三錢 右剉散生姜麥門冬去心煎服利黄涎沫即安 蘆薈丸治小兒脾癖 木香 肉菓 丁香 各五錢已上 三味麵裹煨 蘆薈 一 兩 史君子 訶子 各五 錢 右為細末煮棗肉為丸如菉豆大毎服二十丸空心 白湯下日二服量兒大小加減 雄鼠粥 聖濟 總録 治小兒癥瘕腹痛脹滿或作塊或皮膚浮 腫不能食 雄鼠肉 五兩 切炙 陳橘皮 去白焙 半兩 鱉甲 醋炙去 裙襴 荆三稜 煨 剉 郁李仁 去皮研 各三分 生姜 切焙 半兩 右粗搗篩分作三帖毎帖以水一升煎去滓取半升 入粳米一合加五味煮作粥空心食之 知母大黄丸 幼幼 新書 治小兒癥瘕腹痛黄瘦 川大黄 三分剉 碎㣲炒 知母 牡蠣 煆為 粉 枳殻 麵炒㣲 黄去瓤 當 歸 各半兩 㣲炒 鱉甲 一兩塗醋炙 黄去裙襴 右為末煉蜜和丸如菉豆大三四歳兒毎服空心以 粥飲下五丸晚後再服量兒大小以意加減 鱉頭丸 㓜㓜 新書 治小兒痞氣脇下腹中有積堅痛 鱉頭 一 枚 甘皮 半 兩 蝱蟲 䗪蟲 桃仁 各十 八銖 右為末蜜丸服如小豆二丸日三服大便不利加大 黄十八銖以知為度聖恵方同但用大黄無甘皮 白餅子 一名玉餅 子錢氏 治小兒腹中有癖但飲乳者及嗽而 吐痰涎乳食 滑石 輕粉 半夏 湯浸七 次去涎 天南星 各一錢 為末 巴豆 二十四箇去皮膜以 水一升煮水盡為度 右研勻巴豆後入衆藥以糯飯為丸小菉豆大揑作 餅子三歳已上三五餅子已下一二餅子煎葱白湯 下臨卧服之 人參蘿蔔飲 活幼 口議 治小兒痞癖因食砒藥丸子作渇煩 躁頭面浮腫腹肚𦂳脹喘促坐卧不得肌體羸瘦寒 熱尚在 白术 苦梗 甘草 炙 人參 麥門冬 去 心 右等分為末毎服一大錢取生蘿蔔汁半盞煎至半 候冷與服 治小兒癥癖百病疳痼腹脹黄痩發渇不常客忤疳痢 及吐逆不定心腹多痛及驚風天釣 㓜㓜 新書 硃砂 細 研 杏仁 各一分湯浸去皮 尖雙仁另研如膏 巴豆霜 半 分 鱉甲 醋 塗 炙黄去 裙襴 犀角 各半 兩 右為末入巴豆杏仁研令勻煉蜜和丸如黄米大百 日兒乳汁下一丸三四歳兒薄荷湯下三丸隨兒大 小加減服之 芫花丸 㓜㓜 新書 治小兒心下痞痰癖結聚腹大脹滿身體 壯熱不欲哺乳 芫花 黄芩 各一 兩 大黄 雄黄 各二 兩半 右為末蜜和更搗一千杵三歳至一歳已下服如粟 米大一丸内兒喉中令母與乳若長服消病者當以 意消息與服之與服時與乳哺相避 真珠丸 㓜㓜 新書 治小兒痰實結聚宿癖羸露不能飲食 真珠 半 兩 麥門冬 用一 兩 㽔仁 二百 枚 巴豆 四十 枚 右為末蜜丸朞歳兒服二丸如小豆大一百日兒服 麻子二丸漸増以知為度當下病赤黄白黑葵汁下 勿絶藥病盡下自止久服使小兒肥白無病已試驗 嬰儒方同用丹 砂不用真珠 奪命散 衛生 寶鑑 治肺脹喘滿胸髙氣急兩肋扇動䧟下作 坑兩鼻竅張悶亂嗽渇聲嗄不鳴痰涎潮塞若不急 治死在朝夕 川大黄 白牽牛 黑牽牛 各一兩並 半生半炒 檳榔 一 箇 右為細末三歳毎服二錢蜜漿水調下涎多加膩粉 少許利涎為度 甘遂散治破結散氣盖痞者塞也由胸膈熱實腹有留 飲其證腸内氣結而脹時或壯熱 方見本門 痞結類 治小兒脾方 生牛腦子 二 匙 寒食麵 六續 二匙 獨蒜 二 塊 地骨皮 末二 匙 右為末作膏攤於絹上看脾大小貼之小兒口蒜香 為度 鼠肉煎 㓜㓜 新書 治小兒癥瘕羸瘦 鼠肉 五兩 生用 鱉甲 三分 生用 甘遂 一分 末 陳橘皮 半兩湯浸 去白瓤焙 右除甘遂末外並剉以水二大盞煎至五分去滓下 甘遂末勻攬一二百日兒妳癖一日與服之盡半合 二三歳兒一日服盡一合四五歳兒一日服盡二合 如利多即少服看兒實虚與服之如是利不止煮大 麥麵湯觧鼠肉汁作粥服之亦佳 木鱉膏貼痞癖 木鱉 多用 去殻 獨蒜 半 錢 雄黄 半 錢 右為末杵膏入醋少許蠟紙貼患處 千金散 瑞竹 堂 治小兒一切脾積結成硬塊者 錦紋大黄 不以多少為細末用水醋熬成膏子先 以新磚瓦末羅於新磚上將大黄膏子 在上於伏日内晝曬夜 露搃以極乾為末用 舶上硫黄 官粉 各等 分 右為末和勻毎服米飲調下一歳兒服半錢二三歳 者服一錢十歳已下服二錢十六七者五錢一服即 愈如不愈隔二十日再進一服更不須服切忌生冷 濕麵驢馬猪羊鷄兔等肉止可食素粥飯將息至愈 切要忌口不然枉服此藥 湯 錢 氏 根末 二 錢 白甘遂末 一 錢 右同於慢火上炒焦黄研勻毎服一字煎麝香薄荷 湯調下不拘時服 塌氣丸 錢 氏 胡椒 一 兩 蠍尾 半兩 去毒 右為末麵糊為丸粟米大毎服五七丸至一二十丸 陳米飯飲下無時一方有木香一錢又一方胡椒蠍 尾各四十九箇 大黄膏 瑞竹 堂 治小兒大人脾癖 大黄 朴硝 各等 分 右為細末同蒜泥和成膏用絹帛攤成膏藥貼於病 處其病自消 神仙痞丸 和濟 方 治小兒一切痞疾皆因寒温不調乳哺 失節或啖生冷菓子粘食等物脾胃㣲弱不能消化 致五臟不利三焦壅滯結塊腹内堅硬如石或發作 寒熱有如瘧證不能飲食漸致羸痩急宜服之 斑猫 二十箇去頭足翼用糯米半升同 炒候米焦黄色為度去米不用 巴豆 去皮 取霜 二十 粒 右先將斑猫碾為細末却入巴豆霜同研令勻用水 糊丸如小菉豆大小兒三歳已前毎服三丸五更初 茶清下更量歳數虚實加減與服 治小兒下痢腹大且堅 右以故衣帶多垢者切一升水煮取一升分三服 又方 右以衣中白魚摩腹上亦治隂腫 鷄殻散 全嬰 方 治小兒腹心胸脇煩滿欲死 右以鷄子殻燒為末酒調下二歳半錢 治小兒氣喉止疼 肘後 方 右用蓬莪茂炮不以多少乗熱搗為末用大一錢酒 調下 大黄煎 肘後 方 治小兒無故悶癖瘰 或頭乾黄聳或下 利乍瘥諸壯熱者 右用大黄九兩錦紋新實若微朽即不中用削去蒼 皮乃秤搗篩為散以上好米醋三升和之置銅椀中 於大鐺中浮湯上炭火煮之火不用猛又以竹木攪 藥候任丸乃停於小甆器中貯三歳一服七丸如梧 桐子日再服常以下青赤膿為度若不下膿或下膿 少者稍加丸下膿若多丸又須減病重者或至七八 劑方盡根本大人小兒以意量之此藥惟下膿宿結 不令兒利須禁食毒物食乳者母亦同忌法 治小兒癥瘕 幼幼 新書 用煮老鼠肉汁煮粥與食 枳實理中丸治虚氣痞塞胸膈留飲聚水腹脇或加脹 滿手不可近 右四君子湯加枳實去瓤麩炒乾薑炮為末煉蜜丸 如菉豆大熱湯化下渇加𤓰蔞根下利加牡蠣粉各 等分 真方五色丸 保嬰 方 治小兒一切所傷痰涎壅塞胸膈不 利乳食不消變生癖積脇肋片硬按之痛及治一切 急慢驚風發搐痰涎壅塞並宜服之 青丸子 青黛 别 研 天南星 生薑製 各半兩 巴豆霜 半 錢 紅丸子 硃砂 水 飛 半夏 湯洗七次薑 製合半兩 巴豆霜 半 錢 白丸子 白附子 生 寒水石 煆各 半兩 巴豆霜 半 錢 黒丸子 五靈脂 炒 全蠍 炒各 半兩 巴豆霜 半 錢 黄丸子 大黄 煨 鬱金 各半 兩 巴豆霜 半 錢 右件前五色藥各另為細末入巴豆霜半錢同研令 匀水麵糊為丸如粟米大毎一歳服五丸乳汁送下 二三歳兒十五丸五六歳如麻子大毎服十五至二 十丸温水薑湯送下食後臨卧日進二服急驚風煎 金銀薄荷湯送下慢驚風熬生薑全蠍湯送下不拘 時候 消積丸 保嬰 方 治小兒一切所傷面黄肌瘦腹脹癖積丁 奚頭大脚細雖進飲食不生肌肉腹内作痛下痢腥 臭並宜服之常服消化癖積進乳食 縮砂仁 青皮 去盡 白 陳皮 去 白 廣荗 煨 剉 荆三稜 煨剉 各半 兩 巴豆 二十一粒去皮膜不去油前五 味一處炒黄色去巴豆不用 右為細末醋麫糊丸如黄米大毎服二三十丸温米 飲湯送下日進二服量兒大小加減服之 石膽礬丸 保嬰 方 治小兒面黄肌瘦肚大腹脹癖積塊硬 及治大人癥癖積聚服之神效 膽礬 五 錢 緑礬 五 錢 右用無油鹽蒸餅一箇約重三兩去頂捥去心裝二 礬在内用生麵糊其頂上用文武火燒黄色懸於屋 梁上風乾碾為細末又用肥棗三十箇無灰酒一大 碗慢火熬成膏子和丸如黄米大毎服三十丸加至 四五十丸温米飲送下空心臨卧日進二服如男子 婦人服之丸如梧桐子大毎服三四十丸生薑湯送 下忌一切生硬冷物 中滿分消丸 試効 方 黄連 枳實 麩 炒 厚朴 姜製各 半錢 生薑 薑黄 猪苓 各一 錢 橘皮 白术 甘草 各一 錢 砂仁 澤瀉 茯 苓 半夏 四 錢 黄芩 一兩 二錢 右為細末湯浸蒸餅為丸如黍米大毎服三五十丸 温水送下食前 消痞丸 試效 方 黄連 半 兩 枳實 二 錢 黄芩 二 錢 甘草 三 分 人參 四 分 厚朴 七 分 生 薑 四 分 橘皮 一 分 薑草 半 錢 右為細末蒸餅為丸如黍米大毎服二三十丸隨乳 下 六神丹 保嬰 方 治小兒久患脾病面黄肌瘦肚大腹脹或 有癖積諸蟲服諸藥不效服之如神 蘆薈 三 錢 大檳榔 半 兩 血竭 别研 半錢 史君子 另搗 極細 肉豆䓻 各半兩麵裹燒 熟去麫不用 荆三稜 一 兩 右除荆三稜外為細末用烏鷄一箇去肚腸净將荆 三稜裝在肚内縫合煮熟為度不用鷄肉只用荆三 稜切作片子晒乾同前藥一處為細末棗肉為丸如 黄米大毎服三五十丸温米飲湯送下或熬皂角子 湯送下亦可空心食前日進二服忌一切等肉冷硬 等物 磨積丸 保嬰 方 治小兒癥癖塊硬腹脇刺痛不思乳食並 宜服之常服消磨癖積毎進乳食其效如神 荆三稜 煨 剉 廣茂 煨 剉 石菖蒲 神麯 炒 麥蘖 炒 杏仁 湯浸去皮尖 麩炒各一兩 石緑礬 二兩 叧研 黑牽牛 四兩炒熟取 頭末二兩 右為細末釅醋打麫糊為丸如黄米大毎服三四十 丸加至五六十丸温米飲湯送下食後臨卧日進二 服忌生硬冷物 化癖丸 保嬰 方 治小兒脇下癖積堅硬面色痿黄煩躁發 熱口燥咽乾肌肉消瘦不進乳食心腹脹滿胸膈不 利並宜服之常服此藥消化癖積寛胸順氣毎進乳 食大有神效 荆三稜 煨剉 一兩 石三稜 鷄爪三稜 廣茂 煨 木香 茯苓 去皮各 半兩 枳殻 麩炒去瓤 三錢半 檳榔 青皮 去 白 蓽澄 茄 萆揆 各三 錢 硇砂 另研二 錢半 枳實 麩炒去 瓤一兩 陳皮 去 白 黑牽牛 四兩取頭 末一兩 青礞石 半兩 另研 香附子 炒一 兩 大黄 另取末 一兩半 右件除大黄末外為細末用米釅醋二升入大黄末 同熱成膏子為丸如黄米大毎服二十丸漸加至三 四十丸乳汁送下或温米湯亦可量兒大小加丸數 空心臨卧日進二服 薑䜴湯 傅氏 保嬰 治閃癖走疰脇下疼痛 黄𤓰葉 三 片 生薑塊 淡豆豉 十 粒 右研取汁飲半盞必吐涎如不吐閃癖自然而愈 鱉甲猪肚丸 衛生 寳鑑 治癖發熱 鼈甲 九肋者七錢 醋炙黄色 青蒿 七 錢 青皮 去白 半兩 枳實 麩炒 半兩 黄 連 七 錢 柴胡 一兩 去苗 南木香 半 兩 右為細末猔猪肚一箇去脂盛藥蒸熟同和丸 治小兒脾病不瘥如神 根 一 兩 細辛 五 錢 右為細末好醋調作膏藥於脾上貼之一日次換 治小兒悶癖痞滿并瘧 取土𤓰根及葉搗絞汁服當吐下少進之有小毒故 也 食癥 附論 夫絶乳小兒寒温失調飲食不化與藏氣相搏結聚不 動名為癥也其食結在腹喜寒四肢灑灑如瘧不能飲 食常自隠隠而痛此則食癥也 方 木香丸 㓜㓜 新書 治小兒食癥吃食不得四肢消瘦 木香 檳榔 荆三稜 㣲煨 剉 當歸 剉㣲 炒 杏仁 湯浸 去皮 尖雙仁 炒黄 犀角 各一 分 鼈甲 塗醋炙黄 去裙襴 硃砂 細研水 飛過 代 赭 各半兩 細研 巴豆 半分去心研紙 裹壓去油用 右為末都研令勻煉蜜和丸如黍米大三歳兒空心 以開水下三丸晚再服量兒大小臨時加減 代赭丸 㓜㓜 新書 治小兒食癥久不消 代赭 細 研 巴豆 去皮心紙 裹壓去油 丁香 半 兩 黄連 去 鬚 五靈脂 桂心 各一 分 麝香 細 研 膩粉 各一 錢 蘆薈 二錢 細研 右為末都令勻煉蜜和丸如菉豆大三歳兒空心以 粥飲下二丸量兒大小以意加減當取下一切惡物 為效 硇砂丸 㓜㓜 新書 治積年厭食并治血氣及癥塊 硇砂 半兩 細研 青礞石 細 研 穿山甲 炙令 黄焦 磁石 燒醋淬七 遍搗碎細 如 粉 荆三稜 微煨 剉 乾漆 搗碎炒 令煙出 青石脂 細研各 一分 蝱蟲 炒㣲黄 去翅足 水蛭 炒令㣲黄 各五十枚 巴豆 五十枚去皮心 研紙裹壓去油 右為末入巴豆都研令勻用軟飯和丸如小豆大毎 服一丸以燒蒸餅灰湯下一復時候取下惡物若是 血氣塊當歸酒下不過五服瘥 礞石丸 一名三稜煎 㓜㓜新書 治小兒食癥或時寒熱四肢黄瘦 不欲飲食 礞砂 慢火 燒 乾薑 炮製 為末 杏仁 去皮尖雙仁麵 炒㣲黄各一分 巴豆 去 皮 紙壓 去油 硇砂 各半 兩 右上五味研令細以米醋一椀煎如膏次用 荆三稜 㣲煨 剉 皂莢 去皮塗酥 炙黄去子 蓬莪荗 各一 分 右三味為末以前所煎膏和丸如菉豆大一二歳兒 毎服以茶清下一丸兒稍大臨時以意加減及治脾 虚夾積時作吐利 防葵丸 㓜㓜 新書 治小兒食癥寒熱羸瘦不能飲食 防葵 三稜 㣲煨剉 各半兩 肉豆䓻 去 皮 木香 枳殻 麩炒 去瓤 麝香 各一兩 細研 川大黄 剉碎 㣲炒 鼈甲 一兩塗醋炙 黄去裙襴 右為末煉蜜和丸如菉豆大三歳兒毎服以粥飲下 五丸日二三服更量兒大小臨時以意加減 大黄丸 㓜㓜 新書 治小兒食癥大腸澁滯心腹妨悶 川大黄 剉碎 㣲炒 赤芍藥 大麻仁 鼈甲 各三分塗 醋炙黄去 裙 襴 防葵 法麵 炒㣲 黄 白术 青橘皮 各一分湯浸 去白瓤焙 右為末煉蜜和丸如菉豆大三歳兒毎早辰以温水 下五丸晚後更量兒大小以意加減一方有木香無 青皮治小兒癖氣腹痛四肢黄瘦 芍藥丸 聖濟 総録 治小兒食癖本以腸胃氣弱吃食不化結 聚不散腹中隠隠成塊按之即痛 芍藥 大黄 炒 剉 鼈甲 醋炙去 裙襴 麻仁 研各 三分 防葵 陳 麯 炒 白术 各一 分 右為末煉蜜和丸如豆大一歳兒毎服一二丸三歳 至五歳五丸並温熟水下日再服更量兒大小加減 治小兒食癥大腸澁心腹妨悶 㓜㓜 新書 膩粉 一 錢 乾胭脂 一 分 巴豆霜 半 分 硃砂 半兩細研 水飛過 右研令勻以醋煮麫糊和丸如菉豆大毎服空心煎 橘皮湯下二丸量兒大小加減服之 又方 㓜㓜 新書 荆三稜 煨剉 為末 五靈脂 各半 兩 巴豆霜 半 分 右研令勻醋煮麫糊和丸如菉豆大毎服空心茶清 下二丸量兒大小加減服之 又方 㓜㓜 新書 菖蒲 末半 兩 巴豆 二十粒去皮研爛以 頭醋一盞熬成膏 右為末入巴豆膏和丸如菉豆大毎服空心以茶清 下二丸量兒大小加減服之 香朴丸 永類 方 治食傷癥冷逆不升降嘔吐不止胸膈留 停積滯不化 藿香葉 厚朴 薑 製 净陳皮 半夏麯 白术 白 茯苓 各一 分 甘草 炙二 錢 乾薑 一 錢 三稜 炮二 錢 右為末蜜丸指大毎一丸薑棗煎湯化下 癖氣 附論 夫絶乳小兒五臟調和榮衛氣理則津液通雖復多飲 水漿不能為病調養乖方三焦痞膈則腸胃不能宣行 因飲水漿便冷停滯不散更遇寒氣相搏結聚而成癖 癖者謂僻側在兩脇下之間有時痛也 方 防葵丸 㓜㓜 新書 療小兒冷癖痃氣不下食羸瘦時時脇下 痛 防葵 當歸 枳實 炒 厚朴 楮實 人參 黄 耆 茯神 訶梨勒皮 白术 各等 分 牛膝 郁李 仁 去 皮 柴胡 大麻仁 芍藥 橘皮 防風 紫 苑 去土 洗 薏苡仁 各六 分 鼈甲 炙 三稜根 各錢 二分 桂心 七 分 大附 二枚 炮 乾薑 八分 末 甘草 乾地黄 各一 錢 五味子 四 分 檳榔 四 顆 仙鼠 二枚如無以 糞二合代之 右搗篩蜜丸如梧桐子大量兒大小以意加減 消癖丸此藥功力至重宜量虚實服之 木香 人參 白术 白茯苓 當歸 各三 分 枳殻 炒 陳皮 去 白 三稜 炒 莪术 炮 桃仁 炒去 皮 麥芽 香附 子 炒去苗 各三兩 川楝肉 三 箇 豆䓻 燒三 箇 縮砂仁 一 兩 膩粉 炒 一 錢 全蠍 二 錢 代赭石 三錢火 煆醋淬 丁香 二 錢 白䓻肉 一 錢 阿膠 三錢 炒 五靈脂 一 錢 半夏 生 南星 生各 三錢 白薑 炮三 錢 巴豆 三錢 去油 大麫餅 五 錢 厚朴 三錢 薑製 右各製為末用甘遂芫花各三錢醋浸一宿焙為末 入前藥内又將硇砂三錢水澄去泥土瓦茶瓶上盞 内熬成膏子再入芫遂醋同膏子煮麫糊丸粟米大 硃砂為衣量大小虚實増減丸數空心肉汁吞下一 切藥内有甘草者不可服忌三日 鷄骨鼈甲丸 㓜㓜 新書 治小兒羸瘦腹有癖兩脇堅滿時痛 食不生肌肉 烏鷄 胸膈骨一具酒 浸一宿炙黄 鼈甲 炙 蜀漆 炙 柴胡 桔梗 人參 各四 分 芍藥 大黄 黄芩 杏仁 各五 分 枳實 一分 半炒 防葵 切 白术 各三 分 䖟蟲 五箇 炙 右為末蜜丸菉豆大四五歳兒服二丸日再服佳 鷄骨丸 㓜㓜 新書 治小兒羸瘦腹内有癖痛雖食不生肌肉 烏鷄骨 一具酒浸 炙㣲黄 川大黄 剉碎 㣲炒 鼈甲 醋炙黄 去裙襴 黄芩 澤瀉 柴胡 去 苗 桔梗 人參 芍藥 各一 兩 枳實 半 兩 麩炒 㣲黄 防葵 各三 分 䗪蟲 五枚炒 㣲黄 杏仁 浸去皮尖 及雙仁者 右為末煉蜜和丸如菉豆大四五歳兒以粥飲下七 丸日二服量兒大小臨時加減服之 木香丸 聖濟 總録 治小兒癖氣手足脚心熱面色不正日漸 羸瘦往往覆卧久不治變成惡病食下即瀉痢 木香 茯神 人參 白术 枳殻 去瓤 麩炒 當歸 切 焙 荆三稜 知母 焙各 半兩 鼈甲 醋炙黄去 裙襴一分 大黄 剉 炒 生薑 切 焙 檳榔 煨 剉 桂 去粗皮 各三分 右為末煉蜜和丸如麻子大一二百日兒毎服一丸 二三歳兒二丸至三丸並空心服日晚米飲下㣲利 下惡物為度更隨兒大小加減 枳實丸 㓜㓜 新書 療老小腹脹癖氣 牛膝 枳實 炙 鼈甲 炙 茯苓 各一 分 桔梗 芍藥 白术 人參 厚朴 大黄 桂心 檳榔 各六 分 右搗為細末蜜和丸如桐子大空腹温酒服二十丸 日二服漸加至三十丸老小減丸㣲利忌生冷油膩 小豆粘食莧菜桃李雀肉大醋生葱猪肉 鼈甲丸 㓜㓜 新書 治小兒癖氣手脚心熱面色痿黄不思飲 食日漸羸瘦 鼈甲 醋炙黄 去裙襴 川大黄 各一兩剉 碎㣲炒 柴胡 三分 去苗 人參 去 蘆 頭 赤茯苓 當歸 剉㣲炒 各一分 桂心 白术 木香 各 一 分 檳榔 荆三稜 㣲煨 炒 生薑 各半兩切作 片子焙乾 右為末煉蜜和丸如菉豆大三歳兒空心粥飲研下 五丸更量兒大小以意加減當下諸惡物為效 訶黎勒丸 㓜㓜 新書 治小兒癖氣壯熱瘦瘁不欲乳食 訶黎勒皮 柴胡 去 苗 川大黄 剉碎 㣲炒 赤芍藥 鼈甲 醋炙黄 去裙襴 右為末煉蜜和丸如菉豆大毎服以粥飲下五丸日 三服量兒大小以意加減 當歸防葵丸 㓜㓜 新書 治小兒痃癖不食羸瘦 防葵 當歸 旋覆花 一方無 此味 橘皮 訶黎勒皮 桂心 枳殻 各四 分 杏仁 六十 箇炒 大附子 一箇 炮 大黄 剉 二 分 吳茱茰 湯浸焙 炒一分 鱉甲 醋炙去 裙襴 右為末蜜丸桐子大毎服十五丸日再服粥飲下量 兒大小加減 治小兒悶癖 㓜㓜 新書 青葙苗 六月六 日採 知母 黄連 去 毛 大黄 梔子仁 常山 萎㽔 各八 分 苦參皮 一 錢 甘草 蜀漆 右搗篩蜜丸如梧桐子大服五丸漸加至十五丸日 再服以知為度因至利小兒加減量度服忌猪肉熱 麫葱蒜生菜海藻菘菜 荆三稜丸 㓜㓜 新書 治兒癖氣手脚心熱脾胃虚弱不欲飲 食面色痿黄漸加羸瘦 荆三稜 㣲煨 剉 防葵 木香 枳殻 麩炒 黄 人參 去蘆 頭 赤茯苓 白术 桂心 各半 兩 川大黄 剉㣲炒 一兩 郁李 仁 三分湯浸 去皮㣲炒 鼈甲 一兩醋炙 黄去裙襴 右為末煉蜜和丸如菉豆大以粥飲下隨兒大小加 減日一服兒大以酒下之 治八歳以上兒熱結痰實不能食 千金 方 芍藥 梔子 知母 大黄 各二 兩 柴胡 二兩 六銖 升麻 黄連 黄芩 各二 兩半 竹葉 切二 升半 桔梗 一兩 半 細辛 五十 銖 右㕮咀以水六升煮取一升八合去滓分四服十歳 為三服千金方云一方有枳實杏仁各一兩半而無 桔梗黄連 治十五歳以下兒熱結多痰飲食減 千金 方 大黄 柴胡 黄芩 各三 兩 枳實 一兩十 八銖 升麻 芍 藥 知母 梔子 各二 兩半 生薑 十八 銖 杏仁 二 兩 右㕮咀以水六升半煮取二升十歳至十五歳者分 三服 大紫雙丸 㓜㓜 新書 治小兒腹中癖氣不散肌肉瘦瘁或多 心煩不能飲食食即吐逆或大小便秘澁及天釣驚 風並宜服之 代赭 細 研 硃砂 細研水 飛過 杏仁 浸去皮尖及雙 仁麩炒㣲黄 犀角 屑 各 半 兩 麝香 牛黄 各細 研 巴豆 各一分去皮心 紙裹壓去油 當歸 川大黄 剉㣲 炒 鼈甲 各三分醋炙 黄去裙襴 右為末令勻煉蜜和搗二三百杵丸如麻子大毎服 粥飲下二丸日三服量兒大小以意加減荆芥薄荷 湯下以利下惡物為效如驚風天釣亦用荆芥薄荷 湯下 前胡丸 㓜㓜 新書 治小兒癖氣腹痛 前胡 桔梗 各去 蘆頭 赤芍藥 赤茯苓 枳殻 麩炒 去瓤 川大黄 剉㣲 炒 當歸 㣲 炒 郁李仁 各半兩浸去 皮尖㣲炒 鼈甲 一 兩 醋炙黄 去裙襴 右為末煉蜜和丸如菉豆大三歳兒毎服空心以粥 飲下五丸量兒大小加減服之 知母丸 㓜㓜 新書 治少小大人脇下有疾心下癖癥頭中苦 痛徴眩面黄小便赤色往来寒熱手足厥冷不能飲 食夏秋轉甚令人淋瀝或若手足煩躁或瘧病之後 餘疾不除朝瘥夕増乍寒乍熱心胸下有癖結及瘧 候痰不止或是温疫或欲作瘧頭項若强或胸膈間 痰熱頭痛逆癖飲小兒痞疹脇下癥堅及傷寒後七 八日結熱痰積不除久則寒熱頭痛逆害食飲胃中 煩躁夜卧苦煩有如温熱此是熱結不去此方能除 熱消飲治寒熱和胃氣利小便胸膈間痰熱留飲小 兒壯熱諸癖癥并主之又不令吐下 知母 大黄 各三 兩 黄芩 杏仁 炒 常山 各二 分 蜀漆 甘草 各一 兩 麻黄 二兩 去節 牡蠣 六分 煆赤 右為末丸桐子大米飲下五丸日進三服加至二十 丸老小半之小兒以意加減 黒丸子 㓜㓜 新書 治小兒水癖 當歸 四 分 細辛 附子 炮 乾薑 胡椒 各三 分 鹽䜴 二 合 巴豆 十枚去 皮炒 狼毒 炙一 分 杏仁 去皮尖 十箇 右為末蜜丸胡豆大米飲服三丸日一服 取癖丸 癖諸血膜包水僻側於脇傍時時作痛惟癖 為能發潮熱亦能生寒熱故瘧家中脘多蓄黄水日 久而後結癖寒熱不已小兒臟腑和平榮衛調暢則 津液自然流通縱使多飲水漿不能為病唯乳哺失 調三焦闗隔以致水漿停滯腸胃不能宣行冷氣搏 之於是結聚成癖輕者用木香丸重者用此方 甘遂 㣲 炒 芫花 炒 辣桂 青皮 去 白 蓬术 五靈脂 桃仁 浸去 皮炒 木香 牽牛 半炒半生炒只 取節肉各三錢 右為細末入去油巴豆一錢研和十分細飛麫糊丸 麻子大風乾毎服一二錢丸薑蜜煎湯灌下泄後冷 粥補仍和胃 鼈甲丸 㓜㓜 新書 治小兒腹痛結聚脇下有癖手足煩熱 鼈甲 一兩醋炙 黄去裙襴 川大黄 半兩剉 㣲炒 柴胡 去 苖 赤茯苓 各 半 兩 乾薑 一分 炮 桂心 䗪蟲 二十 枚 齊曹 十 枚 右為末煉蜜和丸如麻子大二三歳兒空腹以粥飲 下三丸日三服量兒大小以意加減 小紫雙丸 一名代 赭丸 治小兒宿食不消積成癖氣兩脇妨 悶氣急不能下食腹大脹硬 方見本門諸石 癖結腹滿類 大黄丸治小兒癖氣不消四肢黄瘦時有腹痛 方見本 門食癥 類 七味鼈甲丸 㓜㓜 新書 療小兒痃癖發腹痛不食黄瘦 鼈甲 醋炙去 裙襴 郁李仁 各八 分 防葵 人參 各四 分 訶藜 勒皮 七 顆 大黄 四 分 桑菌 三 分 右搗末蜜為丸大小量之酒飲乳服五丸至十丸聖 恵獨治痃氣發動一曰鼈甲防葵大黄郁李仁各半 兩人參桑菌各六分訶藜勒三分 枳殻丸 一名牽 牛子丸 治小兒癖氣脇肋下妨悶手足㣲腫並 宜服之 方見本門諸 癖結脹滿類 治七八歳兒多睡或時壯熱日加羸瘦身雖不痛有時 痢膿嘔逆不食癖氣之候其狀似瘧疾 㓜㓜 新書 柴胡 黄芩 各一 兩 枳殻 兩片 炒 甘草 炙 知母 芍藥 各二 分 大訶䔧勒 一箇大者煨 取小者二箇 右為末水一盞煎服 練香丸散 㓜㓜 新書 治諸癖腸結不思飲食或時吐逆 青皮 一 分 白薑 甘草 訶子 各二錢並煆過 存性研為末 没藥 乳香 巴豆霜 各一錢 另研 右為末嘔逆兼瀉不止毎服二字米飲調下如要思 食消癖入巴豆以稀麫糊為丸如菉豆大毎服七丸 薄荷湯下日進三兩服量虚實加減用之 芒硝紫丸 㓜㓜 新書 治小兒宿食癖氣痰飲往来寒熱不欲 飲食日漸羸瘦 芒硝 大黄 各四 兩 半夏 湯泡 七次 甘遂 各二 兩 代赭 一 兩 巴 豆 二百枚 去皮膜 杏仁 一百二十枚 湯浸去皮尖 右為末别搗巴豆杏仁研如膏旋納藥末搗三千杵 令相和合強者内少蜜百日兒服如胡豆一丸過百 日至一歳服二丸隨兒大小以意節度當候兒大便 中藥出為愈若不出更服之 木香丸 聖濟 總録 治小兒氣癖上下左右移動不常 木香 一 分 白檳榔 剉三 分 大黄 蒸焙 剉 枳實 麩炒各 三分 附子 炮製去 皮臍 乾薑 炮各 半分 朴硝 一 兩 右為末煉蜜和丸如菉豆大毎服三丸至五丸空腹 温湯下更量大小加減 防葵丸 㓜㓜 新書 治小兒癖氣久不消 防葵 一 兩 人參 桑菌 訶 勒皮 各半 兩 川大黄 三 分 剉碎 㣲炒 郁李仁 各半兩湯浸 去皮尖㣲炒 右為末煉蜜和丸如麻子大毎服以温酒下五丸二 服量兒大小加減服之 芫花丸 㓜㓜 新書 治小兒癖氣堅硬瘦瘁不欲食 芫花 醋拌炒 令乾 鼈甲 醋炙黄 去裙襴 川大黄 剉碎㣲炒 各半兩 荆三 稜 雄黄 細 研 桃仁 湯浸去皮尖 雙仁炒半兩 右為末煉蜜和丸如粟米大三歳兒毎服空心以生 薑湯下三丸量兒大小以意増減服之 治小兒閃癖身體壯熱煩躁服冷藥冷氣漫心成癖下 焦又冷腸結大便難 㓜㓜 新書 茯苓 芎藭 鼈甲 炙 枳殻 炙 芍藥 各二 分 柴胡 四 分 右切以水一大升三合煎至三合空心為二服去五 六里再服忌莧菜 治腹肚不調并癖氣久不愈 㓜㓜 新書 枳實 知母 牡蠣 各六 分 鼈甲 醋 炙 甘草 各四 分 大 黄 三 分 右為末蜜丸如菉豆大粥飲下五丸 還魂丸 㓜㓜 新書 療大人小兒傷寒四五日及數年諸癖結 堅心下飲食不消目痃四肢疼咽㗋不利壯熱脾胃 逆滿腸鳴兩脇裏急飛尸疰邪氣或為驚恐傷瘦背 痛手足不仁口苦舌燥天行發作有時風温及吐惡 水 巴豆 去皮 心熬 甘草 炙 硃砂 芍藥 各一 兩 麥門冬 二兩 去心 右為末蜜和丸搗三千杵丸如桐子大毎服二丸葱 棗湯下小兒二歳已上服如麻子大一丸日二服忌 海藻菘菜野猪肉蘆笋生血物 燒青丸治小兒諸癖毎至午後時作寒熱㣲有欬嗽脇 肋癖硬 方見本門 乳癖類 知母丸 㓜㓜 新書 治小兒腹痛不調兼癖氣 知母 六 分 鼈甲 四分 炙 枳殻 三分麩 炒去瓤 大黄 錢二分紙 裹煨熟 牡 蠣 三 分 右為末蜜丸如菉豆大飲下五丸大人以意下服 二丁散 㓜㓜 新書 治小兒諸癖久不消散乍寒乍熱泄瀉無 時多渇黄瘦或下痢腹脇有塊如掌癖側石硬 揀丁香 白丁香 沒石子 各二 錢 硫黄 宻陀僧 各三 錢 右為細末研勻毎服一字至半錢白湯調下空心臨 卧日二服以消為度 大㦸餅子 㓜㓜 新書 治小兒食癖脇下有一塊食不生肌肉 大㦸 半兩勻切作片子以醋浸一宿 取出焙乾為末用藥末一錢 好麫 一 錢 右滳水和丸捻作餅子如小錢大厚三分𨫼上 熟 米飲嚼下一餅兒小減服 治大人小兒痃癖氣塊来徃疼痛不止又治心氣痛不 可忍者 白玉 赤玉 各等 分 右為細末用水和為丸如桐子大毎服三十丸生薑 湯下 治癖 牛蒡子 草烏 生各 等分 右為末以鷄子清調先用厚絹數重安癖上仍以厚 紙包藥餅子安絹上以熨斗盛火熨之更易數餅其 積内消 又方 以食茱茰半升剉細酒煮布包熨癖上冷則又炒頻 熨如癖走隨癖熨之 療大人小兒癖氣 㓜㓜 新書 取車下李仁㣲湯退去皮取仁與乾麫相拌搗之為 餅如猶乾和淡水如常搜麫大小一如病人手掌為 二餅㣲炙使黄勿令至熟空肚食一枚當快利如下 利更食一枚或飲熟粥汁即利以快利為度至午後 利不止即以醋飯止之利後當虚病未盡者量力一 二日更進一服以病盡為限小兒亦以意量之不得 食酪及牛馬肉無不效但病重者李仁與麫相半輕 者以意減之 治小兒氣癖 㓜㓜 新書 用荆三稜汁作羮粥以米麫為之與乳母食毎日取 一棗大與小兒吃亦得作粥與癎熱食之治小兒十 歳已下及新生百日無問癎熱無辜痃癖等皆理之 祕妙不可具言大效 治小兒閃癖頭髮堅黄瘰 羸瘦 用林檎木末以和醋傅上癖移處就傅之 治小兒閃癖 㓜㓜 新書 用蝤蜞煮食之 治小兒閃癖大腹痞滿 用鸛骨及嘴並煮汁服之亦燒為黒灰飲服 治小兒閃癖 㓜㓜 新書 用苦瓠取未破者令熱觧開熨之 治小兒痃癖 㓜㓜 新書 右用質汗出西蕃如凝血蕃人煎甘草松淚檉乳 地黄并熱血成之取半匕以水半盞研如稀糊更 研硃砂調勻若五歳以下空心只作一服服之得 利惡物出如不利隨糞出瘥一二五日大愈量兒 大小與之 治小兒閃癖 右以苦菜葉搗末傅之 治小兒閃癖 本 草 右用苦耽苗子研傅之 治小兒閃癖 本 草 右用胡𤓰葉一歳服一葉以上斟酌與之生挼絞 汁服得吐下 治小兒閃癖 本 草 右搗苦 葉傅之 普濟方卷三百九十一
欽定四庫全書 普濟方卷三百九十二 明 周王朱橚 撰 嬰孩癖積脹滿門 乳癖 附論 夫小兒脾胃氣弱保養不慎則令三焦不調乳飲不化 聚而成痰流於脇下寒氣乘之遂成癖聚久而不消横 連少腹上至心下按之苦痛肌膚漸瘦面色青黄多睡 目澁寒熱往来嘔吐欬嗽故謂之乳癖世呼為妳脾是 也 小兒乳癖者由乳母食飲無常醉飽過度即乳兒 不知樽節小兒脾胃虚嫩不能消化或乳母偏卧一向 乳兒不能廻轉兒亦睡着母滯偏於脇下因兹結成塊 而痛者是也其候面色青黄發渇壯熱吐乳多睡口内 生瘡腹脹筋青時或渇飲漸漸黄瘦腹中結塊不散故 名乳癖也 小兒生下中寒遍身發黄昏睡小便赤黄 體㣲蒸熱此候本因胎熱又因哭不消化遂為妳積所 治者先用牛黄散調中飲二藥與服如仍見黄色眼睛 直視氣喘魚口手曲拳惡候不治 此患先觧利後取 積次調胃氣無悞矣又云先用惺惺丸次取銀白散調 氣 方 人參丸 㓜㓜 新書 治小兒乳癖手脚心熱面色青黄不下乳 食日漸羸瘦 人參 去蘆 頭 生薑 切乾 炒 桂心 川大黄 剉碎㣲炒 各半兩 赤 茯苓 白术 枳殻 炒黄 去瓤 檳榔 木香 當歸 㣲 炒 荆三稜 㣲煨 剉 鼈甲 醋炙黄 去裙襴 右為末煉蜜和丸如菉豆大一歳以粥飲下三丸日 三服看兒大小以意加減 牽牛丸 聖濟 總録 治小兒妳癖腹脇𦂳硬時作寒熱 白牽牛 末二 錢 粉霜 一 錢 膩粉 三 錢 硇砂 研一 錢半 黄鷹屎 末 一 錢 白丁香 為末 一錢 石燕子 搗研 一錢 延胡索 大者七 枚搗末 白麫 五 錢 沒藥 研 白滑石 末各 一錢 右為細末拌和勻滴水和作餅子先於火上炙乾次 入炭火煨熟為度放冷細研更入硫黄一錢同研勻 滴水和為丸如菉豆大量兒大小毎服三丸至五丸 煎栁梅柿湯下臨卧服 鼈甲丸 聖恵 方 治小兒乳癖面色黄瘁食乳㣲少日漸羸 瘦 鼈甲 醋炙黄 去裙襴 荆三稜 㣲煨 剉 檳榔 各半 兩 人參 去蘆 頭 赤 茯苓 白术 木香 枳殻 麫炒㣲 黄去瓤 當歸 㣲 炒 桂心 各一 分 川大黄 一兩剉 㣲炒 右為末煉蜜和丸如菉豆大毎服以粥飲研下三丸 日再服以利為度更量兒大小以意加減 水銀丸 㓜㓜 新書 治乳癖積熱發疳 水銀 結砂 一錢 硇砂 白丁香 各半 錢 腦子 輕粉 各少 許 香墨 鷹屎 巴豆 醋煮 令乾 青黛 羅 過 百草霜 黄明 膠 用蛤粉炒黄 色各一錢 右為末滴水丸如菉豆大薄荷湯下三五丸量大小 加減 惺惺丸 㓜㓜 新書 治小兒虚積及實積乳癖 白丁香 硃砂 各一 錢 陽起石 一 分 黄鷹屎 二 錢 輕粉 一 錢 麝香 少 許 硇砂 一字 醋化 黄連 七 分 續隨子 一百箇去 殻出油 石燕 子 五箇醋淬 煆七次 右為末浸蒸餅丸如黍米大毎服三十丸量兒大小 加減皂子并葱白煎湯臨卧服 木香丸 聖恵 方 治小兒乳癖不消心腹滿悶 木香 荆三稜 㣲煨 剉 檳榔 青橘皮 浸去白 瓤焙 人參 去蘆 頭 赤茯苓 牽牛子 炒 草豆䓻 去皮各 半兩 郁李仁 一兩浸去 皮㣲炒 右為末以醋煮麫糊為丸如麻子大毎服以粥飲下 三丸量兒大小加減服之 硇砂丸 聖濟 總録 治乳癖 硇砂 礞石 粉霜 鷹屎 無食子 荆三稜 各用末一 錢七分 膩粉 三 字 龍腦 研一 字 右同研勻以麫裹煨熟取棗肉和藥丸如菉豆大毎 服三丸或五丸古老錢湯下量兒大小加減兼治久積 次用外貼藥 外貼散 聖濟 總録 治乳癖 芸薹子 末三 錢 寒食麫 一錢 半 右同研勻用新水調如糊紙上攤貼乳上頻以水潤 之 聖餅子 聖濟 總録 治虚中挾積并乳癖 石燕子 末二 錢 粉霜 三 錢 膩粉 硇砂 研各 二錢 白麫 四 分 丹 砂 研一 錢 延胡索 一分 為末 鷹屎白 研一 錢 右為末鷄子和丸如鷄頭作餅子煨灰火内㣲燒過 毎服米飲化下半餅子 輭金丸 㓜㓜 新書 治小兒虚積乳癖 膩粉 二 錢 蓬砂 研皂 子大 黄連 去鬚 半錢 硇砂 研皂 子大 粉霜 半 錢 黄 鷹屎 半 錢 巴豆 一枚半 生半燒 太隂𤣥精石 研半 錢 右為末再同研勻棗肉和用麫劑裹文武火中煨以 麫熟為度去麫取藥旋丸如黄米大毎服一二丸甘 草薄荷湯下量兒大小加減 大黄丸 聖濟 總録 治小兒初生至百日週歳腹内有氣衝心 喉及壯熱頭疼嘔逆腹疼寒熱乳癖宜下胎中宿物 大黄 剉炒 一兩 丹砂 研 人參 枳殻 去瓤麩 炒半錢 柴胡 去 苗 桂 去粗皮 各半分 木香 一 分 白茯苓 去黒皮 一分半 右為末煉蜜丸如菉豆大毎服五丸乳汁下日三服 大者加至二十丸 大黄丸 㓜㓜 新書 治小兒乳癖脇下堅硬大便難小便赤 川大黄 剉碎 㣲炒 訶梨勒皮 各半 兩 烏梅肉 㣲 炒 陳橘皮 浸 去 白瓤 焙 木香 各一 分 郁李仁 浸去皮 㣲炒 川朴硝 各三 分 桔梗 一分去 蘆頭 右為末煉蜜和丸如菉豆大一歳兒毎服以粥飲研 下五丸晚後再服更量兒大小以意加減 治嬭癖 訶子 五箇磨 去兩尖 宻陀僧 二 錢 硫黄 輕粉 白丁香 黑丁香 粉霜 硼砂 各一 錢 右為末毎服半錢男用女兒乳汁化服女用男兒乳 汁化下 二香散 聖濟 總録 治小兒乳癖 宻陀僧 研 硇砂 研各 三錢 硫黄 研三 錢 石燕子 一枚 搗研 白丁 香 直者四 十九枚 丁香 二十一 枚為末 膩粉 炒二錢 匕研 右同研勻為細散毎服一歳半錢匕二歳一錢匕十 歳已上二錢匕用麫湯下如左肋下病卧左邉右肋 下病卧右邉至曉取下癖積是驗 水銀丸 聖濟 總録 治小兒乳癖脇肋堅硬喘麄時作痛 水銀 一 錢 硫黄 二錢 同研 膩粉 三 錢 蜜陀僧 二錢 搗研 硇砂 研半 錢 石燕子 搗研 二錢 巴豆 二粒去皮膜 心研出油盡 右為末研勻白麫糊為丸如黄米太毎服三丸煎槐 葉湯下乳食後臨卧服更量兒大小加減 滴水丸 聖濟 總録 治小兒乳癖 黄蘖 去粗 皮剉 輕粉 研 巴豆 十粒去心 皮出油盡 水銀 結砂子半 皂子大 丹砂 研 天南星 半夏 生薑汁浸一宿湯 泡去滑焙各一錢 右為末再同研勻滴水和丸如菉豆大毎服二丸或 三丸煎生薑葱白湯下量兒大小加減服之 妙應丸 一名 應丸 治小兒乳癖積聚按之若痛肌膚漸瘦面 色黄青 方見本門諸 癖結脹滿類 枳殻丸 一名調中丸 出㓜㓜新書 治小兒乳癖嘔吐脹滿寒熱 枳殻 麩炒㣲 黄去瓤 木香 赤茯苓 各半 兩 人參 去蘆 頭 柴胡 去苗各 三分 桂心 一 分 川大黄 一兩剉 碎㣲炒 右為末煉蜜和丸如菉豆大毎服以温水化破三丸 日三服量兒大小加減 治小兒乳癖 㓜㓜 新書 白丁香 黑丁香 各二 十箇 石燕子 舶上硫黄 寒 水石 蜜陀僧 各三 錢 膩粉 兩 箇 右為末毎服一錢用第二遍米泔水調服即取下病 如未下更一服 三稜散 㓜㓜 新書 治小兒乳癖結實不瘥 荆三稜 炮剉 碎 赤茯苓 當歸 洗焙 乾 鼈甲 醋炙黄去 裙襴各一 兩 枳殻 麩炒 去瓤 白术 木香 各半 兩 右為細散毎服一錢水一盞入生薑七片煎至五分 去滓放温時時與服 挨癖丸治乳癖穀癥腹中塊痛 代赭石 火煆醋淬 研十分細 青皮 去 白 木香 蓬术 五靈脂 北大黄 各三 分 巴豆 壓去油 盡一錢 右為末醋麫糊為丸麻子大毎服二丸食後擦薑泡 湯下 積氣散 聖濟 總録 治小兒乳癖 粉霜 研 硫黄 研各一 錢半 蜜陀僧 研五 錢 白丁香 研二 錢 荆 三稜 為末 七錢 右搗散再研勻毎服一錢生薑漿水調下後五更服 青靈丸 青靈丸 聖濟 總録 治小兒乳癖 粉霜 丹砂 研 膩粉 各一 錢 水銀 二錢用鉛少 許結砂子 麝香 研半 錢 青黛 二 錢 巴豆 三十粒去皮心 膜出盡油研 右各細研再同和勻麫為丸如黄米大薄荷湯下五 丸至七丸新水亦得 三稜散 㓜㓜 新書 治小兒乳癖結實或有滯惡積不散令兒 日漸羸瘦面色萎黄春夏多發不欲食乳 荆三稜 㣲煨 剉 川大黄 剉碎 㣲炒 檳榔 鼈甲 醋炙黄 去裙襴 赤 茯苓 各半 兩 枳殻 一分麩炒 㣲黄去瓤 右為散毎服一錢以水一小盞煎五分去滓分為二 服日三四服下惡物為效 硃砂丸 㓜㓜 新書 治小兒乳癖壯熱體瘦 寒水石 龍腦 各細 研 膩粉 檳榔 末各 一錢 硃砂 半兩 細研 飛 過 雄黄 細研一 錢半 右同研令勻煉蜜和丸如菉豆大三二歳兒生薑湯 下三丸日再服量兒加減 化癖丸 㓜㓜 新書 治小兒乳癖結塊久不消化 巴豆霜 半 兩 膩粉 硃砂 細研各 一錢 黄鷹屎 一 分 硇砂 雄雀糞 各一 字 右同研如粉用糯米飯和丸如黍米大一歳兒毎服 空心煎皂莢仁湯下二丸取下惡物為度 軟銀丸 㓜㓜 新書 治小兒乳癖 水銀 結成 砂子 白丁香 末 膩粉 各一 錢 鷹屎 末一 錢 續隨子 四十九 箇去殻 巴豆 二十一箇去心 膜研畧去油 右同研勻棗丸如菉豆大一歳一丸温水下 銀白散 㓜㓜 新書 生胃氣取下後宜服 人參 茯苓 甘草 炙 白术 麩 炒 白扁豆 去 皮 藿香葉 右各等分為末毎服一錢紫蘇湯調下 如聖散 㓜㓜 新書 治小兒乳癖發寒熱飢瘦不思飲食日漸 黄瘦欲成一切疳 硇砂 一 錢 粉霜 一字 半 蜜陀僧 半 兩 大丁香 二十 一箇 白丁香 四十箇 全者 舶上硫黄 二錢 半 右為末毎服半錢冷麫湯下日一服正午時見效三 歳已上毎服半錢三歳已下毎服一字一方無大丁 香男病女乳女病男乳調後用通膈泄 銀粉丸 一名木香 真珠丸 治小兒乳癖潮熱驚涎宿食食作肚 痛及治腹脹取虚中積行滯氣 方見本門 積聚類 消堅丸 全嬰 方 治小兒乳癖及下塊嬭消痰退熱膈實取 積 硇砂 輕粉 巴豆 去油各 一錢 阿膠 炒半 兩 好墨 少 許 水 銀 二皂子大 結成砂子 右為末白飯為丸如小菉豆大三歳三丸皂子泡湯 送下食前服一方用倒流水下 燒青丸 一名煉青丸 出㓜㓜新書 治小兒乳癖毎至午時作寒熱㣲 有咳嗽脇肋癖硬 輕粉 二 錢 太隂𤣥精 研一 分 粉霜 硇砂 研各 一兩 右再同研細水滴和為餅子以文武火燒熟為度再 研滴水和丸如黄米大三歳已上毎服五丸漿水下 三歳已下以意増減或飯飲下錢氏加白丁香真者 一字定粉一錢半同研此方至天明取下惡物是效 如嬭癖未消盡隔三兩日又一服癖消為度 金花散 聖濟 總録 治小兒乳癖神效 白丁香 真者㣲炒 七十粒 丁香 十五粒二 味為末 蜜陀僧 研 硫黄 研 黄鷹屎白 研各 半錢 右合研勻毎服三歳已下一字三歳已上半錢並用 乳汁調臨卧服至来日取下青黑稠粘物即愈未盡 再服 化癖丸 聖濟 總録 治小兒乳癖肌瘦寒熱脇下硬痛 丹砂 研 生薑 切片晒乾為 末各二錢 巴豆霜 一字 半 硇砂 研 白 滑石 研各 二錢 右同研勻粟米飯和為丸如黄米大毎服二丸薄荷 湯下嬭食後臨卧服 治小兒嬭癖 㓜㓜 新書 蜜陀僧 訶子 丁香 荳䓻 木香 各等 分 右研羅為細末入膩粉少許再研毎服一錢半米飲 下如不動来日再服立效 如神散 聖濟 總録 治小兒乳癖攻脇肋𦂳痛 獨頭蒜 一顆 研 樓葱 一寸 研 膩粉 半 錢 凌霄花 末一 錢 右同研勻調塗脇肋上硬處用醋麫餅子貼盖之候 口聞蒜氣急用温湯洗去 硫黄散 聖濟 總録 治小兒乳癖 硫黄 研 蜜陀僧 别 研 膩粉 研 訶梨勒皮 為末各 一錢 右和令勻毎服一錢乳汁調下更量兒大小加減 又方 㓜㓜 新書 黒丁香 二十 箇 舶上硫黄 半 兩 白丁香 五 箇 蜜陀僧 半 兩 右為細末如一歳者只一字臨卧服三兩歳者服半 錢用乳汁如男兒用左乳汁下女用右乳汁下 二丁丸 全嬰 方 治小兒乳癖在於兩脇下或左或右如狗 舌之狀令兒面黄腹大潮熱多渇日中嗞煎夜間多 哭 丁香 半 錢 白丁香 一 兩 蜜陀僧 輕粉 各一 錢 右為末糊丸如小豆大三歳五丸水下惡物下為效 消癖丸 聖濟 總録 治小兒乳癖積塊 牽牛子 一兩半 生半炒 皂莢 肥者二個燒 令煙盡為度 巴豆 去皮心研 出油夏秋 半兩春 冬一兩 右除巴豆外搗末後入巴豆再同研勻用粟米飯丸 如菉豆大毎服三丸橘皮湯下如常服丸如粟米大 茶湯下三丸量兒大小加減 又方 㓜㓜 新書 治小兒乳癖羸瘦危困脇下硬有形 寒食麫 一錢 半 汞 半 錢 青礞石 末半 兩 右研令勻以乳汁和分為二十餅子熨汁止以慢火 乾一餅子分為四處為飲食化服四分之一隔日 一次服八服取效未能吃得飲食者化如糊䑛在口 内 治小兒嬭癖 㓜㓜 新書 芫花 一兩醋浸 三日净洗 大黄 半兩 為末 蒜 一 斤 右研同藥末研爛令勻男左女右用藥塗在乳母手 心熨擦癖上時聞患人口中如有藥氣即止立效 治嬭癖 海上 名方 丁香 二十 一粒 蜜陀僧 生硫黄 各半 錢 右為細末毎服半錢大者一錢米飲下隔一宿取黑 物效 蓬莪荗散 聖濟 總録 治小兒脾胃氣弱乳食不化乳食留於 脇下因寒成癖 蓬莪荗 炮半 兩 阿魏 一錢水化開浸蓬莪 荗一宿慢火炒乾 右為細散毎服半錢米飲調下量兒大小加減 膩粉丸 全嬰 方 治小兒乳癖脇下結塊不消面黄發熱 膩粉 一 錢 雄雀糞 一分 㣲炒 右同研令勻以棗肉和丸如粟米大毎服以新汲水 下一丸取下粘滯惡物為效量兒虛實大小以意加 減一方糊丸熟水下癖塊消即效 治未滿月小兒妳癖 㓜㓜 新書 紫河車 人參 右各等分為末用妳醋調作餅子如大錢大如左畔 有妳癖者藥貼左畔脚心用緋綿托乾後見效左右 一般使藥 治小兒妳癖 㓜㓜 新書 紫河車 二 兩 寒食麫 右同為末毎用一匙許水塗足心病在左塗左病在 右塗右塗於紅帛上縛之良久其病大便中下大便 後盡洗去 又方 聖濟 總録 治小兒妳癖 白芥子 薹子 各等 分 右為末水調攤紙上貼妳癖又用醋麫餅子葢之立 效少頃急去如不急去即成瘡 治小兒乳癖 聖濟 總録 用獨窠蒜一頭搗爛看兒乳癖大小候兒睡着隨 病小大貼之兒腹内作聲便急取去不用 青皮丸 㓜㓜 新書 治小兒妳癖脾疳瘦盡 用青皮不拘多少去白乾用為細末豬膽丸如菉 豆大毎服五丸七丸任意湯下日進三服 治小兒妳癖 㓜㓜 新書 用蜜陀僧不拘多少研極細大蒜自然汁調稀稠 得所塗於有妳癖處隨其小大周遍又不可塗之 太過須臾候兒口中有蒜氣息即是藥透好細以 手揉之覺妳癖似消及五六分即便用温漿水洗 去切須測度不可令消盡恐藥毒損氣也如未消 藥先乾即别使温水潤之 治小兒妳癖 㓜㓜 新書 用紫河車不拘多少為末毎服一錢冷水調貼癖 痛硬處 聖效透肌散 衛生 寳鑑 治小兒妳癖食癖時發寒熱咳嗽脇 下結硬 雄黄 粉霜 研各二 錢半 輕粉 一字半 另研 海金沙 一 字 硇砂 另 研 豆䓻 穿山甲 炮 當歸 蒺䔧 各二 錢 荆芥 桑 菌 各三 錢 右藥十一味揀净除輕粉粉霜另研為極細末再入 輕粉等三味拌勻令將獨窠蒜去皮研如泥入頭醋 和如稀糊然後調藥如膏約癖積大小攤在紙上貼 於病處用新綿一葉覆其上以三褡𦂳繫之待一二 時辰覺痛無妨口鼻内蒜香為度其功效不可具述 癖消為度趙姑年十三歳癖積甚大以至危篤貼之 得效如神 香蜜散耑治小兒妳癖不消心腹脹硬 石燕子 一 枚 丁香 膩粉 别 研 蜜陀僧 三味各 半兩 大鼈子 去殻 一兩 右件為細末毎服一錢温米飲調下乳食後空心服 又方治小兒妳癖 華陀中 藏經方 右以白芥子不拘多少研成膏攤紙花子貼痛硬處 坐中效 治小兒乳癖胸腹髙喘急吐乳方 華陀中 藏經方 右以不入倉黑豆七粒去皮研極細滴水七徧和成 作七丸以青黛末滚令徧更用白麫和作皮裹藥慢 火煨熟去麫再研細别入膩粉生腦子麝香各少許 再滴水丸作七丸毎服一丸臨卧温水送下兒子小 嚼破無妨極效 水銀丸 㓜㓜 新書 治小兒啼呌不止乳母便將妳餵因被怒 氣未定為涎裹乳滯胸膈面色萎黄或時發熱吐逆 右用積聚門中三出丸藥末五七銅錢入水銀艾同 研令勻星盡為度亦醋麫糊為丸如菉豆大硃砂為 衣金銀薄荷湯下三五丸乳食後服 痃氣 附論 夫小兒痃氣者飲食不調生冷過度與臟氣相搏結聚 之所成也其狀臍脇兩傍上下有物弦直大者如臂小 者如指弦起急痛故名痃氣也 小兒生下五箇月日 上至七歳有結癖在腹成塊如梅核大来去或似卵大 常呌疼痛不住者亦分類類在左脇下痛者為痃氣下 蓬莪散夾健脾散與服即愈如見面黑眼直視瀉黑血 鼻口冷手足冷不進食死 方 鼈甲丸 㓜㓜 新書 治小兒痃氣兩脇下𦂳痛羸瘦 人參 去蘆 頭 乾薑 炮裂 剉 白术 枳殻 麩炒㣲 黄去瓤 柴胡 去 苗 鼈甲 醋炙黄 去裙襴 荆三稜 㣲煨 剉 川大黄 剉碎㣲炒 各一分 當歸 剉㣲 炒 赤芍藥 陳橘皮 浸去白 瓤焙 厚朴 去粗皮塗薑 汁炙香熟各 半 兩 右為細末煉蜜和丸菉豆大毎服以生薑湯下七丸 日三服量兒大小加減服之 荆三稜散治小兒痃氣急痛 荆三稜 㣲煨 剉 枳殻 麩炒黄 去瓤 大腹子 鼈甲 醋炙黄 去裙襴 神麯 㣲 炒 訶梨勒皮 蓬莪荗 麥蘖 炒令 㣲黄 厚朴 去 粗 皮薑汁 炙黄 青橘皮 浸去白瓤 焙各一分 黑三稜 半兩 剉 右為細散以粥飲調下半錢日三服更量兒大小加 減服之 當歸防葵丸治小兒痃氣不能下食肌體瘦 方見本門 癖氣類 鼈甲大黄丸 聖恵 方 治小兒痃氣食不消化四肢瘦弱 鼈甲 醋炙黄 去裙襴 川大黄 剉研 㣲炒 荆三稜 㣲煨剉 各半兩 枳殻 麩 炒 㣲黄 去瓤 芎藭 桔梗 去蘆 頭 赤茯苓 赤芍藥 乾薑 炮裂 剉 桂心 各一 分 右為末煉蜜和丸如麻子大毎服以粥飲下五丸日 三服量兒大小増減 大黄散 㓜㓜 新書 治小兒痃氣發即𦂳痛不欲食 川大黄 剉碎 㣲炒 鼈甲 各一兩醋炙 黄去裙襴 麝香 細 研 木香 各一 分 荆三稜 㣲煨 剉 檳榔 甘草 炙各 半兩 右為細散研令勻毎服以粥飲調下半錢日三四服 更量兒大小以意加減 七味鼈甲丸治小兒痃氣發即腹痛不食黄瘦 方見本 門癖氣 類 蓬莪荗散 㓜㓜 新書 治小兒痃氣一切氣疾 蓬莪荗 青橘皮 去白 瓤 益智 各半 兩 木香 一 分 糯米 一 兩 右為末毎服一大錢用陳米飲調下日進四服 又方 㓜㓜 新書 治小兒痃氣食不消化四肢瘦弱 荆三稜 一兩㣲 煨剉 鼈甲 三分醋炙 黄去裙襴 山甲 剉碎 㣲炒 右搗羅為散毎服一錢以水一小盞煎至五分去滓 分二服温下晚後再服量兒大小以意加減 又方 㓜㓜 新書 用鼈甲一枚塗醋炙令黄去裙襴為細末毎服一錢 以童子小便一小盞煎至五分量兒大小加減服之 日三服神效 痞結 附論 夫小兒痞結候結者塞也小兒胸膈實腹内有留食致 令榮衛痞塞臟腑之氣不得宣通其病腹内氣結脹滿 或時壯熱是也 方 曽青丸 㓜㓜 新書 治小兒八痞一當心下堅痛大如小杯名 蒸痞曽青主之二如板起於脇下槍心名蛇痞龍骨 主之三夾臍如手名魚痞龜甲主之四繞臍腹雷鳴 名寒痞乾薑主之五當心如杯不可揺動名蟲痞牡 丹主之六心下如盤名氣痞鼈甲主之七生於寒熱 腰胸痛狀如瘧名血痞䗪蟲主之八膿出腹痛中名 風痞蜚蠊主之 曽青 乾薑 䗪蟲 紫石英 牡丹 去 心 桂心 各 二 分 大黄 龍骨 各五 分 蜀漆 七 分 龜甲 一云 鱉甲 真珠 蜚 蠊 各三 分 細辛 六 分 附子 四分 炮 右為末視上所說依病所主皆倍藥分煉蜜丸如桐 子大空心服四丸此是五六歳兒所服若小兒所服 量之日三服丸子大小量兒與之服微㵼勿怪腹中 諸病皆出忌猪菜魚物據上八說疑别有鼈甲並用 也 五參丸 㓜㓜 新書 治小兒脇下有痞手足煩熱 人參 苦參 丹參 沙參 𤣥參 防風 各一 兩 乾薑 附子 各半 兩炮 䗪蟲 五箇 炙 大黄 四兩蒸過 三升未下 蜀椒 一合 去汗 巴豆 二十箇去 皮心炒 葶 一合 炒 右為末别研巴豆和勻杵萬下蜜丸如小豆大一歳 兒一丸日再消減丸數 硝石丸 㓜㓜 新書 治小兒腹内痞結妨悶 硝石 柴胡 去 苗 川大黄 剉碎 㣲炒 黄芩 各半 兩 細辛 洗去 苗土 當歸 㣲 炒 茯神 赤芍藥 甘遂 煨㣲 黄 木香 甜葶 隔帋炒令紫 色各一分 巴豆 去皮心紙 裹壓去油 右為末都研令勻煉蜜和丸如菉豆大毎服一歳兒 一丸二歳二丸三歳三丸四五歳兒五丸並空心以 粥飲下快利為度若未利明旦再服量兒虚實以意 加減 鷄骨丸 㓜㓜 新書 治小兒先得寒熱腹堅牢強痞不能飲食 不生肌肉時若壯熱 芎藭 當歸 紫苑 大黄 茯苓 各三 分 杏仁 去 皮 尖 炒 桂心 各四 分 杜蘅 白芷 石膏 各二 分 半夏 一分 洗 黄雌鷄 一箇破腹勿令中水去肉取兩 脇翼及脛骨乾之炙令黄色 右為末蜜丸如小豆大毎服二丸日進三服稍加之 鼈甲足丸 㓜㓜 新書 治少小裏急脇下支堅 鼈頭足 一具酒二升 浸一宿炙乾 蠐螬 四十 箇 䗪蟲 二合去 頭足羽 蚱蟬 蜣蜋 各炙二 十箇 乾薑 人參 各三 兩 雲母 煉 川芎 各 二 兩 牛黄 一 分 桂心 二 兩 右為末煉蜜為丸如小豆大二丸日再服 牛黄丸治小兒腹内痞結多驚 牛黄 麝香 各細 研 甘遂 煨㣲黄 各一分 巴豆霜 半 兩 川椒 去 目 及閉口者炒 去汗一分 蜈蚣 十一枚去 足炙令焦 蚱蟬 七枚 㣲炒 川芒硝 真珠 末 雄黄 細研各 半兩 右為末同研令勻用煉成蜜一合入白蠟一兩合煎 令鎔和丸如麻子毎服以粥飲下二丸以利為度未 利再服看兒大小以意加減 豆䓻草果飲子 活㓜 口議 治小兒痞氣未結重復取利致令 虚乏腹肚㽲痛不思飲食面目虚浮強食嘔吐宜服 肉豆蔲 一箇 煨 草果 檳榔 各一 箇 綿黄茋 蜜 炙 白茯苓 白芍藥 白术 炙 甘草 炙 陳皮 各二 錢 半夏麯 一 錢 右㕮咀毎服二錢生薑三小片烏梅半箇棗子一箇 用藤紙包裹蘸濕煨令香熟去紙用水一小盞煎至 半盞去滓通口空心食前服兩滓并煎兼與小沉香 煎丸服之一方無半夏麯 肉豆䓻散 聖恵 方 治小兒胸中有寒乳哺不消腹中痞滿 氣逆不能乳食 肉豆䓻 去 殻 人參 去 蘆 藿香 白茯苓 白术 木香 甘草 炙各 一分 厚朴 姜汁 炙熟 訶梨勒 炮各 半兩 乾薑 炮 右為散毎服一錢以水一小盞煎至五分去滓温服 日三服量兒大小加減服之 柴胡散 㓜㓜 新書 治小兒腹内痞結身體壯熱中焦壅悶腸 胃不利 柴胡 去 苗 赤茯苓 芎藭 鼈甲 醋炙黄 去裙襴 枳殻 麩炒 㣲黄 去 瓤 赤芍藥 桃仁 浸去皮尖雙 仁麩炒㣲黄 檳榔 各半 兩 甘草 炙 一 分 右搗粗羅為末毎服一錢以水一小盞煎至五分去 滓温服日三服更量兒大小加減服之 大腹皮散 㓜㓜 新書 治小兒腹内痞結壯熱増寒大小便不 利 大腹皮 剉 陳橘皮 浸去白 瓤焙 桔梗 去蘆 頭 鼈甲 醋炙黄 去裙襴 各三 分 人參 去蘆 頭 赤芍藥 川大黄 剉㣲 炒 木通 各半 兩 甘草 炙一 分 右搗粗羅為散毎服一錢以水一小盞煎至五分去 滓看兒大小加減服之 檳榔散 㓜㓜 新書 治小兒腹内痞結壯熱不能乳食心胸煩 壅 檳榔 大黄 剉㣲炒 各半兩 枳殻 麩炒㣲 黄去瓤 人參 柴胡 各 去 蘆 頭 知母 赤芍藥 地骨皮 甘草 炙各 一分 右搗粗羅為散毎服一錢以水一小盞煎至五分去 滓温服量兒大小分減服之 前胡散 一名前朴散 出聖恵方 治小兒胸中寒氣結塞不通時 欲嘔吐瀉泄腹脹時痛驚悸 前胡 去 蘆 白术 人參 去 蘆 陳皮 去 白 髙良薑 藿香 厚朴 薑汁炒 各一分 甘草 炙半 錢 右為散毎服一錢以水一小盞煎至八分去滓不計 時候温服大小以意加減 前胡散 㓜㓜 新書 治小兒腹内痞結壯熱羸瘦多啼 前胡 去蘆 頭 川大黄 剉㣲炒 各三分 枳殻 麩炒㣲 黄去瓤 赤茯苓 犀角 屑 郁李仁 浸去皮 㣲炒 鼈甲 醋炙黄去裙 襴各半兩 右為粗散毎服一錢以水一小盞煎至五分去滓服 看兒大小分減㣲利為度 大鼈頭足丸 㓜㓜 新書 治小兒脇下積氣羸瘦骨立圊便不 節 鼈頭足 一具酒浸一 宿令炙黄 乾漆 二分 炒 紫苑 芍藥 人 參 菰 根 各三 分 甘草 四 分 右為末蜜和丸如胡豆大毎一丸日進三服鼈截去 頭取頷下一段足取腕前一段 小兒痞方 㓜㓜 新書 白丁香 紫丁香 各四十 九粒 舶上硫黄 蜜陀僧 各 一 皂角 子大 五倍子 一箇 棗大 黄鷹 末炒 一錢 麝香 少 許 右為末如小豆大兒瘦者粟米飲下半錢肥者大米 飲下并第七椎下兩邊炙之須齊下火烟乾蟲自出 麩片相似效 甘遂丸治小兒腹内結乳食不消化心腹刺痛 甘遂 煨令 㣲黄 真珠 末各 一分 黄芩 赤芍藥 杏仁 浸去 皮尖 雙仁麩 炒㣲黄 巴豆霜 各半 兩 右為末入杏仁巴豆霜同研令勻煉蜜和丸如麻子 大二三嵗小兒空腹以温水下二丸以利為效未利 再服更隨兒大小加減 甘遂散治小兒腹内痞結雖服湯得利而滯實不去心 下堅滿按之輒啼内有伏熱諸候集成此疾冝服破 痞除熱 甘遂 煨令㣲 黄一分 青橘皮 浸去白 瓤焙 黄芩 川大黄 剉㣲 炒各 半 兩 右搗羅為散毎服一錢以水一小盞煎至五分去滓 温服量兒大小分减利後以粥飯放冷補之無不作 效 鼈頭丸 㓜㓜 新書 治小兒痞氣脇下腹滿腹中積聚堅痛 鼈頭 一 箇 䖟蟲 桃仁 炒各 三分 䗪蟲 炒三 分 右為末煉蜜丸小豆大二丸日進三服以利為度如 不利加大黄三分 甘遂湯 楊氏 家藏 治小兒服湯已得大利温壯拆而滯實不 去心下堅痞滿不可按輒啼内有伏熱諸候集成此 疾冝破痞除熱 甘遂 甘草 炙各 二分 黄芩 大黄 各四 分 右以水二升破鷄子二箇和取白投水中攪令沫上 吹去之内藥棗丸合為二服 又方 㓜㓜 新書 治小兒患腹中結常壯熱 大黄 炙煙 出 鼈甲 炙 黄 茯苓 等 分 右為末蜜丸大豆大飲下日三服量兒加減一方用 龜甲 鷄子湯 肘後 方 治小兒六七歳心腹堅痞時時寒如瘧服 紫丸六十日吐下痞乃堅以此湯一碗去惡物數升 遂愈常用之效 甘遂 七 銖 甘草 炙 黄芩 各五 錢 右以水二升鷄子一枚拆開出白投水中熟攪吹去 滓内藥煮取一升隨兒大小計可得下合和與之藥 無毒下痞未盡更合堅實多者加芒硝細辛半兩大 效 治小兒痞滿 㓜㓜 新書 用三白草搗絞汁服令人吐逆除胸膈熱疾亦主瘧 及小兒痞滿投此草初生無白入夏葉端半白如粉 農人候之蒔田三葉草白便秀故謂之三白 又方 㓜㓜 新書 除小兒痞滿閃癖 用甜藤葉搗傅之 積聚 附論 夫小兒有妳積候但是吐下妳来有臭酸氣此候因兒 呌未住母將妳與喫致不消化日久停滯胃冷而至此 所治者先用丁香散調胃後下食積牛黄丸取下妳積 後下勻氣散補常服健脾散即愈食積候夜間肚㣲作 熱或嘔或瀉此因飲食傷飽而更睡至此所治者下食 積牛黄丸通下後用勻氣散補常服萬靈丸即愈氣積 候面黄白不進食肚㣲病夭矯啼呌此因患諸般氣候 久而不安傳歸氣積至此所治者用萬靈丸勻氣散醒 脾散健脾散相夾調理即愈脾積候面如土色或滯黄 而帶虚連臍下㣲痛肚皮熱飲食減少纔食便言臍上 及肚中痛所食不化頭㣲熱此因先食硬物不然冷物 所傷在脾所治者先下青金丹取下脾中積後用勻氣 散醒脾散萬靈丸即愈虚中積候渾身㣲熱不思飲食 日多昏昧抱着時一似睡未覺此候多因端久泄瀉不 止而虚得此候所治者先下青金丹通盡肚中積後勻 氣醒脾散調理常服萬靈丸保童子丸調理即愈實積 候大便不通風毒瘡 喉閉赤顋喉中痰响此因兒子 生来飢猛飲食無度至有前件候所治者先用奪命散 吐下熱涎後勻氣散醒脾散常服牛黄膏鎮心丸天竺 黄散與服即愈 小兒積病可醫者凡面上虚腫者是 脾之所係脾主身之肌肉故應面故知是脾積其脾係 土土無正形故早晚浮腫不定多則早浮其睡則脾不 磨上面作腫若病後有此證則是虚中積宜用調脾消 積行氣等藥面合地卧是脾積何以合地其受積在脾 是冷積何以知之其脾好土故知在脾其冷者屬隂故 知傷冷硬食得之宜下食積氣藥兒腹脹其積在肺何 以知之其肺主於氣纔當受積其氣不調腹脹滿氣急 故知在肺如腹脹先宜調氣後轉轉更宜調氣小便如 油其積在心腸何以知之其積受於脾脾當轉心心不 受觸則入小腸小腸是心之腑故知在心腸則節其水 道小便如米泔油相似也髮黄是積氣傷心心主血脉 遍䕃身毛髮被積氣所干則髪黄故知是積傷心宜下 空心散及取積藥此人必時復發熱也赤白痢其積在 肺受傳大腸及有外傷冷而得何以知之其肺主西方 庚辛金其色白後赤則是外邪故知肺傳大腸則為赤 白痢也宜取後調氣兩眼黄赤睛青其積在肝何以知 之肝主東方甲乙木色青却被積氣所干即黄赤睛青 者眼屬五臟肝是其主肺若受積故令眼睛青是肝受 積若傳膽其人口苦不要吃宜涼藥退之遍身虚腫其 積在臟何以知之為其積曽取後被藥發動即不在臟 故出皮膚之間為腫也只宜下取虚中藥積然後補之 耳 多瀉白糞知受冷積在脾何以知之脾主化受冷 積在脾冷滑而瀉白糞故知在脾宜先轉後熱藥補之 小兒積病不可醫者六喘急是肺積肺主氣其喘急 則肺絶其人當面白全無血色故不可醫也面黑是腎 積其人面黑者是腎絶也人當不辨好惡眼直無光只 得一日而死也吐熱氣是榮積其不醫者是血絶不可 治也血主心心不能管故出熱氣不治耳手脚心生瘡 是衛積衛者氣也胃氣不生故手足生瘡若衛絶則氣 不囬只得半日也惡心乾嘔是胃積何以不醫胃主化 食胃絶則惡吐故不治其人必食乳不化不食亦乾吐 嘔面色青黄無血色也瀉久住又瀉是積咬脾爛何以 知其脾爛其人當瀉白糞為食不消住了却放糞赤黑 而死即知脾爛不可治 積病口中氣温面黄白目無 精光或白睛多及多睡畏食或大便酸臭者當磨積宜 消積丸甚者當白餅子下之以和胃 小兒五積為臟 氣不行蓄積一處不動故曰積夫心為伏梁在臍上上 攻其心下攻胃口脾為痞氣在胃口上横之肝為肥氣 在臍之左邉肺為息賁在臍之右畔腎為賁屯在臍下 各有變動非食之所成乃氣積也臟屬隂故在一處而 不動也小兒有聚謂六腑之氣留聚也腑屬陽陽氣運 轉不停故其聚不定一處發兒腹痛積聚之皆候面黄 瘦劣嗞咂不生肌肉髮立或肌體浮腫及腹多困多為 水氣 凡驚中虚積者謂因驚發動是也所下糞青穢 凡虚中有積者因傷食而瀉又吐如此漸虚中之積有 積而頻頻取轉不着致其積尚伏故亦曰虚中積若驚 積取下則糞隨驚青如是實積即糞成塊子凡疳中虚 積者因疳病轉瀉虚而疳不退故虚中爾所取下糞裏 白色也 小兒八種積病多吐多瀉多困多熱是也面 腫手脚腫是虚中有積腹脹不思飲食是胃中有積合 面吃土炭痢痛大腹中有積面多黑困眼不開脾中有 積小便似油脚手腫腎臟中有積渇瀉不止膀胱中有 積腹内虚鳴小便赤黄小腸中有積多吐逆不吃食上 膈中有積渾身虚腫者脾之有積久取不下號曰虚中 積光塌氣候取之肚腫四肢黄色者受水氣須取之水 小便如泔肝臟受積此後用取之頭髮黄色者疳勞候 欲發此背之積用取之睛黄鼻出水者肺有積乃風疳 之候當取之赤白滯痢者此臟腑内久積用取之腸内 虚鳴者此氣蟲之候用取之吐逆或日近及氣酸臭可 取若已久不可遽取恐作慢脾且調理合地而卧此疳 蟲攢心用取之也小兒積病其脉沉實積者小兒忍飡 毒食𤓰桃李菓肥滑黏膩之物藴成積聚若小兒肥實 宜與葱湯丸取次銀白散補之 小兒積病其脉洪大 下黑血形瘦行不坐久患積腹急如鼓項軟四肢冷口 噤者不食並是死候積有虚有實木香丸虚者少與之 實者倍用之 小兒消積多用青皮然青皮最能發汗 有汗者勿與之 凡有積滯須辨虚實虚則補之實則 取之古方不問四季令服四味大黄飲子錢氏論小兒 當服紫霜丸二者俱不可用况孩兒肥瘦不同長短不 同孩兒黑白亦自不同南北方之地不同而又况古今 不同豈可一槩而論也大法實者可服進食丸虚肥白 者及疳瘦孩兒宜服肥兒丸 風積者眼白青孩子壯 熱形瘦也疳疾者眼黄肚急大便無禁食積者能食不 生肌但腹大耳妳積者乳食過多少時必哭多即嘔吐 壯熱是也驚積者大便青眼亦青夜啼宜用妙香丸取 大抵取積之法只用巴豆膩粉藥或宣取藥皆可量兒 虚實大小壯者一歳五六丸虚者三四丸用鷄子一枚 筯頭扎一竅入藥於内塞之煑熟空心連藥與兒吃盡 良久取下積臭穢之物只白粥補之此余嘗用取積之 藥却以鷄子引入於脾其積取盡子至温補之食大能 温益脾産婦吃此可謂良也藥取而食補也 方 五精丸治一切食積乳積痢此藥内有温胃補脾理氣 之劑不損胃氣有積則痢積去則止凡治積痢先服 之以去其積 縮砂仁 五 錢 木香 二 錢 丁香 二 錢 肉豆䓻 三箇 麫煨 大麯餅 生 三稜 煨 莪术 煨 白茯苓 去皮各 三分 膩粉 二錢 炒 人參 去 蘆 頭 白术 代赭石 火燒醋淬 各三錢 白薑 炮二 錢 麥芽 三錢 生 百草霜 一錢 炒 巴豆 三錢去殻 紙搥去油 右除巴豆膩粉另研餘味各製為細末再入巴豆百 草霜拌勻搗飯為丸大小隨意空心白湯吞下五更 服如取積未動早晨再一服乳飯放遲温食免藥食 相忤吐逆惡心如止痢食白粥即止湯氏方取虚中 積以熟鷄子黄和丸在内與兒食之葢藥取積而食 補 消積飲治脾胃虚冷不能消化乳食致成積痢及治冷 氣疝虚瘧虚積吐利常服調脾進食 縮砂仁 五 錢 陳皮 去白 三錢 良薑 油炒 二錢 丁香 粉草 炙各 三錢 茴香 炒三 錢 香附子 炒去 毛 麥芽 生 三稜 炮 蒼术 米泔 浸各 三 錢 莪术 炮 厚朴 薑汁 炒 青皮 炒去 瓤 枳殻 煨搥 油 大麯餅 生各 三錢 右為細末米湯調入燒塩空心服或冬𤓰仁湯下虚 中積米湯調下五積丸磨化積滯將巴豆去殻炒藥 料仍去巴豆久癖用硇砂厚朴治冷氣加白薑治疝 木饅茴香湯入生鹽下 消積丸 白薑 炮 肉豆䓻 麫裹煨 一兩 枳殻 炮去 油 三稜 炮 莪术 炮 薑黄 炮 蓽澄茄 各五 錢 百草霜 㣲 炒 陳皮 去 白 粉草 炙 大 黄餅 生各 三錢 巴豆 五十粒 去油 杏仁 五十粒 去皮尖 青油 半 兩 右除巴杏另研外餘為細末如巴杏均勻以清油鎔 蠟化開入藥末搗千百杵令勻作一蠟櫃丸合收臨 用旋丸空心薑湯下一云凡用蠟丸取其入於腸臟 消化積也 百當膏治一切積聚心腹疼痛年月深久者皆治之百 歳至一歳皆可服 丹砂 研 膩粉 黄蠟 各半 兩 水銀 陽起石 研 粉霜 研 蠍稍 炒 末 鉛 同水銀炒 結成砂子 牛黄 鉛霜 研 龍腦 各二 錢 巴 豆 肥者二十粒去皮 心膜研出油取霜 半夏 一錢湯浸七次 搗羅為細末 右件令研極勻鎔蠟并熟蜜少許同和成膏旋如桐 子小兒如黍米大毎服三丸至五丸量大小虚實加 減吐逆藿香湯下取熱積生薑蜜水下取冷積乳香 湯下風涎薄荷湯下便利米湯下 磨積丸 瑞竹 堂 治疳積泄瀉 荆三稜 蓬莪术 陳皮 青皮 神麯 麥芽 欝金 胡黄連 雷丸 白 者 史君子 肉 蘆薈 已上各 等分 香附 同三稜莪术青皮陳皮五件一 處好米醋煮一晝夜焙乾用 右為細末米醋為丸如菉豆大毎服三十丸糯米湯 下虚弱加木香虛極加附子疳極加癩蚵蚾肉 蘆薈丸 㓜㓜 新書 治驚疳積滯或渇或瀉或熱 蘆薈 一錢先分 二鉢内研 史君子 不出 皮殻 蕪荑 半錢去 皮取仁 檳榔 一 箇 胡黄連 沉香 木香 各一 錢 麝香 少 許 龍膽草 硃 砂 各半 錢 夜明砂 二 錢 右焙乾末用醋膽丸如桐子大毎服十粒米飲下常 服妙 龍虎丹 㓜㓜 新書 療虚中積泄痢腹痛後重 硃砂 膩粉 炒 粉霜 炒 礞砂 白丁香 枯礬 炒 各 一 錢 定粉 炒二 錢 黄丹 硝石 硇砂 各炒 半錢 右研勻蒸餅水浸和丸如櫻桃大大人毎服二丸小 兒一丸米飲下 調中檳榔丸 聖濟 總録 治小兒食疳長肌膚益顔色化宿食 治腹脹破積聚和氣 檳榔 丹砂 研 阿魏 麺裹 煨熟 代赭石 乳香 研 木香 五靈脂 炒 肉豆䓻 巴豆 去皮心膜出 油盡半兩 蟾頭 一枚 炙焦 右研勻細麫和丸如黍米大毎服二丸生薑湯下更 量兒大小加減一方有麝香 妙香丸治小兒虚中積潮發寒熱心腹脹滿疼痛 辰砂 一 兩 牛黄 生龍腦 麝香 各一 分 金箔 十四 片 粉 霜 膩粉 各一 錢 蠟 二 兩 巴豆 一百二十 箇肥者 右丸如彈子大量虚實加減龍腦漿水下夜半後服 臟虚即以龍腦米飲下毎服三丸如小豆大欲藥勢 緩即按令扁疾堅者加至十丸皆以針作數孔以行 藥力小兒取積如菉豆大治小兒吐逆尤效此藥最 下胸中煩及虚積 紫霜丸 㓜㓜 新書 治消渇去積 代赭石 木香 煨 乳香 肉桂 杏仁 去皮 尖 丁香 各一 錢 陳皮 一錢半 去白 肉豆䓻 一箇 炮 右為末煮麫糊丸如菉豆大毎服七丸飯飲下 惺惺丸 㓜㓜 新書 治小兒疳勞黄瘦虚中伏積久患赤白痢 但是虚中伏積宜用此藥 陽起石 輕粉 粉霜 黄鷹條 白丁香 各一 錢 硃砂 一錢 半 硇砂 一 錢 水銀 砂一 錢 石燕 一箇火煨五 次浸淬五度 右為細末湯浸蒸餅為丸如梧子大毎服七丸至十 五丸用火煆皂角葱白湯下非時服不動臟腑 蠟丸子 㓜㓜 新書 治一切積滯瀉痢或累經取轉氣已虚為 病未去者大人小兒並宜服之 硇砂 粉霜 辰砂 並 研 膩粉 各一 分 川烏頭 去皮生 用一兩 半取 細末 青橘皮 去白取 末一兩 黑牽牛 取粉 一兩 巴豆 肥者一兩 去心膜用 鹽四兩同炒乾至紫色去鹽不用又生巴豆去皮 乾稱一分去心膜與炒熟巴豆同研極細入前件 衆藥末再 同研勻 右藥末毎一兩用黄蠟二兩先消作汁次投藥末攪 令極勻放温丸如桐子大毎服量人虚實五粒如藥 經年加至十粒七粒小兒虚積潮熱寒熱亦與服菉 豆大三粒並生薑木𤓰湯下夜卧服凡有冷積胸膈 不利先吃一服冷瀉不止或赤白痢尤宜服藥即愈 如痢甚者三更初一服次日更一服立效 真珠丸治小兒久積驚疳退積滯化風涎利膈 真珠 末 巴豆霜 去 油 滑石 各一 分 半夏 三分薑 浸七次 續隨子 仁 三 分 白附子 半 兩 寒食麫 二 分 天南星 半兩薑 浸七次 右末滴水丸如桐子大毎服二歳者一二丸加減用 葱白湯下疳疾史君子湯下 木香丸治乳積食積氣積 木香 蓬莪术 縮砂仁 青皮 去 白 硃砂 研 細 代赭 石 研各 二錢 大丁香 一 錢 川巴豆 紙壓出 油一錢 右為細末和勻飛羅麫糊丸麻子大風乾毎服二三 丸乳傷乳汁下食傷米飲下後與大異香散或和劑 異香散亦得氣積橘皮煎湯下後與和劑流氣飲 異香散取積後調理 石蓮肉 一 兩 蓬莪术 益智仁 荆三稜 甘草 各 六 兩 青皮 去 白 陳皮 去白各 三兩 厚朴 薑汁炒 二兩 右剉散毎服二錢水一盞生薑二片棗二枚鹽少許 煎通口服鹽酒調亦可不拘時服 消食丸化積滯 香附子 一 兩 縮砂仁 一 兩 橘皮 甘草 炙 神麯 炒 麥芽 炒 三稜 炒 莪术 炒各 半兩 右為末化蒸餅為丸如黍米大食後温水下一歳十 丸加減 曽青丸療大人小兒久寒積聚留飲宿食天行傷寒者 服之二十日愈久服令人延年益夀治仲堪云扁鵲 曽青丸療久癖積聚留飲宿食天行傷寒欬逆消渇 隨病所在乆病羸痩老小宜服此藥或吐或下或汗 出 曽青 朴硝 各二 分 茯苓 寒水石 附子 炮各 三分 巴 豆 二分去 皮心炒 大黄 二 分 右搗下篩巴豆硝石合搗六千杵次内附子搗相得 次内茯苓搗相得次内大黄搗相得次内曽青搗相 得次内寒水石搗相得次内蜜和搗千杵大人服如 大豆小兒五歳已下如麻子大一丸二三歳兒如黍 米大一丸如服藥以薄荷粉粥清下當服卧令汗出 吐下氣發作服二丸霍亂服三丸泄瀉不止服一丸 可至二丸一方用曽青三分忌猪肉冷水蘆笋大酢 七宣丸療風氣結聚宿食不消兼沙石皮毛在腹中及 積年腰痛冷如氷石脚氣衝心煩憒悶亂頭旋眼暗 肩背重悶心腹脹滿胸膈不開寒風毒氣連及頭面 大便或秘小便時澁胃氣痞結不能飲食腿脚轉筋 掣痛攣急心神恍惚眠寢不安等疾 大黄 濕紙裹煨 十五兩 桃仁 去皮尖 炒六兩 枳實 炮 木香 柴胡 去苗 洗 訶梨勒皮 各五 兩 甘草 炙四 兩 右為末煉蜜和丸如桐子大毎服二十丸米飲下食 後或臨卧服稍増至四十丸取宣利為度量虚實加 減覺病勢退即服五補丸不問男女老少並可服量 方加減 青金丹治小兒諸積病 滑石 末 白丁香 羅 過 天南星 各二 錢七 青黛 羅過平錢 滿桃二錢 輕 粉 重二 錢 水銀 二錢先以錫二錢於銅銚内煮鎔 便以水銀拌和瀉出於地冷用 川 巴豆 去皮心膜七十二粒無缺損者井花 水浸一宿懸當風處吹乾細研爛 右前件藥同拌合用軟飯為丸如桐子大巴豆不出 油依形證用湯使下項傷寒後取積淡煎葱湯吞下 取疳蟲用牛肉炙汁下驚風肚中𦂳硬面青黑金銀 薄荷葱湯吞下因傷㸔肚中及腹皮上㣲熱肚脹夜 間作熱似疳又不是疳面青黄色眼㣲黄此腹中有 積用皂角子二七粒灰内煨過用水一盞煎至半盞 下有積作瀉魚鮓湯下氣積炒茴香湯下凡下此藥 週歳十四丸三歳十八丸七歳二十四丸看大小加 減下須是四更初下至天明通下積来盡時可依形 證後下藥補之臨吃此藥恐先吐下痰涎不妨 軟金丸治驚疳下積聚 青黛 膩粉 胡黄連 麝香 各一 分 寒食麫 三 錢 史 君子 三 箇 天漿子 三七 箇 右研勻滴水丸桐子大毎一丸用金銀薄荷湯下 三出丸去積聚 陳皮 去 瓤 縮砂仁 藿香 荆三稜 蓬莪术 芫 花 各一分同醋 煮乾為度 巴豆 五十粒和殻瓦 上焙焦為度 右先六味為末次杵巴豆令爛與諸藥拌勻以醋麫 糊為丸如菉豆大硃砂為衣毎服三五丸薄荷湯化 下乳食後服 膽礬丸治小兒脾積肌瘦 石膽礬 研 蘆薈 研各 半兩 龍腦 研 麝香 研各 一分 黄連末 一 兩 用豶猪膽一具入末在内以上 好醋煮十餘沸出掛候乾研末 胡黄連 末一 分 右同研勻細醋煮麫糊丸如菉豆大毎服十丸早晨 臨卧温米飲下更量兒大小加減 抵聖丸治下虚中積久曽取轉不得者 犀角 鎊末 二錢 蠍稍 三七 箇 銀末 硃砂 各一 錢 芫花 二錢 同巴 豆用好醋二盞煮令醋盡揀出巴豆以冷水浸洗 控乾芫花再炒令乾搗末取二分用如法製好 巴豆 二十八枚 去皮膜 右同為細末再研如麫將巴豆别研如糊和勻以水 煮麫糊為丸如菉豆大若小兒因驚積聚黏滑毒物 在於脾累曽取下變成虚積棗湯下體熱因困眼合 不開黄連甘草薄荷桃仁湯化膩粉一字許下一歳 已上三歳已下二丸小兒只可一丸米飲下大人吃 食吐逆腹心脹滿夜有盗汗日漸羸瘦用薑棗湯下 婦人血氣醋湯下五七丸更在臨期約其虚實加減 用之名紫金丹 萬靈丸治小兒諸積依形證用之 木香 黄連 蓬莪荗 各半 分 陳橘皮 青橘皮 各 一 分去 瓤 檳榔 一箇重一錢 半已外者 右為末毎服一錢用巴豆一粒去心膜用醋煮巴豆 一箇煮令紫色用杏仁一箇去皮尖燈火上煆留性 二味都研用醋麫糊為丸如桐子大毎服五丸十丸 薄荷薑湯吞下 木香真珠丸治小兒虚中一切積聚驚涎宿食乳癖治 大便澁滯療腹脹行滯氣 木香 白丁香 直 巻 丁香 末 輕粉 各半錢留 少許為衣 白滑石 末二 錢 巴豆 十四箇水浸一宿研 極膩一法用小便浸 右為末研勻濕紙裹燒粟米飯丸麻子大一歳一丸 八九歳已上至十五歳服八丸炮皂子煎湯放冷下 扶風熱難動者先吃凉藥一服乳癖者減丸數隔日 臨卧一服 龍鬢丹取下百歳老兒及初生兒一切虚中積轉取不 下日漸羸瘦 硇砂 硃砂 粉霜 膩粉 各六 錢 白礬 飛 黄丹 生 用 各半 兩 右研勻細如粉湯浸蒸餅丸龍眼核大量虚實加減 大人一兩丸臨卧陳米飲下嚼下飫兒半丸此藥有 積則化無積不動小兒半粒分丸 紫金丹治下膈取虚積沉積逐風涎 鉄粉 真者 一分 白丁香 膩粉 硇砂 無石 者 粉霜 各一 錢 巴豆 六十粒去 皮膜留油 右研勻用黄蠟净者半兩銀器内重湯煮開入藥拌 勻取出放冷作劑旋丸小豆大打扁毎服二粒棗一 箇細裹藥吞下臨卧服並不可搜攪亦不可動氣利 看虚實臨時加減小兒亦可服 檳榔散治小兒積食疳氣肚脹等候 甘草 炙 木香 各一分麫裹煨 候麫色黄去麫 檳榔 兩箇 生剉 青橘皮 去 白 半 兩 陳米 半合用巴豆二十五粒去 殻合炒香熟去巴豆用米 巴豆 二十粒去 殻同青皮 炒半時辰慢火炒 去巴豆只用青皮 右為末毎服半錢或一字葱湯調下服後溏利下則 瘥 桃符丸取驚積 硃砂 天麻 末 鈆白霜 各半 錢 輕粉 二 錢 水銀 皂子 大 巴 豆 三粒去 皮膜 右為末飛羅麫滴水如桐子大驚候壯熱或吐或瀉 脉沉緩眼色困此是驚積週歳以下五丸桃符湯下 加減服之 睡驚散治鎮心取積 欝金 半 兩 辰砂 半 錢 麝香 乳香 各一 字 陳皮 二兩去白 用一分 巴豆 十四粒同欝金 炒熟不用巴豆 右為末毎服一字看大小加減薄荷湯下 勝金餅子治虚中積 粉霜 延胡索 巴豆霜 各半 錢 輕粉 一 錢 硃砂 一塊 皂子 大 石燕 一 箇 右為末冷水為餅子如桐子大毎服一丸皂子湯下 大小加減 太碧丹治水癖食癖五積果子毒但是腹中疾並治乳 積不消四季服之 光明砂 二 錢 滑石 膩粉 舶上硫黄 鷹糞 各一 錢 小巴豆 七粒斑者去心膜水浸一 宿洗七度研如泥去油 右為末同研勻入巴豆膏浸煎紅米飯為丸菉豆大 青黛為衣半週一丸一歳二丸量兒大小加減用之 春冬煨皂角湯秋夏煎蘿蔔湯下如驚煎金銀薄荷 湯下 三稜散治積氣肚疼 益智 炒去 殻 三稜 莪术 青皮 炒 縮砂仁 甘草 炙 右等分為散每服白湯下 草豆䓻散治小兒胸中寒氣積滯氣逆不下乳食 草豆䓻 二枚 去皮 檳榔 一 分 訶梨勒 半兩煨 用皮 人參 前胡 去蘆各 一分 甘草 半分 炙 右為散毎服一錢以水一小盞煎至五分去滓不計 時温服更量大小加減 鎮心丸 謌曰小兒心硬辨應難撞肋衝胸有數般忽 即當心一片硬不然分作兩邊安丁香牛黄石膏共 天竺生犀丸作丹更入茯苓并枳殻頻服三粒必心 寛 丁香 半 分 天竺黄 石膏 各一 分 生犀 末一 錢 牛黄 少 許 右為末蜜丸如菉豆大毎服二粒春夏枳殻湯下秋 冬茯苓湯下 雙丸子治小兒結實不散乳食不消心腹痛 太山甘遂 炒 牛黄 各二 分 真珠 一 分 杏仁 湯去 皮尖 芍藥 各 四 分 右為末蜜丸麻子大一歳兒米飲下二丸量兒加減 柴胡飲治小兒自下後得寒熱血結成癖氣在左脇下 或寒飲或冷食積聚氣動胸心留熱不下飲食闇瘦 宜先服此飲子散氣下食後服紫霜丸去宿積自充 溢也 紫霜丸見 本類前 柴胡 茯苓 人參 白术 鼈甲 醋塗炙香 熟各二兩 右切如菉豆大水二升煮五合空心温服三四服相 去如人行一二里久再服以粥將息 北亭丸治小兒積聚黄瘦吐食 北亭 馬牙硝 硃砂 末各 一錢 膩粉 一 錢 巴豆 六十箇 去殻細 研出 油 右研勻餅劑中裹之煨令熟去餅硬者留少許潤者 滴水為丸如菉豆大荆芥湯下一歳一丸 白芷散治小兒瘧癖虚中積及妳癖等候 白芷 硫黄 蜜陀僧 各半 兩 母丁香 白丁香 各 三 五 粒 右為末毎服半錢煎麫湯調下未發時一服取下黑 物不用服補藥發時一服如用補只煎醋石榴皮湯 與吃日二服逐日下黑物為效忌鷄魚果子乳母亦 忌 乳香丸取小兒一切積累用藥取不下腹脹瀉痢頻併 乳香 硇砂 沒藥 各一塊 皂子大 芥菜子 四十 九粒 巴豆 一 粒 生 右為末大棗一枚裹濕紙重封灰火内炮熟取出去 紙與棗子肉乳鉢内研為膏若不通研入少許飛羅 麫丸如菉豆大毎服七丸週歳三丸五更用淡湯下 取下元傷物 硃砂丸治小兒驚熱乳食積聚不消 硃砂 膩粉 麝香 雄黄 各半 分 巴豆 七粒去 皮去油 右為末蜜丸如粟米大一歳一丸荆芥湯下大小加 減 下積丸治乳食傷積心腹脹滿氣粗壯熱或瀉嘔 丁香 縮砂仁 各二 十箇 史君子 五箇 焙 烏梅肉 焙 川巴 豆 各二箇 不去油 右為末研細和勻爛飯丸麻子大毎三丸橘皮煎湯 下 三稜丸治小兒脾積氣 荆三稜 剉 石三稜 剉 鷄爪三稜 剉 蓬莪荗 剉各 半兩 木 香 一 分 右五味並生杵羅為末煮麫糊和丸如麻子大膩粉 為衣毎服五丸烏梅生薑湯下量兒大小加減 真珠丸療小兒痰實結聚宿癖羸瘦露骨不能飲食 方 見 本門諸癖 結脹滿類 丹砂丸消除積滯化胃久伏積聚 巴豆 一分去皮以米醋煮一二十沸却入新水内 洗七遍净去膜并心及乳鉢内一同研如粉 去 油 豆䓻 四箇 為末 木香 硃砂 研細各 一分 右同研令細以麫糊和丸如菘菜子大毎服三五丸 小兒一丸酒食所傷鹽湯下温水亦得小兒疳氣肚 脹腹滿米飲下一切氣疾生薑湯下婦人血氣當歸 酒下吐逆不止煨薑湯下咳嗽烏梅甘草湯下水瀉 新汲水下赤痢乾薑湯下白痢甘草湯下血痢沒藥 湯下一切疾更酌其虚實用之 真珠丸治驚風止吐逆腹内有癥積踈臟腑 滑石 三 分 天南星 二 錢 膩粉 一 錢 巴豆 七粒去皮紙 裹壓出油 右研為細末以糯粥為丸如黄米大若腹内有癥積 臨卧時炮皂角子煎湯下驚着用葱白湯下若有涎 吐逆用母丁香一箇煎湯下毎服一丸至三丸量兒 大小加減 麥門冬雙丸子治小兒痰實結聚 麥門冬 去心 四分 㽔仁 二百枚 去皮膜 丹砂 三 分 巴豆 四十箇去 皮心炒 右為末蜜丸黍米大一歳二丸三二歳服麻子大四 丸一方用真珠不用丹砂白湯下亦可 聖餅子治一切積氣虚中積下風涎其藥取病甚穏全 不搜攪時作壯熱煩渇腹臟不調 輕粉 粉霜 各四 錢 石鷰子 大者二枚 先為細末 延胡索 大者 二十 八箇 為末 右同研勻滴水和丸如碁子大仍候隂乾毎服一餅 子先用熟水浸軟冷漿水調下臨卧更深服服後急 嗽口此藥只取積滯并不損氣更臨時加減若要下 驚積則毎料更入硃砂生龍腦各一錢重小兒一餅 分為四服或便揑成小餅子 桃紅散治小兒驚積疳積常服進食面如桃花 馬牙硝 硃砂 茯苓 人參 等 分 右為末二歳服二字一歳一字三歳亦二字四五歳 三字新汲水入蜜少許調下蜜水約盞内三分 五聖丹治一切逺年近日酒食所傷漸成積塊兼消化 冷果食逐五飲服餌消積塊 大烏梅 巴豆 大者各 十箇 半夏 大者用 三十箇 丁香 新好者 五十箇 右為細末滴水丸如麻子大硃砂為衣小兒兩丸大人 毎服三五丸至七丸量虚實加減生薑湯下不計時 候 紫金丸治小兒大人因驚積聚粘滑毒物在脾胃累曽 用藥取不下變成虚中積大人吃食吐逆心腹脹滿 夜有虚汗日漸羸瘦 蠍梢 三十 箇 犀末 銀末 硃砂 各一 錢 右為末極細用水麫糊為丸菉豆大用薑棗湯下七 丸婦人血氣米飲下五丸至七丸小兒驚疳積體熱 困重目不開用黄連甘草桃仁薄荷湯化膩粉一字 許一歳以上三歳已下三丸小兒只可一丸二丸 浮珠丸子治小兒取積 雄黄 水飛 過 硃砂 細 研 膩粉 各半 錢 巴豆 五粒 去油 右和勻以天南星末酒煮糊為丸小兒粟米大大人 桐子大用金銀薄荷湯下加減服之 磨刀丸取小兒久困驚積滯食急慢驚風積妳不下作 燥作熱作吐瀉多呌不睡 全蠍 硃砂 一 錢 粉霜 二 錢 半夏 湯洗七次去 涎用七箇 右為末巴豆十四箇都研蜜浸蒸餅心為丸入麝香 少許丸如菉豆大磨刀石水下一歳一丸看虚實加 減服如吐瀉即用驚藥調理不得喫和氣散恐渾身 驚氣 取積青榴丸 㓜㓜 新書 輕粉 炒五 錢匕 青黛 炒三 錢匕 腦麝 各半 字重 巴豆 去心油春冬 三十五粒秋 夏二十 四粒 右為末麫糊丸如菉豆大毎服五丸米飲化下 五珍丸治酒食積通用 青皮 去白炒 焦黄 乾薑 炮存 性 北五靈脂 蓬莪术 各 兩 右為末夾和秤藥末一兩用巴豆肉以石壓准去半 油秤一錢研細拌和粟米飯丸麻子大每服三五丸 米湯下飢飽時服 葱湯丸治積神效 巴豆 二十五粒用水浸一宿五更初去 水後去皮殻心膜不去油另研 滑石 五 錢 輕 粉 半 錢 鷹糞 五 錢 右為末研飯為丸如粟米大週歳已下毎用三丸以 上四丸未效再加丸數膈上有涎或吐亦無妨如有 蟲用苦楝皮少許甘草二寸煎湯五更初先將化蟲 藥服了後用此取下春季燈心湯下夏季蘇鹽湯下 秋季蘇湯下冬季葱白湯下初生兒以一粒放口中 乳汁下 化鉄丹治小兒食積肚硬帶熱渇瀉或嘔皆因飲食無 度多飡過飽後即睡得之 烏梅 八箇 取肉 巴豆 十六粒 去殻 青皮 五錢 去瓤 陳皮 五錢 去白 右為末米糊丸粟米大毎服七丸米飲下銅鐵亦銷 消積丸 一名丁 香丸 治小兒食積口中氣温面黄白多睡及 乳積吐乳瀉乳此由啼哭未已以乳與兒停滯不化 得之 縮砂 十二 箇 丁香 九 箇 烏梅 三 箇 巴豆 一箇 去油 右為細末糊丸如黍米大三歳已上五六丸已下三 二丸用温水下無時服凡小兒身温壯熱非變蒸之 候大便白而酸臭為胃有蓄冷宜丸藥消下後服温 胃藥若身温壯熱大便赤而酸臭為胃有蓄熱亦宜 丸藥消下後服凉胃藥無不愈一方用藿香湯下乳 後一方加百草霜和匀 三味紫霜丸消積聚 雄黄 三 錢 硃砂 一 錢 百草霜 二 錢 右為細末飯丸如米大毎服三五丸至十丸煎皂角 仁湯下無時兒小者減之一方巴豆七枚代赭石二 兩杏仁一錢治乳食不消炊餅和丸温米飲下 雄黄丸治取積 雄黄 三 錢 鬱金 半 兩 巴豆 二十粒去 皮出油 右為末麫糊丸如蘿蔔子大加減服每五丸空心茶 清下 追魂散治果子傷積 白丁香 輕粉 官桂 去皮各 三錢 右為末冷水調下半錢睡時服来日取下所傷物用 異功散煎紫蘇木𤓰調湯三服和氣 木香散治小兒諸般氣積或驚結不通此藥立取下 木香 末一 錢半 陳皮 二 錢 巴豆 五粒去 心膜 右將陳皮巴豆用炒黄色只取下巴豆五片餘不用 與前木香末同研匀毎服半錢或一字陳米飲下若 肚瀉瓦缸内煎香附子湯下大小加減 青黛三聖丸治小兒痰涎隔食妳癖驚風消妳食蛔蟲 疳積腹痛 青黛 一 分 牽牛 末二 分 膩粉 二 錢 右為末麫糊為丸米飲下 靈砂丹下虚中積臓腑虚滑泄瀉久經取轉裏急後重 久積惡痢暴瀉久不止神效無比 通明 砂 一錢 細研 顆塊神砂 通明有如墻壁 者一分細研 右二味滚研極細用蠟半兩先於盞内鎔成汁入去 皮巴豆取三七粒全者煎候巴豆紫色為度即漉出 巴豆細研入前二味再研匀於黄蠟内三分中取一 分再鎔成汁傾藥於内急攪令匀刮出於甆合内收 之毎服暴瀉惡痢旋作三丸如菉豆大濃煎艾湯先 呷三五口然後吞下水瀉冷水吞下如取積毎服三 丸如桐子大濃煎甘草湯放冷吞下臨卧服其久積 藥隨積下其小可不動便安 飛霜丹理一切虚中積下痢膿血裏急後重臍腹撮痛 砂 三分去 砂石秤 粉霜 三錢 秤 右同研匀用薄紙抝作小紙箱子方濶二寸半深四 分許將藥末鋪在箱内冷掘了地坑深三四寸其濶 約椀盖得着用火燒令極熱即去燧火惟留熱火三 兩梃鋪在坑底置藥箱子在内火上急用甆椀葢坑 口周回以細土壅塞無令透煙凡燒須防葢定後火 滅頻以手按試椀足熱可燒時須用好熟炭火即不 滅燒如兩炊飯久即藥成也如火滅即再裝火燒之 及兩炊飯久候椀冷即開椀取出藥燒椀上有藥煙 着椀處亦揩下再研令細凡藥得熟自於火上交凝 更次入膩粉九錢龍腦一錢再滚研令匀水浸蒸餅 心丸如菉豆大大人毎服十丸至十五丸乳香湯下 小兒三五丸如有積可一兩日方徐徐利下也 治小兒脾積 獨科蒜 一塊等 見分兩 香白芷 等 分 右為末將蒜搗爛入臘臙脂等分同白芷蒜同搗成 膏子貼小兒臍中用牛角盒兒男用上葢覆臍女用 下葢同用然後用無糨粉絹帛勒之待小兒口鼻中 出蒜氣香去藥其病自全效驗 蘇感丸治小兒氣積痛啼呌利如蠏渤皆由觸忤其氣 榮衛不和去臟腑有積下利 蘇合香丸 感應丸 各等 分 右和丸如粟米大紫蘇湯下二十丸一方淡薑湯空 心下 滋氣和胃消積 縮砂香附湯 平胃散 右和合毎服一錢蘇鹽湯下多服尤妙 治小兒積滯腹脹食傷等疾 用芫花未開者及時採取眼㬠乾摘去枝梗用和淡 米醋或糠醋浸藥面上醋髙一指隔宿取出控起帶 醋於銚内以慢火炒之不住手攪拌水脉斷即以碗 器盖之候冷傾出着底焦者不用洗過銚子揩净再 炒香熟焙乾為細末却以先浸藥醋打硬糊為丸如 粟米大毎服三二十丸米飲下不拘時候一時許再 進必剰一兩行即止甚易而無所損若去脾胃停滯 即用沙糖水或紫蘇湯下打糊醋須澄清者用或少 却添别醋丸時更作一如菉豆大者治大人酒食所 傷丸數量患隨虚實服之芫花海藻甘遂大㦸四者 皆反甘草服此藥須忌他藥一日臟腑既動當以白 粥補之 青礞石丸治小兒臟腑積聚脇肋脹硬肌肉消瘦不能 飲食一應妳癖食積悉皆治之 青礞石 木香 乾薑 各一 兩 荆三稜 煨 切 枳殻 麩炒 去瓤 皂角 去皮醋炙 黄去子 丁香 各半 兩 巴豆 二錢半去殻 出盡油取霜 右為細末煮神麯糊為丸如黍米大週歳兒毎服十 丸温生薑湯送下乳哺後 三稜丸治停積不散腹肋脹滿乾噦惡心全不入食 荆三稜 煨香 切 木香 神麯 炒 黄 陳橘皮 去 白 半夏 入生 薑四 兩同搗成膏炒 令黄各一兩 右為細末煮麫糊為丸如黍米大毎服二十丸温生 薑湯下乳食後 磨積褐丸 三稜 蓬术 青皮 陳皮 香附子 木香 蘿蔔子 炒 牽牛子 半生 半炒 神麯 麥蘖 檳榔 各等 分 右為末糊丸如黍米大蘿蔔湯下 丁香脾積丸治一切積氣腹肚堅腹脹不進飲食 皂角 燒一 箇 青皮 半 兩 三稜 二 兩 莪术 三 錢 丁香 半 兩 砂仁 半 兩 麥芽 三錢 炒 青黛 二 錢 巴豆 三七粒 出油 右為末烏梅肉搗糊為丸空心飯飲下茶清亦可日 進三服丸如麻子大 三稜煎丸治虚中有積痛不進飲食 三稜 莪荗 炮各 半兩 芫花 三錢三味同 醋煮一夕 南木香 二 錢 烏 梅肉 二錢 半 丁香 二 錢 右為末醋糊為丸如菉豆大毎服二十丸飯飲吞下 亦能退面目浮腫 鮓湯丸治虚中堅積外疾氣蠱腹大膨脹遍身浮腫 雷丸 二 錢 甘遂 二 錢 粉霜 半 錢 滑石 二 錢 白膳玉 一 錢 輕粉 半 錢 芫花 少許 製 青黛 三 錢 水銀 少 許 右為末爛飯搗成丸如菜子大未週者隨月數與之 拌碎不可喂可如雛哺若妳疳金銀薄荷湯下或葱 白湯下三歳二十丸疳瘦五十丸滿身浮腫毛髪黄 堅用净洗魚鮓煎湯下疳勞腹大湯使如前一日止 可兩服不可連進五六歳常服只十五丸自然疎泄 利去滯積如未退加一二服積盡而泄自疎但吃白 粥補之不可用甘草藥調理則成相反忌甜物一月 為妙 延胡索散治氣積食積成塊及盤腹氣痛 延胡索 茴香 炒 甘草 蓬莪荗 各三 錢 右㕮咀毎服一錢水五分煎至三分温服如取後腸 中一切冷痛並皆治之 塌氣丸治積水驚水飲水多停積於脾肢腫而熱 赤小豆 陳皮 蘿蔔子 甘草 各半 兩 木香 炮一 錢 右為末用神麯末煮糊為丸如菉豆大毎服十丸薑 湯下 麻仁丸破氣消積心腹痞塞並能治之 麻仁 半 兩 芍藥 八 錢 大黄 一 兩 枳殻 八 錢 厚朴 半 兩 杏仁 半 兩 右為末蜜丸如菉豆大毎用十丸温水吞下 外宣藥治小兒積氣腹大如吹氣塞痞滿 郁李仁 一 錢 巴豆 烏梅肉 一 錢 皂角 炙 桃膠 二 錢 朴硝 少 許 檳榔 枳殻 各一 錢 右為末煉蜜令熟入藥搗勻丸如棗核様納入糓道 荆黄湯治氣閉不通臟腑痞結 枳殻 大黄 荆芥 朴硝 梔子 甘草 各等 分 右為末毎用一錢燈心湯調服立下日與兩三服 尅效聖餅子治癖積 陳皮 十 兩 巴豆 百箇同 陳皮妙 廣荗 炮 荆三稜 炮 香附子 炒 半 兩 右為細末打麫糊為丸如菉豆大捻作餅子毎服三 十丸温水送下 橘皮丸治癖積堅硬不消 橘皮 二 兩 巴豆 半兩 去皮 右將橘皮剉碎將巴豆炒令重黄色為度揀去巴豆 不用只搗陳皮為細末用軟飯爛研為丸如菉豆大 毎服二十丸温淡生薑湯下食前量小兒歳數旋丸 大小 廣荗潰堅丸治小兒癖積脇腹脹滿發熱咳嗽喘促不 思飲食 青皮 陳皮 廣荗 木香 烏梅 三稜 炮各 一兩 大椒 巴豆 各半 兩 右為細末麫糊丸如麻子大毎服五七丸温米飲下 量兒大小為丸加減服之食逺服 六味三稜丸 曠明仲云五六箇月小兒未吃食有癖 積者保安丸太重只服此六味為佳 莪术 煨 剉 三稜 煨 神麯 炒 麥蘖 炒 青皮 陳皮 右等分為末水煮清糊為丸熟水下 丁皮散治小兒脾積疼痛有效 丁皮 白术 茯苓 青皮 良薑 縮砂仁 神麯 麥蘖 甘草 真桂心 右等分為末燒鹽湯㸃服 剪紅丸 一名神 應丸 磨癖積殺諸蟲進飲食神效驗無問男 子婦人小兒老㓜看虚實加減服之有孕婦人不可 服 乾漆 剉炒 一錢 紫芫花 炒一 錢 巴豆 七箇 去油 斑猫 七箇 去足 右為細末米醋打麫糊為丸如桐子大毎服一丸細 紗包紅綿繫定剪下来因此立為剪紅丸毎服一丸 同後藥服之 南木香 雷丸 荆三稜 百部 㣲 炒 廣荗 生各 半兩 貝 母 檳榔 大黄 各二 兩 史君子 四十 九箇 牽牛 生半 箇 右為細末外用皂角肥者一十定搥碎山茵蔯一兩 剉苦楝根皮二兩剉水四五碗慢火砂鍋内熬至一 小碗以上藥搜和為丸如梧桐子大小兒粟米大晒 乾毎服二錢半重各隨後證引子湯送下但服此藥 至五更鷄呌服之忌一切腥葷生硬葱蒜油膩之物 此方與諸方甚異幸毋忽焉 呷喘急咳嗽煎桑 皮湯下 取寸白蟲煎石榴湯送下 蚘蟲茴蟲沙 糖水送下 脚氣腫不能行蜜水送下木𤓰湯亦可 酒痢酒積百藥煎湯送下 大小便不通淡醋湯 送下婦人血蠱煎葱白湯送下婦人血脉不行淡醋 煎紅花湯送下 小兒一切諸證蜜水送下沙糖水 亦可 腸風下血山梔子煎湯送下 食積氣塊諸 證亦用温蜜水湯茶湯送下 傷飽 附論 夫小兒傷飽候小兒食不用過飽飽則傷脾脾傷不能 磨消食也令小兒四肢沉重身體苦熱面黄腹大是也 又小兒食不知飽候小兒有嗜食食已仍不知飽足又 不生肌肉其小腹大大便數而多泄亦呼為豁治此腸 胃不守故也 方 檳榔散治小兒傷飽太過脾氣消壅面色赤黄手足俱 熱心腹脹悶 檳榔 枳殻 炒㣲 黄 人參 去 蘆 川大黄 各半 兩 赤茯苓 神麯 炒㣲 黄 陳橘皮 湯浸 去白 甘草 炙 麥蘖 各一 分 右搗粗羅為散毎服一錢以水一小盞入生薑少許 葱白二寸煎至五分去滓温服日三四服更量兒大 小以意加減服之 前胡散治小兒傷飽心腹滯悶不能乳哺 前胡 檳榔 川大黄 㣲 炒 枳殻 麩炒 去瓤 赤茯苓 沉 香 各半 兩 訶梨勒 三 分 木香 甘草 各一 分 右搗粗羅為散毎服一錢以水一小盞入生薑少許 煎至五分去滓温服日三四服更量兒大小以意加 減 赤芍藥丸治小兒傷飽心腹妨悶脇下或痛 赤芍藥 柴胡 去 苗 赤茯苓 訶梨勒皮 檳榔 各 半 兩 川大黄 剉 鼈甲 各三 分 桂心 木香 各一 分 右為末煉蜜和丸如菉豆大毎服以粥飲下五丸日 三四服更量兒大小以意加減 大黄丸治少小傷食苦飽卧失衣當風居濕地其為證 腹大膨脹時泄困甚如寒熱壯又或如霍亂動作時 痢腹出膿血 大黄 苦參 桔梗 杏仁 芎藭 半夏 洗 黄 芩 各三 分 葶藶 四 分 右為末蜜丸如小豆大一丸日進三服白湯下 半夏散治小兒吃食太多傷脾即不食吐逆 半夏 二分 生 黄葵子 防風 逺志 款冬花 桂 心 前胡 乾薑 各一 兩 右並搗為散空心米飲下一錢立效乳母不可服 芍藥丸療四五歳兒因食及在胎中宿熱乳母飲食粗 惡心苦乳汁不起兒乳不為肌膚心腹痞滿萎黄瘦 瘠四肢痿 繚戾服之令充恱 芍藥 一 錢 黄耆 鼈甲 炙 人參 各四 兩 柴胡 八 分 茯苓 六 分 甘草 乾薑 各三 分 右搗篩蜜丸如豆大毎服五丸日二服忌如常法一 方有大黄無黄茋云服一丸一歳以上乳服三丸七 歳兒服十丸二服 芍藥丸治傷飽羸瘦不生肌肉乳食不化 芍藥 七 分 柴胡 四 分 大黄 三 分 桂心 一 分 茯苓 乾薑 鼈 甲 各二 分 右為末蜜丸一歳兒先哺乳吞小豆大三丸日三服 木香丸治小兒乳食過度腹中脹滿 木香 鼈甲 醋炙 黄 牽牛子 㣲 炒 川大黄 各半 兩 赤茯苓 一 分 右搗細羅為末毎服以温漿水調下半錢晚後再服 更看兒大小以意増減 調胃丸治小兒脾疾腹虚等證 丁香 半夏 各四十 九箇 巴豆 胡椒 各四十 九箇 右為細末棗肉為劑入臼中杵一千五百下為度如 粟米大隨湯水送下食後毎服一丸如胸膈不和生 薑湯下如脾疾皂子湯下如喘嗽桑白皮湯下 治小兒食不知飢飽 用鼠屎二七粒燒為末服之 普濟方卷三百九十二
欽定四庫全書 普濟方卷三百九十三 明 周王朱橚 撰 嬰孩癖積腹滿門 宿食不消 附論 夫小兒腸胃嫩弱飲食易傷若將養失宜乳哺不節致 脾胃不能傳化水穀之氣故令乳食宿夕停滯不消其 候腹滿壯熱眠寢不安診其三部脉俱沉滑者乳不消 也 經云以胃氣為根本而以飲食為命脾為中州乃 土也胃受土之氣滋味萬物𤣥機曰食入胃而脾為磨 化布五味以飬五臟榮飬百骸潤澤四肢固其根本也 巢氏曰胃氣調和則乳哺消化脾胃虚冷則宿食不消 楊氏曰驚惕不食者心為脾母火能生土當用心藥入 脾胃藥中母能令子實古人進食方用益智等者此也 小兒宿食不消身體發熱或發吐瀉宜用水精丹利 之却下補藥調理如身上熱不退瀉不止仍發渇心躁 宜進玉珍散二三服如更不退須進銀涎散三服却將 調胃氣藥相間服若只瀉清水宜用白龍丸一二服錢 氏論食不消脾胃冷故不能消化當補脾益黄散主之 方 金箔丸治小兒驚風妳食不化或外受風傷冷毒瀉血 一切諸疾悉治之 金箔 四十 九片 硃砂 水銀 牛黄 青黛 各 研 白殭蠶 㣲 炒 蟬殻 麻黄 白附子 天麻 麝香 研 犀角 末 乾蠍 天南星 一 錢 右修事畢入乳鉢内研令勻細用生蜜和為錠子以 油單子裹毎服二丸桐子大薄荷湯化下傷寒用生 薑薄荷湯化下小兒諸疾無不效 胡黄連丸治小兒驚疳化涎消食 胡黄連 牛黄 硃砂 麝香 少 許 蘆薈 青黛 鈎藤 管仲 膩粉 少 許 鶴虱 各等 分 右為末麫糊為丸如粟米大毎服三丸至五丸如有 驚食只取下食如無不動 牛黄鼈甲丸治少小癖食壯熱食不消化中惡忤氣並 宜治之 方見 本門 代赭丸治小兒驚熱腹脹宿食不消積年瘦弱 代赭石 一 兩 丹砂 别 研 麝香 别 研 犀角 一 分 大黄 牛黄 各 三 分 當歸 鼈甲 巴豆 别 研 枳殻 各半 兩 右搗羅九味為散入巴豆再研勻煉蜜和搗一二百 杵丸如麻子大二三歳兒空腹熟水下四五歳已上 量大小加之 丁香丸治小兒宿食不消心腹虚脹 丁香 木香 乳香 細 研 雄黄 細 研 青橘皮 各一 分 肉豆䓻 去 殻 檳榔 各二 兩 巴豆霜 半 分 硫黄 一 錢 硃砂 半 兩 右為末研令勻煉蜜和丸如黍米大毎服以粥飲下 三丸量兒大小加減服之 九味當歸湯療小兒宿食不消發熱 當歸 甘草 芍藥 人參 桂心 黄芩 乾 薑 各一 分 大棗 五 枚 大黄 二 分 真珠丸治小兒驚熱化聚滯妳食墜涎利攻腸 真珠 細 研 天竺黄 為細 末 硃砂 各一 分 丁頭代赭 雄黄 各 研 麝香 各半 兩 杏仁 三十粒 湯浸 巴豆 十粒 去皮 右為細末研令匀煉蜜為丸如菉豆大毎服以生薑 湯下一丸三歳以上加減服之 快膈消食丸 又名消 乳丸 縮砂仁 橘皮 荆三稜 蓬莪荗 神麯 麥 蘖 已上各 半兩 香附子 甘草 炙各 一兩 右為末麫糊丸如麻子大食後白湯送下大小加減 一方無甘草 三稜丹調冷熱消宿食 荆三稜 神麯 木香 各一 兩 乾薑 半 兩 半夏 一兩生 薑汁製 丁香 陳橘皮 去 白 桂心 各半 兩 右為末煉蜜丸鷄頭大毎服一粒薑湯化下 消穀丸治小兒宿食不消體熱多眠嘔噦氣上 陳麯 木香 人參 乾薑 麝香 甘草 枳 殻 麩炒 㣲黄 右各等分搗研為末煉蜜丸如黄米大每服二十丸 温米飲下 犀角丸治小兒宿食不消心腹脹滿止痰逆利胸膈進 乳食 犀角 青橘皮 荆三稜 木香 各半 兩 黑牽牛 炒 二 兩 巴豆 去心 半錢 皂莢 三 梃 右六味與巴豆研勻麫糊丸如麻子大毎服七丸至 十丸食後生薑橘皮湯下量兒大小加減 平胃丸治丈夫小兒食實不消胃氣不調或温壯熱結 大小便不利者有病冷者露宿丸熱藥後當進此丸 調胃 大黄 二 兩 小草 甘草 芎藭 葶藶 各一 兩 芍藥 一 兩 杏仁 五十 箇 右為末蜜丸如桐子大每服五丸日三服一歳兒二 丸漸加之千金翼有菖蒲當歸乾薑茯苓麥門冬細 辛無杏仁為十二味 訶梨勒散治小兒宿食不消化少飲食四肢消瘦腹脇 多脹 訶梨勒皮 三 分 白术 麥蘖 炒 陳橘皮 檳榔 各半 兩 甘草 一 分 人參 半 兩 右搗粗羅為散毎服一錢以水一小盞煎至五分去 滓量兒大小分減温服日進四五服 代赭丸治小兒宿食不消壯熱腹脹 代赭 細 研 當歸 炒 硃砂 細 研 枳殻 麩 炒 木香 各半 兩 麝香 一 兩 巴豆霜 半 兩 右搗為末入研藥更研令匀煉蜜丸如麻子大每服 以粥飲下二丸更量兒大小以意加減 黄芩散治少小腹大短氣進食不安穀為之不化 黄芩 大黄 甘草 麥門冬 芒硝 各二 兩 石膏 一 兩 桂心 八 銖 右切以水三升煎取一升分為三服一歳以上為五 服 麝香安中丸治小兒飲食不化寛中止吐 甘松葉 三 兩 益智 香皮 香附子 各三 兩 蓬荗 一 兩 南 木香 半 兩 麝香 一 錢 右除麝别研外餘藥同為末白麫糊為丸更用生熟 油少許一處和劑量兒大小丸如黍米大毎服二十 丸至三十丸薑湯下不計時候 木香丸治小兒氣弱開胃進食 木香 人參 白茯苓 青皮 陳皮 各去 瓤 肉豆 䓻 已上各 一分 右為末麫糊丸如麻子大每服十丸薑湯下 七味進食丸常服能進飲食 方見 本門 三稜散疎脾土消食化積 三稜 炮 莪术 益智仁 甘草 神麯 麥蘖 橘紅 各五 分 右為末白湯下 香朴散治小兒脾胃氣弱乳食遲化宿昔成積久而不 消兼和氣止瀉及腹肋刺痛起止痛不思飲食 厚朴 一 兩 木香 麥蘖 陳皮 青橘皮 各一 分 右為細散毎服半錢湯調下 陳橘皮散治小兒宿食不消心腹脹悶亦治嘔逆惡心 背寒脚冷 陳橘皮 髙良薑 人參 檳榔 各一 分 白茯苓 甘草 炙各 半兩 右搗粗羅為散每服一錢以水一小盞入生薑少許 棗一枚煎至五分去滓不計時候量兒大小分減温 服 檳榔丸治小兒宿食不化發熱有時 檳榔 牽牛子 川大黄 各半 兩 乾薑 炮 枳殻 去 瓤 甘 草 各一 分 右為末煉蜜和丸如菉豆大毎日空心温水下五丸 晚後再服更看兒大小臨時増減服之 人參丸 一名參 术丸 治小兒宿食不消吐痰涎亦治逆食及 乾嘔食少 人參 丁香 乾薑 白术 陳橘皮 各一 分 半夏 半 兩 右為末煉蜜和丸如麻子大毎服以温水下五丸日 三服量兒大小以意加減 𥚹銀丸 歌曰壯熱時時又作寒都縁食積未能安早 求良藥須清肺免得兒啼心欲酸白术陳皮同桔梗 巴霜和蜜去頑涎水銀磨入生犀服銀箔為衣病永 痊 白术 桔梗 橘皮 各一 兩 銀箔 三 片 水銀 一 錢 犀角 一 錢 巴豆 二 粒 右為末蜜丸如小豆大捻令褊薄荷湯研下一丸 玉珍散治小兒乳食不消頸腫舌青驚躁渇瀉驚熱驚 疳 滑石 白 者 石膏 半 兩 甘草 白附子 白殭蠶 已上各 一分 蚌粉 水淘火 上焙乾 右為末入腦麝各少許毎服嬰孩一字二三歳半錢 五七歳一錢麥門冬熟水下如渇瀉烏梅湯調下驚 疳燈心湯調下小兒氣怯者腦麝須要極少 千金丸治小兒食不消 木香 烏梅 肉桂 各一 兩 砂 半 錢 胡椒 半 分 巴豆 三 十 粒 右為細末稀糊為丸芥子大每服十丸紫蘇湯下 挨積丸治小兒脾胃不和宿食不化腹脹腸鳴嘔逆惡 心便利不調乳食減少或疳瀉大便酸臭亦治丈夫 胸膈不快酒積食積嘔逆惡心吐瀉脾痛 荆三稜 丁皮 各三 兩 丁香 青皮 各一 兩 乾薑 巴 豆 各半 兩 右為細末入巴豆拌匀麫醋糊為丸如粟米大每服 可五丸加至六丸二歳兒可服七丸至十丸生薑湯 吞下熟水亦得不拘時候更量兒歳數加減與之此 藥不用大黄 砂汞粉之類並是温性之藥常服清 積滯進乳食退黄令兒長肌肉 芍藥丸治小兒不生肌膚腹大食不消化 芍藥 大黄 一兩 一分 桂 去粗 皮 赤茯苓 三 分 柴胡 一 兩 右為末煉蜜和搗三二百杵丸如麻子大五六歳空 腹米飲下三丸晚再服量兒大小加減 人參湯治小兒胃氣虚宿食不消吐利 人參 赤茯苓 白术 各半 兩 甘草 一 分 半夏 半 兩 右粗搗篩每服二錢水一盞生薑二片煎至五分去 滓温服不計時候日三服量兒大小加減 牛黄丸 牛黄 附子 三 枚 真珠 巴豆 去 皮 杏仁 各一 兩 右五味搗附子真珠為末下篩别搗巴豆杏仁令如 泥内藥及牛黄搗一千二百杵藥成若乾入少蜜足 之百日兒服如粟米大一丸三歳兒服如麻子大一 丸五六歳兒服如胡豆大一丸日二服先乳哺了服 之膈上下悉當㣲轉藥丸全出者病愈散出者更服 以藥丸全出為度 青木香丸治大人小兒寛中利膈行滯氣消飲食治胸 膈噎塞腹脹痛心下堅痞腸中水聲嘔噦痰逆不思 飲食 木香 二十 兩 補骨脂 十 兩 黑牽牛 二十四 兩研 蓽澄茄 四十 箇 檳榔 四十 兩 右為細末入牽牛末匀漸入清水和令匀丸如菉豆 大毎服二十丸茶湯熟水任下食後服毎酒食後可 服五丸七丸小兒一歳服一丸懐姙娠人不可服 進食丸安和脾胃消化積滯止嘔噦吐利除心腹脹滿 利胸膈散滿痞常服 丁香 一 錢 豆䓻 二 箇 木香 半 錢 巴豆 九 箇 五靈脂 七 錢 右為細末麫糊為丸如菉豆大每一二錢食後生薑 湯下桃葉湯下亦得一方用陳皮湯下 磨積丸治小兒臟腑怯弱内受積冷脇肋脹痛嘔吐痰 逆腸鳴泄瀉日夜頻併四肢困倦靣無顔色肌肉消 瘦不進飲食及疳氣羸瘦肚大青筋口乾煩渇小便 白濁食不生肌或發虚腫寒熱往来或因食甘肥蟲 動作痛呌哭合眼並能治之 乾漆 炒 丁香 各一 兩 青皮 去 白 荆三稜 各六 兩 蓬术 半 斤 右為細末水糊為丸如粟米大毎一二歳可服五丸 淡薑湯吞下不拘時候更量歳數虚實加減與之 順氣丸治小兒乳食不化腹急氣逆 巴豆 十 粒 胡椒 二十 粒 丁香 二十 粒 青橘皮 二十枚全青 湯浸去白 右用米醋一升煮候醋盡出焙乾為末爛飯丸如粟 米大毎服二丸米飲下更量兒大小加減 延年草安神導虚消酒食益脾老人小兒皆可服 青皮 一斤湯浸三 日又三換 甘草 六 兩 上等白鹽花 五兩 再淋 新舡 上茴香 四 兩 右用甜水同藥入金鍋銀鍋亦得不住手攪勿令着 底置宻器中收不得走氣候水盡慢火燒令乾不得 有焦氣選謹慎者一人專主之去甘草茴香不用只 收貯青皮如傷生冷果實菜蔬之類即嚼數片隨即 無恙常服一兩片極佳 白芷丸治小兒常服消乳食 白芷 半 兩 檳榔 一 箇 青橘皮 一 分 巴豆 四粒 炮 右為末同研麫糊為丸如粟米大温水下三丸至五 丸常服 三味紫霜丸治小兒乳食不消 方見 本門 五靈脂丸治小兒宿食不消心腹脹悶 五靈脂 代赭 各一 兩 巴豆霜 各一 兩 右為末入巴豆霜同研令勻用麫糊和丸如粟米大 毎一歳以温水下一丸加至三丸 洗心散治小兒妳食傷心作壯熱喘息不調欬逆多睡 甘草 一 錢 麥門冬 一 錢 皂角 半兩 入糖 右爛杵羅為末毎服二錢水一盞煎至八分作五服 時時吃 肉豆䓻散治小兒宿食不消 肉豆䓻 二 枚 川大黄 一分 剉 右搗粗羅為散毎服一錢以水一小盞煎至五分去 滓温服日三服更隨兒大小以意加減 鷄子湯治小兒食不消腹滿不利 鷄子 五 箇 亂髮 鷄子大 梳去垢 右取煮鷄子汁淋髮上及熱數按之令汁出取服量 兒大小與之無毒得下妙 白龍丸治嬰孩乳食不消瀉不止 白龍骨 白石脂 各一 分 右為末滴水丸如菉豆大毎服三丸紫蘇木𤓰湯吞 下一日三服量兒大小加減 又方治小兒腹中脹悶疳氣傷食急肚瀉痢不能轉動 青州棗 一 箇 巴豆 一 粒 右巴豆安棗内慢火炙令焦黑乳鉢細研入麝少許 用飯為丸如麻子大一歳一丸如傷食用熱米飲下 如瀉用冷熟水下忌生冷油膩熱物 銀涎散治嬰孩乳食不消發渇心躁 用粉霜不拘多少入乳鉢研令極細毎服嬰孩一字 四五歳以下半錢煎蓮花湯下冬月以蓮肉煎湯下 木香化滯丸治小兒宿食不消心腹滿脹嘔吐壯熱 木香 荆三稜 青橘皮 各一 兩 補骨脂 二 兩 黑牽牛 四 兩 右為末滴水和丸如黄米大毎服三十丸温水下不 拘時候 紫霜丸治乳食宿滯不化胸膈不利嘔吐惡心便利不 調大便酸臭重傷乳食或作諸癎 代赭 醋煅 碎 赤石脂 各一 兩 杏仁 十 粒 巴霜 一錢净巴豆 取仁二錢 右除杏仁巴霜外為末却入杏巴研匀水浸蒸餅丸 黄米大毎五七丸温米飲下 發痛湯治小兒痛病皆由乳食不匀不能消化而成 三稜 蓬术 青皮 陳皮 藿香 川芎 白 芷 甘草 各等 分 右為散毎二錢生薑二片棗一箇食前漸漸與之 三稜煎丸治小兒食飲過多痞悶疼痛宿食不化久而 成癖此藥專能治婦人血積血滯 廣茂 黒角 者 荆三稜 二味各 一兩 大黄 八 兩 右將大黄為末於銀器内醋炒或漬令乾用慢火熬 同入二味為丸如麻子大或菉豆大毎服十丸至二 十丸食後温水送下虚人加減大人如桐子大毎服 四十丸 廣荗化癖丸治乳食不消心腹脹滿壯熱喘粗吐逆痰 涎腸鳴泄瀉米穀完出下痢赤白腹腫後重及食癥 乳癖痃氣痞氣並皆治之 代赭石 半 兩 當歸 硃砂 枳殻 廣荗 各半 兩 木香 麝香 巴豆霜 荆三稜 各一 兩 右為末研藥勻麫糊為丸如麻子大毎一歳服二丸 温米飲下更看虚實加減服之食後服 荆蓬术丸治小兒一切所傷乳食不化心腹脹滿並宜 服之常服和胃氣進乳食久服甚有功益 荆三稜 廣荗 陳皮 香附子 蘿蔔子 各半 兩 青皮 枳殻 縮砂仁 胡黄連 蘆薈 各三 錢 胡 椒 二錢 半 右為細末煮麫糊為丸如黄米大毎服三十丸加至 四五十丸温米飲下三四歳麻子大日進二三服忌 生硬冷物 腹脹 附論 夫小兒腹脹者是冷氣結於臟腑故也小兒臟腑軟弱 有風邪冷氣客之摶於臟腑則令腹脹若胃虚冷移入 於胃食則不消若腸虚冷氣乗之則變下痢也 方 鼈甲散療小兒肚脹漸瘦不食四肢熱不調 甘草 鼈甲 柴胡 茯神 子芩 各六 兩 訶梨勒 十 分 檳榔 芍藥 橘皮 各三 分 生薑 當歸 各四 分 知 母 五 分 大黄 八 分 右切以水一升半煎為七合為散服得瀉病瘥 茯苓湯 聖濟 總録 治小兒腹虚脹脾氣不調 赤茯苓 犀角 赤石脂 黄連 龍骨 厚朴 去粗 皮 陳橘皮 人參 乾薑 各一 兩 桂 去粗 皮 甘草 各 二 兩 右為粗末搗篩五六歳毎服一錢水一盞煎至四分 去滓温服量大小加減一方去龍骨加麥門冬一兩 調中丸 本事 方 治小兒久傷脾胃腹脹 乾薑 橘紅 白术 茯苓 木香 縮砂仁 官桂 良薑 各等 分 右為細末糊丸如麻子大毎服二十丸食後熟水下 訶梨勒丸 聖恵 方 治小兒脾虚腹脹不能乳食 訶梨勒皮 半 兩 木香 人參 白术 乾薑 甘草 各一 分 厚朴 陳橘皮 各半 兩 右為末煉蜜和丸如麻子大毎服以粥飲下五丸日 三四服量兒大小加減 調中丸治小兒發渇寒熱心腹脹滿 方見 本門 木香散 聖恵 方 治小兒心腹虚脹 木香 川大黄 麝香 各一 分 桑根白皮 陳橘皮 益智子 去 皮 草豆䓻 半 兩 右搗粗羅為散毎服一錢以水一小盞生薑少許煎 至五分去滓不計時候量兒大小分減服之 赤茯苓散 聖恵 方 治小兒心腹氣壅脹滿虚熱不能乳食 大小腸氣滯 赤茯苓 木通 人參 甘草 當歸 已上各 一分 川 大黄 半 兩 枳實 一 分 右搗粗羅為散毎服一錢以水一小盞煎至五分去 滓不計時候温服量兒大小以意加減 白术湯治小兒腹脹虚熱不能食 白术 人參 甘草 枳殻 當歸 各一 兩 牡蠣 半 兩 右粗搗篩一二錢毎一錢水七分煎至四分去滓分 二服量兒大小加減 消氣丸 聖濟 總録 治小兒腹脹 續隨子 胡椒 各五 十粒 丁香 二十 一枚 木香 一 錢 蠍梢 四十 枚 阿魏 一 字 右為末入研藥令匀燒粟米飯丸如麻子大淡醋湯 下五丸至七丸 黄連飲 聖濟 總録 治小兒腹脹冷氣結塊痛 黄連 炒一 兩 人參 黄芩 當歸 桂 去粗 皮 良薑 各 半 兩 右剉細如麻豆大毎一錢以水七分煎取四分去滓 温服 木香散 聖恵 方 治小兒癖脾胃虚冷腹脇脹滿四肢不和 飲食減少 丁香 桂心 人參 白术 各一 分 陳橘皮 去 白 厚朴 去粗皮 各半兩 右搗粗羅為散毎服一錢以水一小盞入生薑少許 棗一枚煎至五分去滓温服三四服更量兒大小加 減服之 鼈甲散 聖恵 方 治小兒心腹氣壅脹滿虚熱不能乳食大 小腸氣滯 鼈甲 赤茯苓 青橘皮 去 白 枳殻 各一 分 川大黄 剉 川朴硝 各半 兩 右粗搗羅為散毎服一錢以水一小盞煎至五分去 滓不計時候温服量兒大小以意加減 橘紅丸 聖濟 總録 治小兒胃虚腹脹硬大 陳橘皮 半 兩 胡椒 黑牽牛 各一 百粒 木香 一 分 巴豆 二十 粒 右除巴豆外為細末用葱白汁丸如菉豆大每服三 丸至五丸萊菔湯下乳食後臨卧服更量兒大小加 減 縮砂散 聖濟 總録 治小兒腹脹手足漸細精神昏憒不欲飲 食 縮砂仁 木香 丁香 各一 兩 膩粉 一 分 牽牛 一 兩 右搗羅為散毎服一字酒調下 導氣丸治小兒腹脹氣粗不食一方用胡粉鹽同炒黄 摩兒腹消脹急 荆三稜 青皮 蘿蔔子 皂角 黑牽牛 右等分為末糊丸如小豆大三歳三十丸米湯下 桂枝橘皮湯 千金 方 療少小五六日不食氣逆脹滿 桂心 橘皮 薤白 黍米 人參 各等 分 右切以水七升先煮藥取二升次下薤米熟湯成稍 稍服 豆䓻散 聖濟 總録 治小兒虚腹脹 肉豆䓻 一 枚 青橘皮 半 兩 木香 一 分 陳粟米 一 合 右將陳粟米同巴豆三七枚炒巴豆毎枚刺作竅子 候色焦了巴豆不用將粟米并合藥細末毎服半錢 生薑湯下更量兒大小加減 欵氣丸 聖濟 總録 治小兒腹脹硬大 巴豆 十五 枚 丁香 一 分 麝香 半 錢 右為細末麫糊為丸粟米大毎服三丸煎萊菔湯下 乳食後服更量兒大小加減 消肚丸治小兒疳氣腹脹喘粗或腸鳴洩瀉 乾薑 木香 各一 兩 巴豆 七七 粒 肉豆䓻 半 兩 右為末醋糊丸如小豆大三歳三十丸米湯下食前 如常服消肚急木香止用一分去肉豆䓻 地黄飲子療小兒心腹滿吃食不下 生地黄汁 生薑汁 各三 分 訶梨勒 四 兩 白蜜 一 匙 右相和調匀分温服之㣲利尤良 前胡散 聖恵 方 治小兒心腹氣脹胸膈煩滿 前胡 半 兩 丁香 甘草 炙 人參 各一 分 右搗粗羅為散毎服一錢以水一小盞煎至五分去 滓不計時候温服量兒大小以意加減 又方治小兒腸内氣壅脹滿不下乳食 聖恵 方 川大黄 半 兩 木香 青橘皮 去 白 檳榔 各一 兩 右搗粗羅為散每服一錢以水一小盞煎至五分去 滓不計時候温服以利為效量兒大小以意加減 人參湯 聖恵 方 治小兒心腹脹滿利下乾嘔不止 人參 陳橘皮 各一 分 甘草 炙半 兩 右粗搗篩五六歳毎服一錢生薑二片煎至四分去 滓温服日再服更量兒大小加減 通氣散 聖濟 總録 治小兒腹脹 青橘皮 去 白 木香 檳榔 各一 分 右細剉用巴豆三十粒同炒令赤色為度不用巴豆 只搗三味為細散毎服半錢煎紫蘇木𤓰湯調下更 量兒大小加減 胡椒丸 聖濟 總録 治小兒腹脹 胡椒 蠍梢 甘遂 右等分為末用燒飯丸如黍米大每服二丸陳米飲 下乳食前服并理脾積氣更量兒大小加減 欵氣湯治小兒心腹氣脹喘粗不食及疳氣食積 牽牛子 一兩 半 馬兠鈴 一 兩 木香 半 兩 右搗篩毎服一錢水七分煎至四分去滓温服日三 服三四歳漸加至二錢 消脹丸 全嬰 方 治小兒腹脹急并心下滿 半夏 枳殻 各半 兩 巴豆 二七 粒 右為末糊丸如小豆大三歳三十丸陳皮湯下 褐丸子 百一 選方 治小兒傷食腹脹 蘿蔔子 炒 蓬莪术 各一 兩 胡椒 半 兩 右為末麫糊為丸如黄米大不拘時候蘿蔔湯下毎 服十五丸至二十丸 檳榔散 聖恵 方 治小兒氣不和心腹脹滿不飲食 檳榔 厚朴 各半 兩 丁香 一 分 右搗粗羅為散毎服一錢以水一小盞煎至五分去 滓不計時候温服量兒大小以意加減 枳殻散 全嬰 方 治小兒疳氣腹脹喘急 枳殻 一 兩 巴豆 二十 一粒 右為末三歳半錢沙糖湯下或作丸子白糊丸如小 豆大三十丸桑皮湯下 枳殻丸 全嬰 方 治嬰兒百日腹脹氣粗心下滿急此藥多 效并治腹脹咳𠻳 半夏 泡七 次 枳殻 麩 炒 右為末薑汁丸如小豆大小兒二十丸皂子橘皮湯 下小者芥子大又千金方治暴腹滿欲死半夏泡為 末酒為丸小豆大一歳一十丸白湯送下 分氣丸 永類 鈐方 治小兒疳氣腹脹膨脝嗞煎不食 木香 炮一 分 黑牽牛 生半 兩 右為末麵糊丸小豆大三歳三十丸米湯下 治小兒黄疲腹脹 神效 方 乾鷄糞 一 兩 丁香 一 錢 右為末蒸餅為丸如小豆大每服二十丸米飲送下 治少小腹脹滿 千金 方 燒父母指甲灰乳頭上飲之 又方 千金 方 以韭根汁和猪脂煎細細服之 又方 千金 方 用車轂中脂和輪下土如彈丸吞之立愈 又方 千金 方 治小兒腹脹并治嬰兒腹皮青若不急治須 臾即死 用米粉鹽等分炒變色腹上摩之 半夏丸 千金 方 治小兒腹脹滿欲死 用半夏少許洗搗末酒和丸如粟米大毎服二丸薑 湯下不瘥加之日再服又方以火炮之為末貼臍下 佳又炮熟切酒服如米粒大五塊 治小兒腹肚脹滿不可忍者 試效濟 世方 用晚桑葉不計多少濃煎淋洗乗熱時先薫下部候 通手淋洗 厚朴丸 試效 方 治小兒失乳以食飼之未有食腸不能尅 化或生腹脹四肢瘦弱或痢色無常 橘皮 半夏 蒼术 人參 各三 分 厚朴 二 分 青皮 二 分 大麥蘖 枳實 麯末 各半 錢 右為細末麫糊為丸如麻子大服二十丸温水送下 食前忌飽食 茯苓滲濕湯 試效 方 治小兒靣色萎黄腹膜脹食不下 麻黄 桂枝 草豆䓻 厚朴 麯末 𦍑活 吳茱萸 蒼术 澤瀉 茯苓 猪苓 橘紅 黄蘗 各二 分 杏仁 二 箇 柴胡 白术 各半 兩 青皮 黄連 各半 兩 升麻 一 分 右都作一服水一大盞煎去七分去滓食前温服 升陽益血湯 試效 方 時仲春一小兒未滿百日病腹脹二 日大便一度瘦弱遍身黄色冝升陽氣滋和血補潤 腸胃乾燥也 蠍梢 二 分 麯米 升麻 各三 分 厚朴 當歸桃仁 各一 錢 都作一服水一盞煎至半盞去滓食前稍熱服 塌氣散 楊氏家 藏方 治小兒飲食不調腹脹緊急上氣喘促 體腫靣浮 陳米 一 合 青橘皮 去白 半兩 肉豆䓻 二 枚 甘草 一 兩 黑牽牛 一 分 右為末毎服半錢温米飲湯調下五歳以上服一錢 不拘時候 白术散 楊氏家 藏方 治小兒脾肺不調飲食無度腹脹喘粗 頭靣手足虚浮 木香 一 分 白术 青橘皮 黑牽牛 桑白皮 各半 兩 右件為細末毎服半錢温米飲下不拘時候 塌氣丸 宿州陳 氏方 治小兒脾虚腹脹或疳瀉黄瘦 木香 二錢 半 青皮 一 兩 蓽撥 胡椒 各半 兩 全蠍 五 箇 右為極細末稠糊和丸如黄米大一歳兒服五十丸 乳汁下粥湯亦可空心服候半箇時得吃乳食日進 二服量兒大小以意加減 塌氣退黄湯 東垣蘭 室方 治小兒靣色萎黄腹䐜脹能食不 化 麻黄 澤瀉 各二 分 白术 黄連 各半 兩 杏仁 柴胡 根 青皮 各半 錢 桂枝 吳茱萸 厚朴 草豆䓻 麯末 升麻根 𦍑活 蒼术 白茯苓 猪 苓 橘皮 黄蘗 各一 分 右都作一服水一盞煎法如常食前服 三聖丸 宿州陳 氏方 治小兒腹脹足冷或腹中氣响而足冷 或水瀉而足冷或虚渇而足冷或糞青而足冷或頭 顱温而足冷或脉沉重而足冷 石亭脂 一兩如臘 色者研 黑附子 七錢重者炮去 皮臍取半兩 右為細末飯糊為丸如黍米大週歳兒毎服十五丸 乳汁送下肚飢時服一時後可與乳吃量兒大小加 減學中家傳必用屢效 惺惺丸治百日内腹脹 青木香 青皮 去白各 一錢 巴豆 三七 粒炒 胡椒 七 粒 蠍梢 三 七 條 右為末淡醋煮糊為丸如麻子大毎服三四丸熟水 吞下如未退再用保童丸一二服取效或疝氣兩腎 大小偏墜腫痛啼呌不乳一方無青皮有縮砂以硃砂 為衣如胸膈疼痛煨薑湯下如血氣痛炒薑醋湯下 如肺氣盛白礬蛤粉各三分黄丹一分研為末煎桑 白皮糯米飲下如腎氣脇下痛茴香酒吞下大便不 通蜜水吞下如氣噎木香湯下宿食不消陳皮湯下 或諸熱膀胱熱脇下痛不可治此藥最能除之昔有 人病項筋痛諸醫皆以風治之數月不瘥乃流入背 膂又注在脇亦痛苦甚乃合服之一服即愈後常再 服之立效 丁奚腹大 附論 夫小兒丁奚病者由乳食過度而脾胃尚弱不能磨消 故也哺食不消則水穀之精減損無以榮其氣血致肌 肉消瘠其病腹大頸小黄瘦是也久不瘥則變成穀癥 傷飽名哺露病一名丁奚三種大體相似輕重立名也 小兒丁奚謂之鼓槌鶴膝候凡小兒或因吐而瀉久 不瘥或病退不能行膝大腸紅號曰丁奚七歳以下號 鼔槌風十五以下名鶴膝風葢此是風冷傷於腎所致 腎主骨故也小兒腹大如有青筋見即曰疳肚也如無 青筋乃名丁奚是因過飽傷食而得之 方 十金丹治丁奚哺露由脾胃久虚不能傳化水穀以榮 血氣致骨肉消瘦腎氣不足復為風冷所傷使榮骨 枯露亦有胎中受毒而成此疾 青皮 陳皮 五靈脂 莪术 川芎 白豆䓻 仁 檳榔 木香 蘆薈 史君子肉 蝦䗫 三稜 煨 縮砂仁 各五 錢 丁香 二 錢 香附子 炒去毛 三錢 右為末以神麴末調猪膽丸米湯下 大鷄骨丸治小兒丁奚骨中㣲熱腹内不調食不為肌 膚或寒熱腹大 雄鷄骨 一具 炙 赤芍藥 半 兩 赤茯苓 半兩嬰 孩一錢 石膏 細研 水飛 過 川大黄 紫苑 洗去苗土各半兩 嬰孺各用五分 陳橘皮 湯浸 去白 瓤嬰孺 用三分 白礬 燒 灰 細辛 洗去 苗土 附子 炮裂去皮 臍各半兩 黄芩 去 黑 心 甜葶 隔紙炒令 香各三分 桂心 三分嬰孺 用二分 右為末煉蜜和丸如麻子大毎服以粥飲下五丸日 三服更量兒大小以意加減 人參丸 㓜㓜 新書 治小兒傷食失衣當風濕冷水浴腹大丁 奚時下利寒熱如瘧不欲飲食雖食不充肌肉又不 能消化羸瘦不一 人參 麥門冬 去心 焙 半夏 湯浸十 遍去滑 黄耆 剉 大黄 剉 炒 苦參 礬石 燒汁 盡研 甘草 炙 逺志 去 心 黄芩 去黒心 各三分 硝 石 研 芎藭 各半 兩 右為末煉蜜和丸如麻子大一二歳毎服三丸米飲 下四五歳五丸早晩各服一次量兒大小加減 麝香紫霜丸 㓜㓜 新書 治小兒新生客忤所中驚癎發熱哺 乳不消中風掣縮踧口吐舌卒注靣青目上揺腹滿 丁奚羸瘦脛交三歳不能行 麝香 研 牛黄 研 雄黄 研 丹砂 研各 一兩 黄連 去 鬚 桂 去粗 皮 烏賊魚骨 各半 兩 特生礜石 煉成者 一分 赤足蜈蚣 半枚 炙 附子 炮裂去皮 臍各一兩 巴豆 二十枚去皮心絹袋貯 灰汁煮半日别搗如泥 右為末煉蜜和成劑宻噐盛勿令泄氣毎服旋丸兒 生十日至三十日服如黍米大二丸乳汁下四十日 至百日服如麻子大三丸米飲下一歳至三歳以意 増之兒雖小而宿食甚者亦當増丸數 鼈甲丸 㓜㓜 新書 治小兒羸瘦不生肌肉食飲不多腹大面 目萎黄不長主治百病 鼈甲 炙 桂心 各三 分 大黄 五 分 人參 前胡 茯苓 乾地黄 芍藥 乾薑 各三 分 黄芩 一分 半 䗪蟲 十箇 炙 右為末蜜丸小豆大三丸日進三服量與之佳 史君子丸 㓜㓜 新書 治小兒腹大羸瘦疳氣脹 史君子 一 兩 木香 胡黄連 麝香 研 蘆薈 研各 半兩 蟾 頭 一枚炙 令焦 墨 搗 研 青黛 研 雄黄 研 熊膽 研各 半兩 右為末蜜和丸如菉豆大毎服以粥飲下十丸量兒 大小加減 搨痞丸 㓜㓜 新書 治小兒堅痞靣黄羸瘦丁奚不欲食肌膚 枯澁心中慒慒煩悶或更時發寒熱五臟虚脹腹中 疼痛常若下痢 蜀漆 七 分 細辛 六 分 龍膽 五 分 乾薑 二 分 附子 四分 半炮 丹皮 䖟蟲 或作䗪蟲 非䖟蟲 蝟頭 酒浸 炙黄 曽青 無曽青空 青代之 桂心 各 三 分 右為末蜜丸梧桐子大飲下二丸日進三服以知為 度忌猪魚生菜等物 大麝香丹 㓜㓜 新書 治小兒羸瘦腹大見青筋及丁奚等病 麝香 粉霜 各 研 硃砂 細研 水飛 白礬 灰各 半兩 五靈脂 肉 豆䓻仁 乾蟾 塗酥炙 各一兩 乾地龍 一分 炒 夜明砂 乾 蜣蜋 七箇去翅 炙令黄熟 右為末與硃砂等同研匀細煉蜜和丸如黍米大毎 服三粒至五粒温水下量兒大小加減 十金丹 醫方 大成 治丁奚哺露不調傷於脾胃 檳榔 生 用 枳殻 去瓤 炒 青皮 去 白 陳皮 去 白 三稜 炒 蓬术 炒 縮砂仁 各半 兩 丁香 一 分 木香 一分 炮 香附子 一兩 炒 右為末以神麯末打糊為丸如黍米大空心食前米 湯下一百丸 黄連丸 聖濟 總録 治小兒堅痞靣黄羸瘦丁奚不充肌肉心 中躁悶時發寒熱五臟虚脹腹中㽲痛 蜀漆 細辛 去 苗 龍膽 附子 炮裂去皮 臍各半兩 乾薑 炮 牡 丹皮 䖟蟲 㣲 炒 桂 去粗 皮 曽青 研各 三分 右為末煉蜜和丸如菉豆大空心五丸米飲下量兒 大小加減服之 代赭丸 㓜㓜 新書 治小兒丁奚癥癖黄瘦髮脫 代赭 細 研 川大黄 剉㣲 炒 硃砂 細研水飛 過各半兩 巴豆霜 半分 鼈甲 半兩塗酥炙令 黄去裙襕用 杏仁 木香 知母 各一 分 右為末同研令匀煉蜜為丸如麻子大毎服以粥飲 下二丸更量兒大小加減服之日一兩服以溏利為 度 麝香丸 出聖 恵方 治小兒丁奚肚大青筋不生肌肉四肢乾 瘦頭大髮稀 麝香 細 研 肉豆䓻 去 殻 乾蟾 塗酥炙 令黄 夜明砂 地龍 並 㣲 炒各 一分 硃砂 細研水飛 過半兩 五靈脂 半 兩 白礬 灰一 分 蜣蜋 三 枚 去翅足 炙令熟 右為末研令匀煉蜜和丸如菉豆大毎日空心以温 水下五丸晚再服量兒大小以意加減 麝香丸治小兒内疳身體壯熱毛髮焦乾常有淚口瘡 脚手細弱腹脇鼓脹睡好合靣飲水不休 麝香 牛黄 丹砂 青黛 四味 同研 夜明砂 炒 𤓰蔕 熊膽 研 蟾頭 乾者湯浸去 赤水焙乾 胡黄連 各半 兩 右為末燒粟米飯為丸如黄米大毎服一歳二丸二 歳已上四五丸量兒大小加減温水下 訶梨勒丸 聖濟 總録 治小兒丁奚腹大羸瘦骨立疳氣水穀 不消 訶梨勒 去核煨 三分 肉豆䓻 一枚 去殻 丹砂 研 青黛 研 麝香 研 蘆薈 研各 一分 熊膽 研各 一分 右為末粟米飯和丸如黍米大毎服七丸粥飲下日 二服量兒大小加減 大黄丸 㓜㓜 新書 治小兒丁奚腹脹頭大頸細手脚心熱好 吃冷水皆是脉藏内疳 川大黄 一分剉 㣲炒 蛇蛻皮 三條 燒灰 蟬殻 三七 枚 巴豆霜 一 字 鈆霜 半錢 細研 乾蝦䗫 一枚塗 酥炙黄 皮巾子灰 有孔子處 取半錢 右為末都研令匀煉蜜和丸如菉豆大三歳兒毎服 空心以漿水粥飲下三丸後以桃栁湯洗拭乾以青 衣盖良久有蟲出為妙量兒大小以意加減服之 芍藥丸治小兒百病寒熱大腹食不消化不生肌肉痿 痺下利不止 芍藥 茯苓 雄黄 各五 分 柴胡 四 分 鼈甲 炙三 分 桂心 二 分 人參 一分一方 用二分 右為末蜜丸三歳以下服三丸如小豆大不知加之 七八歳三丸如桐子大不知加之若腹堅大者加鼈 甲一分渇者加花粉二分病甚者服二十日效一方 有杏仁二兩人參三分紫苑三分 仙人玉壺丸治小兒羸瘦丁奚不能食食不能化 雄黄 梨蘆 丹砂 礬石 巴豆 去皮膜各二 兩千金方止 用各 一兩 八角附子 炮裂去皮臍二兩 千金方却用三兩 右先搗巴豆三千杵次用礜石又搗三千杵内梨蘆 三千杵次内附子三千杵次用雄黄三千杵内蜜又 搗萬杵佳若不用丹砂者内真珠四兩毎用藥輙搗 五百杵内少蜜恐藥飛揚治藥用王相吉日良時童 子齋戒為良天晴日明無霧白晝藥成宻器封之勿 令泄氣置清潔器兒百病驚癎痞塞及有熱百日半 歳者以一丸如黍米大調塗乳頭與服之一歳已上 如麻子一丸日三以飲服小兒大腹及中熱惡毒食 物不化結成積聚服一丸小兒寒熱頭痛身熱及吐 哯服一丸如麻子大小兒羸瘦丁奚不能食食不化 漿水服二丸日三或苦酒和如梧桐子大及傅腹上 良 芍藥丸治小兒丁奚雖食不生肌肉腹大食不能消 方 見 本門哺 露類 野鼠丸治小兒丁奚肚大四肢瘦弱 野鼠 一枚去皮 臓炙令焦 乾薑 炮裂 剉 厚朴 去粗皮塗薑 汁炙令香熟 桂心 甘草 炙各 一分 右為末以棗肉和丸如菉豆大三歳毎服用生薑湯 下七丸日三服量兒大小以意加減 狼毒丸治腹中有熱脹滿不思飲食大小便不利及苦 腹痛癖便膿血下重丁奚腹痛脫肛脇下有痞 狼毒 二 分 附子 一箇 炮 川椒 出 汗 巴豆 去皮各 四分 右為末以棗子丸茱萸大茶飲下一丸天明及日午 再服一丸數服消磨下食日進三服 鈎藤飲治小兒驚疳腹大項細 鈎藤 甘草 炙 人參 𤓰蔞根 各一 分 右粗搗篩毎用一錢水一小盞煎取五分去滓分二 服空心午後温服隨兒大小加減 無辜黄芩丸治小兒丁奚腹大項細貪食不充肌肉黄 瘁 黄芩 去黒 心 黄連 去鬚各 半兩 附子 炮裂去皮臍 一枚半兩者 右三味搗羅為末用黄雌雞肥嫩者一隻去毛勿令 着水腹上開一小竅子取出腸肚納藥末於飯上蒸 輭即取出暴乾不用雞為末輭飯為丸如菉豆大量 丸之大小與之毎至十五丸二十丸米飲下不計時 候日三服 二聖丸治小兒丁奚腹脹乾瘦毛髮焦黄 大蝦䗫 一枚端午日收 眼赤者為佳 臭黄 二兩 為末 右净取却蝦䗫肚腸然後滿腹着臭黄末以紙裹上 以泥封令乾更加泥如此可三遍待泥乾即於大火 中燒令煙盡搗羅為末用粟米飯和丸如粟米大兒 毎歳以粥飲下一丸服藥後以生熟水浴兒拭乾以 青衣覆之令睡良久有蟲出即效 塌氣丸治小兒疳氣腹大氣急不思飲食 青橘皮 不拘多少 用湯浸開 巴豆 毎青橘皮一箇用巴豆一 粒使麻線繫合熱麩中炒 熟去巴 豆不用 右為末麫糊為丸如菉豆大三歳以上毎服五丸或 七丸米飲下不計時候 治患疳氣大腹瘦弱 㓜㓜 新書 𢷬生薤根以猪脂煎稍服之 又方 用熟炙鼠肉或伏翼肉哺之亦治哺露 六物黄芩湯治少小腹大短氣熱有進退食不安穀為 之不化 黄芩 大青 甘草 麥門冬 石膏 各半 兩 桂 三 錢 右剉如麻豆大毎服三錢水一盞煎七分去滓温服 哺露 附論 夫哺露者因乳哺不調傷於脾胃致令脾胃衰弱漸不 能食氣減損肌肉不榮而柴骨羸露其臟腑之氣不宣 則吸吸苦熱謂之哺露也宜服麝香進食丸 方 大黄丸治小兒哺露脇下痞堅腹滿虚脹手足煩熱往 來無時 大黄 剉炒 二兩 乾薑 炮半 兩 人參 二 兩 丹參 去蘆 頭 沙參 苦 參 防風 各一 兩 桂 去粗皮 半兩 𤣥參 一兩 半 䗪蟲 炙焦 八枚 附 子 炮裂去皮 臍半兩 白术 赤茯苓 去黑皮 各半兩 葶藶 紙上炒 半兩 杏仁 去皮尖雙 仁麩炒研 巴豆 十枚去皮膜 研出油盡 蜀椒 去目并閉 口者炒出 汗各 一分 右搗羅十五味為末與巴豆杏仁同研煉蜜丸如麻 子大毎服二丸至三丸米飲下量兒大小加減 人參丸治小兒哺露失衣當風食冷水浴腹大時痢或 寒熱如瘧不欲食縱食不生肌肉或不消化四肢羸 瘦 人參 去蘆 頭 麥門冬 去心 焙 半夏 湯浸七 遍去滑 黄耆 剉 川大 黄 剉㣲 炒 白茯苓 柴胡 去 苗 黄芩 以上各 三分 訶梨勒 煨 用 皮 甘草 炙 鼈甲 醋炙黄去裙 襴各一分 芎藭 半 兩 右為末煉蜜和丸如麻子大一二歳兒毎服以粥飲 下三丸四歳五丸日三服量兒大小以意加減 調中檳榔丸治小兒哺露腹脹體瘦 方見本門 積聚類 十金丹治小兒手足極細項小骨髙凥削體痿腹大臍 突號哭胸䧟或生穀癥是名丁奚寒熱往来頭骨分 開翻食吐蟲煩渇嘔噦是為哺露二者皆因脾胃久 虚不能消化水穀以榮氣血致肌肉消鑠腎氣不足 復為風冷所傷柴骨枯露亦有胎中受毒臟腑少血 致之皆無辜種類之疾並難治 青皮 去 瓤 陳皮 去 白 蓬术 煨 川芎 北五靈脂 白豆 䓻仁 鷄心檳榔 蘆薈 各半 兩 木香 史君子肉 蝦䗫灰 各三 錢 右為末猪膽汁浸糕糊丸如麻子大毎服二十丸米 飲下有熱薄荷湯下 五味子湯療少小傷寒久病不除瘥復劇羸瘦骨立 五味子 十 枚 大黄 六 枚 芒硝 五 分 麥門冬 六分 去心 石膏 一 兩 甘 草 炙 當歸 黄芩 黄連 前胡 各一 分 右切以水三升煮取一升半分服二合下利即止加 減量之 雞骨丸治小兒哺露傷飽手足煩熱羸瘦不生肌肉 雞骨 煮熟黄雄雞左右 肋骨一兩炙黄 赤芍藥 川大黄 剉㣲 炒 紫 苑 洗去 苗土 赤茯苓 柴胡 去苗各 半兩 細辛 黄芩 桂 心 各一 分 右為末煉蜜和丸如菉豆大毎服以温水下五丸早 晨晚後各一服量兒大小加減服之一方有礜石一 分無柴胡桂心 破積丸治小兒哺露化腸胃食滯疳氣腹滿發熱 木香 一 兩 青橘皮 湯浸去白 焙一兩 桂心 去粗皮 一兩 巴豆霜 炒 半 錢 匕 吳茱萸 湯浸焙乾 炒三兩 砂 醋熬霜研細 末炒一錢匕 右搗羅前四味為末與 砂巴豆霜同拌研勻醋煮 麫糊為丸如菉豆大毎服三丸加至五丸早晚食後 臨卧服大便溏為度量兒大小虚實以意加減 芍藥丸治小兒寒熱久不觧仍不能食飲若食不消哺 露堅痞腹大下痢不止 芍藥 三 分 桂 去粗皮 半兩 柴胡 去 苗 大黄 剉炒各 一兩 赤茯苓 去 黑 皮 鼈甲 醋炙去裙 襴各半兩 右搗羅為末煉蜜丸如麻子大一歳已下毎服三丸 米飲下早晨日午夜卧各一服一方桂心柴胡赤茯 苓各半兩芍藥等三味各三分蜜湯下五丸丁奚腹 大食不生肌肉一方有紫苑 代赭丸治小兒哺露腹脹體瘦 代赭 研 赤石脂 丹砂 研各 一分 巴豆 十粒去皮心研 紙壓去油盡 杏仁 二七粒針穿燈上 燎作聲為度用 右先别研細再合研匀爛飯丸如黍米大毎服一丸 乳汁或粥飲下更量兒大小加減 丹砂雙丹治少小哺露痞堅壯熱驚啼哺乳不生肌肉 食不消化下痢骨肉消瘦 丹砂 巴豆 去皮心灰汁煮 半日别研如泥 甘遂 末炒令 黄黒色 雄黄 右等分為末蜜和丸毎下二丸一月兒如粟米大五 十日已上黍米大日三服兒稍大即以意加之服三 日後兒大利專視之若病未盡藥必散出如病愈藥 自全出者勿服轉不下者増之兒有強者加之乳母 忌猪魚 鼈甲丸治小兒哺露腹堅體熱羸瘦 鼈甲 塗醋炙黄 去裙襴 肉蓯蓉 酒浸一宿刮去 皮炙乾各三分 常山 半 兩 右為末煉蜜和丸如麻子大毎服以粥飲下五丸日 三服量兒大小以意加減或青白物下即愈 鼈甲散 傅氏活 嬰書 治哺露腹堅體熱瘦弱 鼈甲 鹽酒 浸炙 肉蓯蓉 酒浸 洗焙 陳皮 青皮 三稜 莪 术 神麯 麥芽 白茯苓 半夏 秦芁 北 柴胡 甘草 各等 分 右㕮咀毎服一錢生薑棗子煎服 治小兒哺露大腹者 本 草 以牡鼠肉炙食之 脾胃不和 附論 夫脾者臟也胃者腑也脾胃二氣合為裏胃受穀而脾 磨之二氣平調則穀化而能食若虚實不等水穀不消 故令腹脹或泄利不能飲食所以謂之脾胃氣不和不 能飲食也 凡人以胃氣為本治病亦然胃氣有虚有實 虚則有嘔吐不食之証實則有痞滿内熱之 証虚者益之實者損之欲得其平則可矣胃虚用木香 丁皮厚朴肉豆䓻等劑胃實用桔梗枳殻柴胡大黄等 劑若夫胃中停寒則乾薑良薑官桂丁 香不可缺宜在酌量但小小分劑與之 方 七香丸治小兒消食快膈和胃止痛 木香 丁香 檀香 甘松 丁皮 各三 錢 陳皮 去 白 縮砂仁 各五 錢 三稜 莪术 醋煮各 五錢 白豆䓻 三 錢 香附 子 炒去毛 二兩 益智仁 三 錢 右為末糊丸湯吞下 五香散治小兒脾胃久虚吃食減少四肢羸瘦 丁香 沉香 各一 兩 麝香 三錢細 研入 木香 藿香 白 术 各一 兩 訶梨勒皮 半 兩 陳橘皮 浸去 白焙 黄耆 各一 兩 甘草 炙半 兩 白茯苓 右𢷬篩為散以水五升慢火煎至一升以布絞取汁 却入鍋内入麝香蜜三合生薑汁半合棗肉二十枚 慢火熬成膏毎服以粥飲調半茶匙量兒大小以意 加減 人參湯 一名温脾散 出聖恵方 治小兒脾胃氣不和不能飲食脇 痛虚脹壯熱増寒困倦 人參 三 分 白术 半 兩 訶梨勒皮 三 分 木香 黄耆 白茯 苓 去黑 皮 藿香葉 陳橘皮 去白瓤 各半兩 甘草 炙一 分 桔梗 炒半 兩 右𢷬篩毎服一錢水七分入生薑三片棗一枚煎至 四分去滓不計時候量兒大小増減温服 益智仁湯夫心者脾之母進食不止於和脾盖火能生 土當以心藥入脾胃藥中庻㡬兩得古人進食方劑 多用益智者此也 益智仁 石菖蒲 白茯苓 蓮子肉 陳皮 縮砂仁 半夏麯 木香 厚朴 製各 二錢 甘草 炙一 錢 右剉細毎服一錢薑三片棗一枚水一盞煎不拘時 服 萬靈丹 㓜㓜 新書 治小兒脾胃久不和挾積服温熱藥皆不 效此藥神效 肉桂 川黄連 蓬术 各一 兩 檳榔 肉豆䓻 陳 橘皮 去 白 木香 丁香 各半 兩 巴豆 去皮心膜 十四枚 杏仁 十 四 枚麩炒去皮尖二 物燈上燒灰存性 右同再研𢷬拌匀滴水和丸如黍米大毎服未週歳 一粒三二歳二粒三四歳三粒七歳五粒十歳以上 七粒生薑湯放冷下乳食後久積或乳癖並宜服之 前胡散治小兒脾胃不和見食欲嘔心胸壅悶 前胡 去蘆 頭 蘆根 剉各 三分 桂心 一 分 赤茯苓 人參 去蘆 頭 白术 甘草 炙 枇杷葉 拭去毛 炙㣲黄 厚朴 去粗皮薑汁 炙各半兩 右𢷬粗羅為散毎服一錢以水一小盞入生薑少許 煎至五分去滓不計時候看兒大小分減温服 參香湯理嘔吐消寒痰 蘆薈 一 兩 人參 茯苓 木香 丁香 丁皮 青 皮 各半 兩 甘草 炙一 兩 右㕮咀毎服一錢水一盞薑二片煎取五分温服 白豆䓻散治小兒脾胃不和増寒壯熱腹痛嘔吐不納 乳食 白豆䓻 去 皮 陳皮 去 白 芎藭 枇杷葉 拭去毛 㣲炙 甘草 炙 各 一 分 乾木𤓰 人參 黄耆 各半 兩 右為粗散三歳小兒毎服一錢水一小盞生薑錢大 三片棗一枚同煎至五分去滓温服不計時候量兒 大小加減 益脾散和胃進乳消痰 白茯苓 人參 草菓仁 蘇子 㣲 炒 木香 濕紙裹 火内煨 甘草 陳皮 厚朴 去粗皮 薑汁炒 右剉散毎服一錢生薑一片紅棗一枚未乳前服合 滓乳母服 調中散治小兒冷熱不調致脾胃不和 木香 人參 青皮 去白各 一兩 丁香 白术 白茯 苓 大腹皮 甘草 各半 兩 右為末毎服一錢以水一小盞生薑三片煎至五分 去滓温服 益胃丹 一名沉香豆䓻 丸 百一選方 調冷熱和脾胃 當歸 洗 焙 木香 白术 沉香 白芍藥 人參 蓬术 砂仁 各半 兩 右為細末白麫糊和丸如黍米大毎服十五粒麝香 湯下量兒大小加減以治小兒乳哺失宜冷熱不調 熱衝上膈冷歸下焦致虚實不等水穀不化遂傷脾 胃胃氣虚則嘔吐脾氣虚則泄痢夾積則變為下痢 膿血盖居常脾胃最宜調適也廬州郭用方 集香散 醫方 妙選 治脾胃虚冷不欲食羸瘦 丁香 沉香 木香 藿香葉 厚朴 薑汁製 各一兩 白术 白茯苓 白豆䓻 各一 兩 右為末入麝香一錢拌勻以水一升蜜半觔大棗三 十枚生薑二十片銀噐中慢火熬成膏生薑棗不用 風處吹乾如皂子大乳前米飲化下 丁香黄耆散治小兒脾胃虚弱不能飲食已漸傷損榮 衛致令肌體羸瘦時時下痢靣色青白宜用 丁香 綿黄耆 人參 去蘆 頭 白术 當歸 焙 鼈甲 醋炙黄 各一兩 胡黄連 甘草 各半 兩 右𢷬羅為細末毎服一錢水一盞生薑二片棗二枚 同煎至五分去滓食前温服 訶梨勒散治小兒脾胃不和時時腹脇虚脹不欲乳食 訶梨勒皮 桂心 乾薑 炮 甘草 炙各 一分 荆三稜 煨 人參 去蘆 頭 陳橘皮 湯浸去 白焙 厚朴 去粗皮薑汁 炙各半兩 右搗細羅為散不計時候以温棗湯調下半錢量兒 大小以意加減 匀氣散 桔梗 甘草 縮砂 益智子 茴香 藿香葉 各等 分 右為末毎服半錢水瀉紫蘇木𤓰煎湯下脾胃不和 生薑棗子湯下 木香散治小兒調中順氣補虚 草豆䓻 五箇和 皮用 人參 茯苓 防風 藿香 各半 兩 陳橘皮 去白 一分 右為末毎服一字或半錢薑鹽米飲下 白术散 如宜 方 理脾胃久虚嘔吐泄瀉頻併不止津液枯 竭多躁但欲飲水乳食不進羸困不治變成風癎不 問隂陽虚實並宜服之 一名錢氏 白术散 乾葛 二 兩 人參 白术 茯苓 去 皮 甘草 炙 藿香 木 香 各一 兩 右㕮咀毎服二錢水一盞煎取半盞去滓温服不拘 時候渇甚者併煎任意飲常服加山藥心神不定加 辰砂酸棗仁渇加乾菖木𤓰胃冷加丁香砂仁嘔吐 加藿香薑汁吐瀉加稨豆陳皮藿香豆䓻痰嗽加杏 仁桑白皮半夏麴邪熱加前胡薄荷黄芩渇加天花 粉乾葛盗汗加陳麥大便滑加訶子天花粉細辛桔 梗各等分薄荷薑煎 開胃丸 十便 良方 治小兒臟腑怯弱内受風冷腹脇脹滿腸 鳴泄痢或青或白乳食不化又治臟冷夜啼胎寒腹 痛 木香 蓬莪荗 當歸 炒 白术 人參 各半 兩 麝香 細 研 白芍藥 各一 兩 右為末研勻湯浸炊餅為丸如黍米大毎服十五丸 米飲下又一法煉蜜丸毎兩作五十丸毎服一丸米 飲化下不拘時候 枳殻湯寛中進食 枳殻 去瓤 炒 青皮 去 瓤 木香 丁香 當歸 縮砂仁 陳皮 去白 等分 右為細末燒鹽湯調下 六味人參湯 出聖 恵方 治小兒脾胃氣不和腹脇妨悶不能 飲食四肢羸瘦 人參 甘草 炙 丁香 黄耆 剉各 一分 陳橘皮 湯浸去 白焙 訶梨勒皮 各半 兩 右粗搗篩毎服一錢水七分入生薑二片棗一枚煎 至四分去滓食前温服量兒大小以意加減 乾地黄丸治小兒脾胃氣不和不嗜飲食不生肌肉 生乾地黄 焙 大黄 剉炒 香 當歸 炙 柴胡 去 苗 杏仁 湯浸 去皮 尖雙仁麩 炒各半兩 白茯苓 去黒皮 一分 右為末煉蜜和丸如麻子大毎服五丸生薑湯下日 三服隨兒大小以意加減不拘時 髙良薑湯治小兒傷冷脾胃氣不和腹痛不欲飲食 髙良薑 陳橘皮 湯浸去 白焙 草豆䓻 去 皮 當歸 剉㣲 炒 桂 去粗皮 各一分 人參 半 兩 右粗搗篩毎服一錢水七分煎至四分去滓不計時 候量兒大小分減温服一方無人參 阿膠散温脾養胃正氣理泄瀉胃熱煩渇不問隂陽虚 實並宜服之或乳食不進羸困少力因而失治變成 風癎服白术散蘇葉梗煎正脾生薑棗虚實熱服凉 藥後不能食先用此生胃中津液後又服生犀散退 早凉夜熱不可下只用煎三升許頓服稍愈後再服 三升候不渇無涎又投此藥二服即安白水煎亦可 如渇飲水多者多服無時盗汗虚汗亦用此藥止瀉 治痰退熱清神渇倍加白术渇甚者任意多飲之 阿膠 一兩半 麩炒 鼠粘子 一分 炒 馬兠鈴 半 兩 甘草 一 分 杏仁 七箇去 皮尖 糯米 一 兩 右為散毎服二錢用水煎服 六神湯理脾胃虚止吐瀉進飲食養氣 嫩黄耆 白稨豆 炒 人參 白术 白茯苓 粉 草 各等分或加 藿香葉亦可 右為末毎服二錢蘇葉湯下止風生薑棗子湯調下 醒脾散 人參 白术 豆䓻 甘草 乾薑 藿香 各等 分 右為末毎服一錢或半錢薑湯下如醒脾胃冬𤓰子 仁米飲下 消食丸温中快膈 香附子 炒二 兩 縮砂仁 一 兩 陳皮 去 白 甘草 神麴 炒 麥 蘖 炒各 半兩 右為末泡雪糕丸如黍米大七歳已上菉豆大三十 丸食後薑湯下或作末子用百沸湯入鹽㸃尤佳 人參丸治小兒乳哺飲冷過度傷於脾胃胸脇脹滿多 吐涎痰 方見本門 食不消類 當歸丸治小兒冷熱不調大便青黄心腹多痛或腹中 氣滿或時嘔逆不欲乳食 白芍藥 當歸 炒 人參 芎藭 各三 分 白术 甘草 炙各 半兩 右為末水煮麫糊丸如麻子大三歳小兒毎服十丸 粥飲下日三服更量大小加減 桂朴散温脾胃 肉桂 一兩 焙 厚朴 製 白术 乾薑 各半 兩 甘草 炙一 分 右為細末毎服一錢水一小盞煎至五分去滓温服 陳橘皮湯治小兒脾胃氣弱乳食不消化 陳橘皮 湯浸去 白焙 髙良薑 人參 各一 分 白茯苓 去黒 皮半 兩 甘草 炙半 兩 右粗篩一二歳毎服一錢水七分煎至三分去滓食 前温服至晚三服隨兒大小加減 和中湯治小兒脾胃虚冷吐痢不思飲食 人參 一兩 半 白术 白茯苓 去黒皮 各一兩 甘草 炙 厚朴 去 粗 皮生薑汁 炙各三分 右粗搗篩三四歳兒毎服一錢水半盞同煎至三分 去滓服日夜可三服量兒大小以意加減 史君子丸正脾助胃 厚朴 去粗皮 薑汁炙 陳皮 甘草 史君子 去殻 别研 訶子 去 核 各等 分 右為末煉蜜丸如菉豆大毎服三七丸疳瀉積瀉米 飲下熱㵼加青黛米飲下冷㵼薑中暑瀉香薷時行瀉 桑葉赤痢藍姑草白痢烏梅驚瀉藍姑草已上並用 米飲下 藍姑草竹 葉菜是也 益黄散治小兒脾胃虚弱吐瀉又治脾疳腹大身瘦此 藥補脾調氣治冷腹痛久冷泄效 陳皮 青皮 訶子 甘草 各一 兩 丁香 五 錢 右剉散毎服二錢水一盞生薑二片煎空心服一方 為末毎一歳兒服一字二歳服一錢百沸湯調下日 進二服忌一切生硬冷物 人參膏治嬰兒飲乳自不知飢飽全在乳母存節若見 兒啼哭定後乳母乃可令兒飲乳若啼哭未定氣未 調使兒急飲乳即兒氣逆乳不得下反致嘔逆甚則 吐利成胃虚病應一切脾胃不和並宜服之 人參 一 兩 白术 丁香 藿香葉 各半 兩 白豆䓻 一 分 右為末煉蜜和成膏如雞頭實大毎服一粒至二粒 乳前米飲化下 四君子湯隨證加味量兒大小用 人參 白术 茯苓 甘草 各等 分 右為末服二錢傷寒加麻黄豆豉北柴胡吐瀉南木 香藿香乾菖潮熱牛黄鬱金朴硝全蠍薄荷麻豆牛 蒡子紫草蟬蛻荆芥腹膨枳殻木通蘇子薑片冷瀉 稨豆豆䓻薑片棗子咳逆肉豆䓻木通大熱苦竹瀝 積熱上攻茅根淡竹葉甘草乳食不下訶子木香時 行咳嗽藿香枳殻薑片暴風燥痒荆芥牛蒡子枳殻 髙良薑蟬蛻鼻流清涕𦍑活麻黄防風泄瀉肉豆䓻 木香滑腸訶子榴皮臟毒形如白痢或有血根如魚 腦髓豆䓻地榆枳殻赤痢粟殻烏梅白痢粟殻白薑 大便不利大黄朴硝小便不利木通車前子霍亂木 𤓰藿香葉腹痛茴香附子或用澤瀉郁李仁薑棗或 只用木𤓰豆䓻腹緊積候三稜檳榔薑湯下有淋火 麻子仁生熟皆可車前子海金沙葶藶子下溺血生 地黄瞿麥渇枇杷葉炙去毛𤓰根咳杏仁炒去皮尖 貝母知母薑片蘇子夜睡驚啼茯苓酸棗仁驚邪薄 荷硃砂犀角人參顛癎甘草硃砂茯苓牛黄乳香犀 角人參鉛白霜喉痺犀角杏仁當歸豆䜴百合大黄 口瘡雞内金腦子黄芩朴硝苦竹葉唾血生地黄當 歸藕節側柏人參蒲黄血衂山梔子淡竹葉目赤秦 皮菊花苦竹葉甘草肚蟲檳榔史君子枳殻苦楝皮 頭昏石膏川芎癥瘕及腹中氣塊肚痛此氣疾世用 天雄三稜朴硝大黄五心熱犀角腦子磨刀水下氣 不升降況香蘇子養氣肥兒檳榔木香紫蘇葉紅棗 白术湯治小兒脾胃氣虚乳食不消腹脹 白术 人參 厚朴 去粗皮薑汁 炙各一分 右粗搗篩一二歳兒毎服一錢水半盞煎至三分去 滓温服至晚三服隨兒大小以意加減 橘皮湯治小兒脾胃虚冷氣逆不能飲食 陳橘皮 湯浸去 白焙 桂 去粗皮 各一兩 右剉碎分作三貼毎用一貼以水三盞入薤白五莖 細切黍米一合同煮稀粥熟去藥分二服 治小兒胃寒蟲上諸危惡與癎相似 肘後 方 乾漆 炒煙 盡 白蕪荑 各等 分 右為細末米飲調下一字至一錢 治大人小兒不進乳食和氣去痰 人參 四 兩 半夏 一 兩 右用生薑汁熬一宿曝乾為末麫糊丸如菉豆大毎 服十丸食後生薑湯下 安胃和脾散治小兒脾胃不和中脘氣痞心腹脹滿全 不思食食後嘔吐痰噎逆氣吞酸靣色萎黄肌肉消 瘦腹脇刺痛泄瀉不止便利不調少力嗜卧胃虚弱 飲食不化並宜服之此藥仙方世間老幼氣弱俱可 常服 净蒼术 二兩用生薑二兩切作 片子同搗爛炒黄色 厚朴 去粗皮 同前製 小棗 子 二十四箇 去核焙乾 白术 去 蘆 白茯苓 去 皮 廣荗 煨 剉 青皮 去 白 木 香 藿香葉 人參 去 蘆 澤瀉 縮砂仁 檳榔 甘草 炙 剉 陳皮 去白各 一兩 右為細末毎服一二錢煎生薑湯調下日進二服忌 一切生硬冷物一方無木香 透闗丸治小兒脾胃挾傷中滿硬氣及治伏熱生涎霍 亂嘔吐或作食癎手足搐搦不省人事並宜服之 大蒜 端午日取出膜净 用百瓣細切搗爛 硃砂 一分細 研水飛 蠍梢 三十五 條去毒 㣲炒 為末 細松煙墨 一兩火煆 過研末 巴豆 一十粒去 殻出油研 右同入甆罐子内宻封掛通風處百日取出丸如黍 米大毎服一二丸至五十丸新汲水送下不拘時候 香橘丸治小兒脾胃挾傷心腹脹滿胸膈不快硬氣喘 粗小便不利常服寛中快膈消化乳食食後臨卧服 青橘皮 去 白 肉豆䓻 各二 兩 黑牽牛 木香 剉各 半兩 右將青橘皮炒黄次下肉豆䓻牽牛木香略同炒轉 色為細末煮麫糊為丸如黍米大週歳兒毎服十丸 乳食空心薑湯下 丁香麴蘖丸治小兒脾胃怯弱乳食遲化胸滿腹脹胃 冷蟲作常服開胃口化宿冷消停滯羙飲食 丁香 二錢 半 神麴 炒 黄 麥蘖 炒 乾薑 炮 陳橘皮 去白各 半兩 烏梅 去核 一兩 檳榔 二 兩 右為細末煮麫糊丸如黍米大毎服一十丸温米飲 送下不拘時候 癖化丹治脾胃不和或因驚多啼結成癖積脇下疼痛 三稜 煨 莪术 煨 乾漆 炒令 煙盡 木香 青黛 好墨 各 一 錢 右為末煮糊為丸毎服二十丸米飲下 四君子湯治小兒脾胃虚弱補五臟生津液調氣血進 飲食觧虚煩益肌體功效不可具録 治久吐胃寒加蓮肉木香黄耆生薑棗子煎服 治 嘔逆噦不止加白稨豆薏苡仁並炒藿香同煎生薑 自然汁調服 治胸膈煩躁冷熱不調痰涎咳嗽不 思飲食日夜壯熱加知母貝母烏梅乾薑葱蜜炙桑 白皮同煎服之 治胎肚痛加陳皮青皮生薑同煎 服之 治夜間啼哭煩躁腹肚疼痛加陳皮木香硃 砂鈎藤同煎服之 治表裏虚弱時氣作熱欲傳疹 痘加細辛桔梗𤓰蔞生薑葱白煎服 治脾寒胃熱 隂陽不順温熱常作加滑石陳皮煎服之 霍亂吐 瀉神不安穏加藿香丁香木𤓰生薑同煎熬喫 治 脾胃虚弱飲食不進加厚朴陳皮等分薑片棗子同 煎服之 治吐食不納穀氣加丁香半夏生薑向東 陳壁土同煎服之 治脾胃久虚不納飲食吐瀉不 止加肉豆䓻青皮天台烏藥木𤓰生薑煎服 治虚 中熱瀉米穀不分加瞿麥車前子煎服 治虚熱煩 躁安神定志加犀角川芎燈心煎服 治心氣不足 神情恍惚加石菖蒲石蓮肉石膏麥門冬煎服 治 虚煩體熱夜啼加白附子全蠍膩粉燈心銀環煎服 治脾虚神困肌肉消瘦靣色萎黄食不尅化腸胃 久寒吐逆無時加黑附子枳殻吳茱萸麥芽細辛生 薑棗子煎服 治霍亂吐逆腸鳴自利腹脇疼痛加 白薑陳皮同煎服 治虚中傷寒身熱疼痛煩渇加 硃砂𦍑活防風天麻薄荷銀環同煎 治脾虚不利 腸肚㽲痛加陳皮訶子陳米同煎方見前 長夀散治小兒脾胃虚弱常服強壯去寒熱 天麻 蜜 炙 甘草 炙 半夏 泡 洗 人參 白稨豆 炒 糯米 炒 薏苡仁 各半 錢 木香 一 錢 右為末毎服二錢水一盞生薑三片棗子一箇煎至 半盞服之 治小兒脾胃虚弱臟腑滑泄日漸羸瘦 丁香 白术 甘草 肉豆䓻 麫裹煨 各等分 右為細末毎服一錢一歳兒米飲調下乳食前服 助胃膏治小兒脾胃虚弱胸腹脹滿飲食少進臟腑不 調嘔吐惡心肢體倦怠 白术 人參 厚朴 藿香 當歸 茯苓 芎 藭 青橘皮 甘草 陳橘皮 各一 兩 神麴 麥蘖 各半 兩 肉豆䓻 丁香 各一 分 右為細末煉蜜和丸如櫻桃大毎服一丸至二丸生 薑湯下食前服大人亦可服 又方 人參 白术 甘草 茴香 烏梅肉 白豆䓻 仁 各半 兩 檀香 一 錢 乾山藥 乾木𤓰 各一 兩 右為末煉蜜為丸如皂子大空心毎服一丸嚼服或 温水吞下 養胃散飬胃氣快胸膈定噦逆止嘔吐羙飲食 丁香 藿香葉 陳橘皮 白豆䓻仁 縮砂仁 各等 分 右為細末毎服半錢生薑棗湯下乳食空時服 丁香平胃丸治小兒氣虚寒氣逆上行胸膈不快吐逆 不定腹脹短氣中滿痞悶 丁香 木香 藿香葉 沉香 附子 枇杷葉 水銀 硫黄 同水銀結 砂各一分 肉豆䓻 五 枚 肉桂 半 兩 右為細末煉蜜為丸毎服一兩作四十丸毎服一丸 乳食前生薑棗湯化下 温胃丸治小兒胃虚氣逆乾噦惡心胸膈痞滿嘔吐乳 食 丁香 肉豆䓻 各二 錢 木香 人參 蓮子心 薏 苡仁 炒黄各 一錢半 右為細末煮神麴糊為丸如黍米大毎服二十丸温 熟水送下乳食空心服 豆䓻香連丸治小兒乳食所傷脾胃怯弱冷熱不調泄 瀉嘔吐並宜服之 黄連 木香 訶子 去核 半兩 丁香 二 錢 肉豆䓻 半兩麫 裹煨熟 去麫 不用 右為末粟米飯搜和為丸如黄米大毎服三十四丸 空心食前温米飲湯送下隨乳汁下亦可日進二服 治小兒胃寒 木香 白术 丁香 各四 錢 右剉碎作一服水半盞入燈心一把煎五七沸去滓 分兩次服 温脾散涎者脾之液脾胃虚冷故涎自流不能收約而 漬於頤間也法當用温脾 半夏麴 丁香 木香 各半 兩 乾薑 炮二 錢半 白术 炒 白 茯苓 人參 粉草 各半 兩炙 右為末米飲調服局方理中丸亦妙一方用東行牛 尾拭其口涎 張浼方名温脾丹與上散同去人參 茯苓甘草加青皮或陳皮二錢半糊丸如黍米大 木香散能和表裏通行津液 木香 大腹皮 官桂 前胡 陳皮 丁香 訶子 人參 半夏 赤茯苓 甘草 縮砂仁 各三 錢 右為麄散毎服三錢水一大盞生薑二片煎至六分 稍熱空心服量兒大小以意増減 替針丸治因冷傷脾心腹痛脇肋疼硬不思乳食臟腑 不調 青皮 陳皮 荆三稜 枳殻 厚朴 訶子 白豆䓻 各一 兩 肉豆䓻 檳榔 各半 兩 乾薑 三 分 右為細末水煮麫糊丸如麻子大生薑橘皮湯下二 十丸食前服 四君子丸治小兒脾虚受食不尅化停積中脘吐逆惡 心臟腑泄瀉常服消化食滯進飲食厚腸胃充肌體 恱顔色退黄疸 縮砂仁 烏梅肉 焙 乾 陳橘皮 訶子肉 各一 兩 右為末煮好大棗取肉為丸如麻子大毎服三十丸 至五十丸棗湯熟水送下不拘時服 玉桂枝丸治小兒飲食減少臓腑不調 厚朴 藿香 陳橘皮 神麴 訶子皮 各二 錢 川 芎 丁香 木香 白术 甘草 各一 錢 人參 三 錢 右為細末煉蜜和丸如櫻桃大毎服一丸生薑湯下 食前服小兒一丸分二服米飲化下 羸瘦 附論 夫小兒羸瘦不生肌肉者皆為脾胃不和不能飲食即 血氣衰弱不能榮於肌膚也凡小兒在胎而遇寒冷或 生出時挾伏熱皆令兒不能飲食故羸瘦也挾熱者身 體壯熱肌肉㣲黄挾冷者時時下痢脣口青色也 方 秦芁丸治小兒羸瘦體熱心神煩悶小便赤黄 秦芁 去 苗 桑根白皮 剉 枳殻 麩炒 去瓤 地骨皮 黄耆 剉 人參 去蘆 頭 赤茯苓 犀角 屑 甘草 炙各 半兩 龍膽 去蘆 頭 柴胡 去苗 三分 右為末煉蜜和丸如菉豆大不計時候用粥飲下五 丸更量兒大小増減 訶梨勒散治小兒羸瘦脾胃氣弱挾於宿食四肢不和 訶梨勒皮 陳橘皮 湯浸去 白瓤焙 甘草 炙各 半兩 黄耆 剉 人 參 去蘆 頭 白术 藿香 桂心 白茯苓 各一 分 右搗粗羅為散毎服一錢以水一小盞入生薑少許 棗一枚煎至五分去滓温服日三四服量兒大小以 意加減 丁香散治小兒羸瘦脾胃虚冷四肢不和不欲乳食 丁香 桂心 白术 髙良薑 甘草 炙㣲赤各 一分剉 白茯苓 厚朴 去粗皮薑 汁炙黄 陳橘皮 湯浸去白 焙各半兩 人參 去蘆頭 半兩 右搗粗羅為散毎服一錢以水一小盞入棗一枚煎 至五分去滓量兒大小分減温服日三四服 黄耆丸治小兒羸瘦體熱靣色萎黄不欲乳食 黄耆 剉 赤芍藥 人參 去蘆 頭 胡黄連 甘草 炙㣲 赤剉 各半 兩 麥門冬 去心 焙 鼈甲 醋炙㣲黄去 裙襴各一兩 柴胡 去苗 三分 右為末煉蜜和丸如麻子大不計時候以粥飲下五 丸量兒大小以意加減 麥門冬丸治小兒雖食不長肌膚羸瘦骨熱小便赤黄 麥門冬 一兩去 心焙 人參 去蘆 頭 黄耆 剉 青蒿子 黄連 去 鬚 桑根白皮 剉 枳殻 麩炒 去瓤 地骨皮 各半 兩 柴胡 三分 去苗 右為末煉蜜和丸如菉豆大不計時候以熟水化五 丸服量兒大小以意加減 燒黄𤓰丸治小兒羸瘦體熱食少 黄𤓰 大者 一枚 黄連 去 鬚 陳橘皮 湯浸去白 焙各半兩 胡黄連 柴 鼈甲 童子小便浸三宿炙 黄去裙襴各一兩 右搗細羅為散以黄𤓰切開頭去瓤内藥末令滿切 葢子盖之用蕎麥麫和溶固濟可厚三分於糖灰火 内燒令麫焦黄為度取出麫放冷入麝香一錢都研 和丸如菉豆大毎服食前米飲下七丸更量兒大小 以意加減 甘草丸治小兒羸瘦氣惙惙宜常服不妨乳 用甘草二兩炙㣲赤剉搗羅為末煉蜜和丸如菉豆 大毎服以温水下五丸日二服量兒大小加減服之 治小兒癆瘦并疳疾 本 草 以黄色大蝦蟆調治同蛤煮食之 治孩子瘦損 用蘆薈子煎服 普濟方卷三百九十三
欽定四庫全書 普濟方卷三百九十四 明 周王朱橚 撰 嬰孩吐瀉門 總論 夫小兒吐瀉因傷風冷或傷暑熱或兒啼未定氣息未 調以乳乳之逆於上則停胸膈致令嘔吐氣逆於下則 傷腸胃致令泄瀉上下氣逆吐瀉俱作若只吐不瀉者 逆其吐必有痰𤼵驚者十無一生若只瀉不吐或吐瀉 俱𤼵者日久不退亦變陰癎治之當斷其乳輕者週時 重者三日須與稀粥服藥速効十全八九或者不信是 言小兒以乳妳為本慮其嗞煎不肯暫斷殊不知因乳 所傷致令此病若以所傷乳乳之如抱薪救火藥何功 之有不然則誠難以安痊其間不斷乳服藥得安者盖 輕患也亦有因輕致重夭横者多矣 凡小兒初吐發 驚者尚可救治以玉散子青金丹不退珍珠丸急下之 次與神寶丹若唇紅焦者琥珀散葢内熱故也不退必 死又云吐妳不止大便不通靣黒氣喘必死不治凡權 斷乳候吐瀉定捻去乳少少與之使不再作凡吐瀉服 藥湏要令飢如服了不得便喫物喫乳則引吐再為害 也凡小兒暑月吐瀉冷熱輕重各有治法不可槩用如 吐瀉身熱煩渴心懆大便黄沫小便赤少暑瀉也黄龍 丸甘露散白虎湯香薷湯五苓散杏仁丸有傷食者必 吐瀉酸臭妙丸子下之次益黄散二者不退如小便通 利大便白色腸鳴吐瀉多渇少食附香丸参术附散术 附膏半硫丸神寳丹防驚其間有糞白腥臭油膩便成 疳瀉有乆成疳瀉者亦有治法 小兒泄瀉傷積而作 瀉者初以補藥治不止之時須當下去其積積下其瀉 自止下之宜與小沉香煎丸理虚中積甚良多與服之 或以小塌氣丸又不下更與三稜煎服切不可以意轉 藥恐成滌蕩矣積滯已下與服調胃温脾藥及既濟丹 此乃理積止㵼夏月暴㵼由其臟寒虚滑利泄速與契聖 丹如滑不禁進殢腸散次與契聖既濟丹若洞利其瀉 不常發作駭人速與殢腸未了次與术附湯稍與遲緩 其候必更療瀉之理豈可相待 夫自汗不利者由血 不榮虚於表也自利無汗者由氣不衞虚於裏也其或 有自利亦自汗者榮衞皆虚也凡為人止藉血榮氣衞 扶育身體血既不榮氣又不衞裏外不相㕘上下不升 䧏闗竅不開通經絡不調適榮衞不循環臓腑不充實 則醫工何以良餌性命何以保持夫水糓不分自利腸 胃怯弱自利臟腑不和冷熱相制自利隂陽不調自利 榮衛不順自利已上自利皆由氣虚得之初生小兒忽 爾自利者與順胃平調隂陽制其冷熱和其臟腑分其 水榖生其胃氣則内外充實何泄利有作宜以参苓白 术散加以車前瞿麥薑棗同煎更量虛實加减 錢氏論 篤病訣 安去黄承務子二嵗病瀉衆醫止轉瀉十餘日其証便 青白乳物不消身凉加哽氣昏睡醫謂病困篤錢氏先 以益脾散三服補肺散三服三日身温而不哽氣後以 白餅子㣲下之又與益脾散三服利止何以然利本脾 虚傷食初不與大下惜置十日上實下虚脾氣弱引肺 亦虚補脾肺病退即身温不哽氣是也有所傷食仍下 之也何不先下後補曰便青為下臓冷先下必太虚先 實脾肺下之則不虚脾更後補之也又云小兒傷於風 冷吐瀉醫謂脾虚以温補之不已後用冷藥冷治之又 不已謂本傷風醫亂攻之因脾氣積虚内不能散外不 能解至十餘日觧証多睡露晴身温風在脾胃故大便 不聚而為瀉當去脾間風風退則痢止宣風散主之後 使君丸補其胃然錢氏用宣風散去脾風使君丸補胃 雖用有理其治未周錢氏治此病先以益黄散三服補 令脾胃氣實盖宣風散用牽牛檳榔等痢藥先補脾後 宣風散去脾風後神實丹使君丸治之此法多愈語人 曰錢氏經用宣風其理若何荅曰失多矣余所以先用 益黄散者譬曰彭祖觀井自繋大木仍以車輪覆其上 然後敢觀之為防其虚而無失也多趙不犀鈴轄女四 嵗七月中瀉食物不化水榖不分 渇少食進退四十 餘日召醫或作食或作水瀉疳瀉或用五苓散紫丸子 六神丸益黄散并雜藥攻之無效在後見聞食名揜口 哭而噦時時煩召余視曰渇飲過多脾胃受濕則水榖 不分兼畏食而物不化是脾虚中有積主人曰何知也 荅曰素問云脾胃受濕則水榖不分孫氏曰脾虚者畏 食進退者有積又問曰何治也荅曰益黄散紫丸子二 藥可主笑曰服多矣荅曰譬如聚千夫舉重不如得一 烏獲挟萬矢以妄射不如得一逢䝉大抵藥不得其當 雖多亦奚以為盖前醫用藥不知次序連序服不知多 少補瀉不知輕重所以無效今用益黄散補一日六服 進三日即㣲食與紫丸子㵼三五次再益黄散補一日 六服連進三日喜食瀉止尚有渇以参术散十日安主 人問曰久㵼之病何再瀉也荅曰經云邪之所凑其氣 必虚補其虚而後其病除也今病因食積留滯先補次 除所畜之物然後再補之主人曰善醫國學劉傑秘校 子年四嵗六月中㵼泄米榖不化數 止轉月餘不退 召余視之見兒食田雞肉少頃所食肉即從大便中經 過遂問莫先食肉否曰近日食物不化并藥丸隨大便 中出余曰食廩不蔵是門户不守也得守者生失者死 此子脾虚之甚余自厯醫未嘗見有經過之食乃失守 之病也宜用附子主人曰莫太燥余曰江河欲竭引别 𣲖以還流燈燭將殘假他油而再熖此盖隂之至極須 當以陽藥急救之主人聽用余用附子皂心土訶子為 丸米湯下一日六服連進三日即大便漸疎食尚未化 與术附膏煎冷一日四服病退一半與益黄散頓服一 日冷進六服進三日糞稠而米榖化後参术散六神丸 前後共治十日安愈主人曰皂心土何意也余曰治病 之法須揣本以尋末沂流而討源其所由盖脾属土益 土附子訶子接助脾氣問曰藥何冷服曰冷服熱不炎 上治法出何書余曰若執古法守株待兎也 林友編 修孫男三嵗六月中㵼利不止視之見瀉糞酸臭妳片 不化又有黄水小便赤少知傷熱乳也當斷乳一日服 千金丸五苓散即效林惜不肯斷乳服藥三日病増欲 以感應丸下益黄散補助林不信自將白术散金粟服 三日不效又易一醫以火煆龍骨赤石脂炮木香訶子 服三日瀉甚召余曰理當下食斷乳即安今病虚耗亦 當斷乳非附子不能起生林大不信至長楫而退至三 更驚疼氣急唇口手足俱冷煩渇大㵼乃急召余曰病 已後時素問曰夫病以成而後藥之亂已成而後治之 譬猶渇而掘井闕而借兵不亦晩乎林漸請試救之余 曰還舞為戯則宫室皆動何不止其舞則宫室自定傷 乳吐㵼則精神昏憒何不止其乳則吐瀉自止巢氏云 小兒霍亂須暫㫁乳今當斷乳三日頻與稀粥隨証服 附子林從以附子末半錢薑棗煎水中頓冷服半盏至 四更又進二服病少减五更與神室丹二服退七分來 日依前一服相間神室丹後参术散千金丸三日病除 時與少妳調理五日全安林問曰純陽小兒何敢用附 子余答云譬賊害良民兵刄不可不用病勢既成毒藥 不可不投盖攻其外邪客氣烏能傷其本哉食陳氏二 子大者五嵗腹疼陣陣嘔吐酸臭次者三嵗 物不化 㵼糞酸臭召余視之並用紫丸子下之益黄散補之主 人曰受病不同何用藥同答曰大者腸疼吐酸因食傷 也宜下之孫氏云腹内疼成陣來時嘔吐酸如因傷食 得瀉補自然安小者泄瀉酸臭亦傷食也法當温之虚 秘方云食㵼重當瀉脾虚用補虚再傷宜再取何患病 難除二子瀉補俱安凡有積聚當下即下凡有虚損當 補即補随其虚實而用也出仁存孫氏曰吐㵼纔生便 惡心乾吐霍亂汗相侵舌 唇緋雙眼閉揺頭髮直一 如針心悶氣粗而脇動口生白沫命難存来生此候須早 理有瘡脾閉命沉沉 錢氏論云小兒初生三日内吐 瀉壯熱不思乳食大便不消或白色當下之是傷食 也後和胃下用白餅子和胃用益黄散主人又云小 兒初生三日已上至十日吐瀉身温凉不思飲食大 便青白色乳食不消此上實下虚也若臾兼見肺証 主睡露睛喘氣心主驚悸飲水脾主困倦多睡肝主呵 欠頓心腎主不語畏明當㵼兒黄藏補脾益黄散主之 此上証多病於秋夏也又云秋夏吐㵼五月二十五日 已後吐㵼身壯熱此熱也小兒臓腑十分中九分熱也 或因傷熱乳食吐乳不止㵼深黄色玉露散主之六月 十五日以後瀉身温似熱臓腑六分熱四分冷也嘔吐 冷熱不消㵼黄白色似渇或食乳或不食乳前少服益 黄散食後多服玉露散七月七日以後吐㵼身温凉三 分熱七分冷也不消乳多似睡悶多哽氣長出氣睡露 睛唇白多噦欲大便不渇食前多服益黄散食後少服 玉露散八月十五日以後吐㵼只冷無陽也不能食乳 乾噦㵼青褐水當補脾益黄散主之不可下也又云吐 瀉争工廣親北宅四大王宫五太尉病吐㵼不止米榖 不化衆醫用補藥薑汁調服六月中服温藥一日而加 喘吐不定錢曰當以凉藥治之所以然者謂傷熱在内 也用石膏湯三服并服之衆醫皆曰吐㵼多而米榖不 化當補脾何以用凉藥王信衆醫又用丁香散二服前 後至日不可服此三日内必服滿身熱飲水吐逆如所 言所以然者言六月熱甚伏入腹中而令引飲熱傷脾 胃即大吐㵼也醫又行温藥即上焦亦熱故喘而飲三 日當死衆醫不能治復召錢至宫中見有熱証次白虎 湯三服更以白餅子下之一日减藥二分二日三日又 與白虎湯各二服四日用石膏湯一服旋合麥門冬黄 芩腦子牛黄天竺黄茯苓以朱砂為衣與五丸竹葉湯 化下熱退而安云馮承務子五嵗吐㵼壯熱不思食錢 氏曰目中黒睛少而白睛多靣色㿠白此子必多病靣 色㿠白神甚也黒睛腎也睛属水本怯虚而故多病也 縱長成必飢膚不壯不奈寒暑易入脾胃亦更怯虛不 可縱酒慾若不保養不過壯年面上常無精神光澤者 如婦人之失血也今吐痢不食壯熱者傷食也不可下 下之虚入肺則嗽入心則驚入脾則㵼入腎則益虚此 但以消積丸磨之為㣲有食也如傷食甚則下不下則 成癖也實在内乃可下之下畢補脾必愈若随其虚實 無不效者又云廣親宫七太尉七嵗病吐㵼是時七月 其証全不食而昏睡睡覺而悶亂哽氣乾嘔大便或有 或無不渇衆醫作驚治疑故睡也錢曰先補脾後退熱 與使君子丸補脾石膏湯退熱次日又以水銀錢硫黄 二物末之生薑水調下一字錢曰凡吐㵼五月内九分 下而一分補八月内十分補而無一分下此是脾㵼也 醫妄治之至於虚損下之即死當只補脾若使君子丸 即緩錢又用温胃益脾藥止之醫者李生曰何食而呃 錢曰脾虚而不能食津少即欬逆曰何㵼青褐水曰腸 胃至虚冷極故也錢至而愈又凡小兒吐瀉當温補之 余毎用理中丸以温其中以五芩散導其逆連與數服 兼以異功散等温藥調理之往往便愈若以虚損當速 生其胃氣宜附子理中丸并金液丹研末煎生薑米飲 調灌之惟多乃效胃氣已生手足漸煖隂退陽回然猶 癡即减金液丹一二分増青州白丸子壹二分同研 加上服以意詳之漸减金液丹加白丸子兼用異功散 𦍑活膏温白丸鈎藤飲子之類調理至安仍頻與躬雖 至危亦於死中救生十得八九與儒門事親書云小兒 身熱吐㵼腹滿不進飲食可急 牛黄通膈丸過四五 行則自愈矣盖乳食便属水甚則成湿以治濕法治之用 燥藥非也又水瀉不止可用五芩散益元散各停用新 水調下二三錢頻服不拘時若暴速注下甚者属火凉 膈通聖亦可治之用者勿輕非深於造化者未易語此 又久㵼不止至八九月間變為秋深冷痢泄㵼者清白 時撮痛乳癖不化可用養脾丸如黍米大毎服二三十 丸欲飲米下三日愈益黄散亦可熱湯氏云小兒熱瀉 者大便黄而赤或有沫乃臓中有 積成因産母飲酒 多或生下傷温藴熱醫者不明但用訶子豆䓻等藥如 水洗石既不識証故不辨冷熱用藥又不得法所謂讀 方三年而恨無病可治及至治病三年無方可用信乎 紙上之語不可全慿一則悟得其理二則求師指迷三 則聞見頗多如此方有通透之理不然咫尺千里也雖 有治法妙方而不能别其寒温虚實又安得其理哉宜 服黄連等藥小駐車丸亦可服之又冷㵼者乃脾虚受 冷至令水榖不化泄㵼注下若依錢氏當以益黄散主 之此地古人以此藥為補殊不知今人所稟不同内青 皮有吐刼可服又傷食瀉者又名聚腹不宜即補先用 食藥或紫霜丸取其積盡然後可補又曰此㵼難止亦 不宜補再傷又㵼宜節飲食用進食丸取下積令盡次 以錢氏加减益黄散一服可止此切要治法或漢東王 先生家寳小兒吐妳説云小兒吐妳有數般 是風疾 所至則其吐可止也吐妳更夹痰纔吐却即生風若止 却後其風無止處更入外風則潮心悶胃管後變驚風 胃主四肢胃痰涎閉却即搐心主神被外邪所干即驚 不定故變驚風也故止主吐即驚風發手足搐搦口眼 飜張頭項強舉雖多服各藥亦不能救又小兒吐妳鼻 青客風傷肺客風外風也鼻青肺之外應也液間煩躁 肺氣逆而為之也身上發熱肺主身之毛皮邪所傷故 發熱宜下傷寒藥後平胃氣耳又小兒吐妳唇黒多哭 是傷脾須夹痰也唇是脾之外應食所傷故黒其夹痰 者脾能生涎故痰衝胃而吐妳食又小兒吐妳身熱其 妳成片子者是胃有熱積久則生風也其人四肢生瘡 多渇靣黄是也若吐不化夫青水是胃冷其人必靣青 唇白是也宜煖胃止之又小兒乳食不化腹急氣逆病 証須進塌氣丸二三服不却胷膈却進觀音散二三服 但生胃氣藥皆可以意與文之又乳母不忌口食生冷 物冷氣入乳則腹變環又不捻除之仍以此乳乳兒冷 乳入腹與胃氣相逆則腹脹氣逆肚疼或為㵼亦依前 項藥調理如果不退却用𦍑活膏治之 錢氏論云生 下吐初生小兒拭小兒口中穢惡不盡咽入喉中故吐 木𤓰丸主之又曰傷風吐瀉身温乍凉乍熱睡多氣粗 大便黄白色吐嘔乳食不消時咳嗽更有五臟兼見証 當煎入藏君臣藥先大青膏後益黄散如先曽下减無 下証慎不可下也此乃脾肺受寒不能如食也便王氏 子三嵗口吐不㵼自吐數次昏困連日不消大 堅實 召余曰是本傷食吐逆不合昏困唇紅此疾大逆以妙 丸子定吐消琥珀散鎮驚權住妳一日吐定喫物不 大便未通主人以為無事更不服藥因與乳多再吐痰 乳而復昏困愚曰不可再吐又時時虚氣大便亦不通 靣黒氣粗是形氣相失靈秘方云吐妳不止大便不通 靣黒氣粗秘死急以珍珠丸下痰食主人曰既吐何不 用慢驚藥防之而用凉藥答日本欲生急驚為傷乳食 作吐法當温藥盖兒大便三日不通唇紅頰赤小便赤 皆熱証也故先治食後以凉藥今吐雖定大便首尾五 日不通内以四順飲外以蜜導法得通不甚多以宣風 散去脾間風再利糞令稀仍困不醒睡散二服困退喜 食愚曰雖食而目鮮唇紅廢拭靣目㣲腫虚氣不悦必 欲發驚急以青金丹夀星丸射香餅琥珀散各二服不 退乃辭曰萬靈之要所全者形一身之先所存者氣今 形氣已失知不乆生也主人曰醫人之好利如此後易 數醫因驚而卒别一子只吐神昏又一女只一吐聲嗄 二子皆三嵗更不可救 信乎吐之為害甚也 吐哯 附論 夫小兒吐哯者由乳哺冷熱不調故也兒乳哺不調則 停積胷膈因更飲乳哺前後相觸氣不得宣流故吐哯 出診其脉浮無苦也又云哯乳與嘔逆不同宜細詳之 哯乳飽後哯出者是又云小兒生下有中吐哯妳形候 妳不稳而從口角頭流出身微熱口鼻㣲冷靣目青黄 眼慢此候因乳母房室淫泆兒子呌更將乳與喫而隂 陽不順兒子胸膈不快喫乳停滯在於胃不消化而冷 致此所治者先以睡驚沉飲子夾丁香散與服夾活脾 散調理即愈 歌曰乳母寒温不節量致令壅滯在胸堂 更加新乳相投觸不得通宣入胃腸此名 哯妳須調理診得輕浮尚不膜妨口眼時時動不停吐中 時覺乳生腥眼渾青碧生白 汗出津津脚似氷氣細元 因傷胃冷氣粗却是欲生驚是風從脾宜醫治煖胃和 脾氣乃平此候寒熱相勝使然也氣急則是胃實當凉 則愈若顖門䧟下氣細當生胃氣若渾身熱甚者氣出 喘粗若不急治必作又云此候是驚妳衝胃或氣交妳 衝脾或是氣妳或是病妳致吐逺聞腥氣與蛜 丸氣 細脉沉與調胃散 方 當歸湯治小兒吐哯 當歸 黄芩 甘草 芎藭 黄連 各一 分 細辛 乾姜 各二 分半 右切以水二升煑取八合服半合日三温服 黄耆湯治小兒吐哯胸中冷氣停結 黄耆 人参 各三 分 當歸 切 焙 芍藥 甘草 炙 剉 芎藭 各 一 兩 細辛 去苗葉 一分 右粗搗節毎服一錢水七分盞煎至四分去滓分温 二服早晩各一量兒大小加减 藿香散治小兒吐哯嘔逆身熱靣青不進乳食 藿香 一錢 半 丁香 人参 白术 茯苓 神麯 匾豆 各半 錢 右為末毎服半錢罌粟飲温調下陳皮煎米飲亦得 荳蔲散治吐妳 肉豆蔲 麵裹炮赤熟 去麫為末 草菓 炮去皮 各一兩 砂 去 皮 甘草 炙 肉桂 不見火 各一錢 陳皮 半錢 去白 右為末毎服半錢米飲調下 麝香湯治小兒吐哯胸膈痞滿乳飲停積 麝香 研 木香 人参 沉香 剉 赤茯苓 去黒皮 各一分 丁 香 半 分 右粗搗篩毎服半錢水半盞煎數沸去滓分温二服 藿香散治吐妳 藿香 半 両 何首烏 白扁豆 甘草 炙 糯 各等 分 右為細末半錢用水一小盞入淡竹茹煎至七分臨 卧空心服 治吐妳腹脹方 代赭石 麝香 巴豆 各一 分 赤石脂 杏仁 各半 両 右為細末蜜圓如桐子大米飲下日三小一丸百日 一嵗二丸 橘皮湯治小兒吐哯膈上冷 方見本門 嘔吐類 消乳丹治小兒飲乳過多胸膈不快或多吐哯大便妳 瓣不消亦宜令乳後常服 木香 丁香 青橘皮 炒 黄 肉豆蔲 各半 兩 牽牛子 炒 黄 一 錢 右為末滴水和丸如針頭大毎服三粒至五粒粘在 妳頭上令兒吮之 塩黄散治小兒初生吐不止 塩 両黄 米大 牛黄 兩粟米 大研 人參 白茯苓 各一小 豆大 甘草 兩小豆 大炙 右搗研四味為末丸以乳半合煎三五沸入牛黄末 攪匀分减服之 小兒哯乳方此證哯哺吐下狀如霍亂 甘草 炙 人參 當歸 乾薑 各一 分 右為末水一升煑取五分服三日内麝香半分尤佳 菖蒲丸治小兒吐乳喘促 菖蒲 人參 去蘆 頭 赤茯苓 各半 両 右為末煉蜜和丸麻子大毎服三丸以生薑湯化下 量兒大小以意加减 人參散治小兒吐乳令乳毎服 人參 一両去 蘆頭 生薑 切焙 乾 陳橘皮 湯浸去白瓤 焙各半両 右為散毎服三錢以水一中盞煎至六分去滓分温 二服令兒乆飲稍乳效一方有蘇葉 治小兒吐妳方 雄黄 馬牙硝 各一 分 壁魚兒 五 枚 右藥入磁碗内研如泥以乳汁半合調之使藥注子 内灌少許把兒頭項擡吐出黒血即定 治小兒咬妳吐下方 豆蔲 母丁香 宣連 各一 両 右為散空心米飲調下半錢 玉真散治小兒吐乳 白术 半 兩 半夏 七 個 椒 半分去 目汗 右為末毎服半字水一呷調下大者一字 青皮散治哯妳 青皮 滑石 硫黄 研各 一錢 右為末毎服半錢藿香湯調下 麝香丸 麝香 一錢 研 丁香 搗 末 杏仁 去皮尖雙仁 炒研各一分 右為末以粟米飲圓如麻子大毎服五丸人參湯量 兒大小研下傅氏活嬰内有麻黄無丁香棗肉為丸 丁香丸治小兒乳後吐哯不止 方見本門痢 類一作散 治小兒傷食吐乳方 丁香 石連肉 枇杷葉 薑汁塗炙 熱各等分 右為末毎服一錢半飲調下 玉露散治小兒吐妳面色赤熱煩懆 不灰木 煅 滑石 等 分 右為細末毎服半錢或一字生油并水調下 治吐妳方 母丁香 三七 粒 殭蠶 七個洗浄 去粉炒 右焙乾為末毎服一字煎棗湯調 治小兒吐妳方 生薑 橘皮 等 分 右煎湯與乳母服乳兒效 枇杷葉散治小兒吐乳不定 枇杷葉 拭去毛㣲 炙黄色 母丁香 各一分一方 只用丁香 右為散令乳母乳頭上塗一字與兒吮之兒大煎棗 湯調下不拘時 又方 生地黄 汁 人參 各一 合 右粗和煎三五沸徐令兒服之 鹽䜴丸治小兒哯乳不止宜服此立效兼小沉香煎丸 醎豉 七粒口内 含去皮 膩粉 一錢 七 右研圓如麻子大毎服三丸至五丸藿香湯下乳頭 吻亦得 莎草根散治小兒吐乳 莎草根 炒去 毛 甘草 炙剉各 半両 右為散毎服一錢水七分盞煎至分去滓分温二服 早晚各一量兒大小加减 人參湯治小兒吐哯乳母服 方見本門 噦逆類 妙功散治小兒吐妳不止 用藜蘆 洗 焙 為末以少許吹入鼻中噴三両次立止 治小兒吐乳四肢皆軟謂之中人 用桂心三兩水二升煑取一升半分三服又以濃滓 塗五心常令温煖 暖胃正氣湯治小兒吐乳及治霍亂吐瀉用核木皮以 水煎服生廣南如桑株 治小兒吐妳方 取田中地龍糞一兩研末空心粥飲調下半錢不過 三二服愈又方以韮根汁滴豇大入口中差 治小兒吐乳黄色方 以驢乳喫令大腸稍稍得利即毒氣便散 又方 取新熱馬屎一塊紱汗半合灌之效 小兒百日内積痰在胸膈吐乳方 取書中白魚七枚焼灰細研以乳調一字服之 又方 取故壁下鼠蝜七枚炙令焦細研以乳汁調半字服 又方保安散治小兒胃氣虚損因成吐妳 五倍子 一個生用 濕紙裹煨 右為細末毎服一錢米泔水調下不拘時候若禀受 怯弱用湯畋盪過 平江所刋李侍郎朝正編類集本 草方中余長子小孫服之皆効 異功散治吐乳胃虚 人參 白术 茯苓 陳皮 肉豆蔲 木香 藿香葉 甘草 各等 分 右為末毎服一錢冬𤓰仁湯下欲止吐住瀉陳皮米 飲調下 觀音散治身冷吐乳加全蝎慢驚隂癎 人參 白术 白茯苓 陳皮 扁豆 蓮肉 藿葉 薏苡仁 丁香 甘草 各等 分 右為末毎服一錢木𤓰蘇塩湯下如風痰在胸停積 而吐則與小紅丸 治小兒吐乳 母丁香 不拘 多少 右為末飯丸如芥子大毎服五七丸鉛白霜湯下作 散子煎亦得 吐乳不止恐成痺方 靈砂 一 粒 青州白丸子 右同研為末米飲調下量兒大小與之吐久虚者對 用靈砂親試有効 治小兒吐乳大人吐食 用仙人杖水煑服 治小兒吐乳補虚羸止渴 以牛乳入生薑葱白煎量服 噦逆 附論 夫小兒氣弱不能勝乳致乳滿胃中氣既不得傳導復 過呼吸風冷則使胃氣上逆故令噦又胃中虚冷其人 不能食者飲水即噦能節其乳食仍㴘氣則噦自愈矣 方 木香丸治小兒脾胃虚寒噦逆不止 木香 草豆蔲 去 皮 青橘皮 去白 焙 㯽榔 剉 陳橘皮 肉豆蔲 去殻 一果 京三稜 炮剉 一両 右為末麫糊和丸如緑豆大毎服五丸温生薑湯下 或棗湯下量大小加减 人參丸治小兒胃寒多噦 人參 白茯苓 去黒 皮 陳橘皮 去白 焙 白术 半夏 湯 洗 去滑各 半分 甘草 炙 剉 乾薑 炮各 一分 右為末麫糊和丸如黄米大毎服十丸或五丸煎藿 香湯下量兒大小加减 肉豆蔲丸治小兒胃虚不思乳食噦逆膈悶 肉豆䓻 去皮 一枚 生薑 切焙乾 一錢 木香 一 錢 青橘皮 浸去白 焙一分 人參 一 分 白术 一 分 右為末白麫糊丸如菉豆大毎服五丸米飲下不拘 時 訶藜勒散治小兒吐噦不止 訶藜勒皮 一 分 人參 㯽榔 剉 甘草 炙 陳橘皮 湯浸 去白 切 炒 沉香 剉各 半兩 右為散毎服一字或錢半至一錢七量兒大小煎麥 蘖湯調下 人參丸治小兒胃寒多噦不入乳倉 人參 白茯苓 去黒皮 各一分 白术 木香 山羊 丁 香 右為細末白麫糊丸如緑豆大毎服七丸乳前生薑 湯下量兒大小加减 丁香補胃丸治小兒胃氣虚噦逆 丁香 一 錢 藿香葉 一 分 附子 炮裂去皮 臍二錢 定粉 炒 研 㯽榔 剉 各 一 分 右為末滴水丸如桐子大毎服一丸至二丸米飲下 不拘時量兒大小加减 丁香散治小兒噦不止 丁香 藿香 白茅根 剉各 一分 人參 半両去 蘆頭 花葉桑 一両㣲治吐逆 不定方各一分 右為散三四嵗兒毎服一錢以水一小盞入生薑少 許煎至五分去滓不拘時熱服量兒大小加减治乳 生薑不用 人參散治小兒噦逆不止心神煩悶 人參 去蘆 頭 白术 白茯苓 各半 兩 甘草 炙㣲赤 剉碎 右為散毎服一錢以水一小盞煎至五分去滓不拘 時稍熱服量兒大小以意加减 麥門冬散治小兒多噦心胸煩悶 麥門冬 一兩去 心焙 甘草 一分炙 㣲赤剉 人參 去蘆 頭 陳橘皮 湯 浸 去白 瓤焙 厚朴 去粗皮薑汁塗炙 令香熱各半兩 右為散三四嵗兒毎服一錢水一小盞煎至四分去 滓稍熱頻服量兒大小加减 枇杷葉散治小兒胃氣虚冷噦逆不止 枇杷葉 炙去 毛 丁香 各一 錢 白茅根 人參 各一 分 右為細散毎服半錢或一錢煎馬齒莧湯調下不拘 時量兒大小以意加减 遂愈散治小兒噦逆不止不進乳食及吐瀉霍亂不安 煩懆不得睡腹脹小便赤澁煩渇悶乳傷寒霍病皆 効 滑石末 一 錢 丁香 二七粒 為末 藿香末 半 錢 右同研勻細毎服一字或半錢生油調下量兒大小 加减 草豆䓻散治小兒噦不進乳食 草豆蔲 三枚 去皮 甘草 一分炙 㣲赤剉 人參 半兩去 蘆頭 右為散毎服一錢以水一小盞煎至五分去滓不拘 時温服量兒大小加减 麝沉散治小兒噦逆 麝香 研 沉香 剉各 一両 右為細散拌匀毎服半錢或一錢沸湯㸃服量兒大 小加减 消乳進食治小兒噦逆腹脹 陳橘皮 浸去白 焙乾 生薑 去皮切一味同 炒黄色各一両 右為末水浸炊餅心和丸如麻子大一二嵗兒橘皮 湯下七丸量兒大小以意加减 治小兒噦方 鹿角粉 大豆 等 分 右為末相和乳調塗妳上飲兒 又方 生薑汁 牛乳 各五 合 右煎取五合粉為二服聖恵方同以牛乳二合薑汁 一合銀器中煎一沸一嵗兒飲半合 人參散治小兒噦乳母服之 人參 三分去 蘆頭 陳橘皮 一両湯浸去 白瓤炮焙 右為散毎服三錢水一鍾入生薑半分煎至六分去 滓熱服至夜三四服乳母服訖即乳兒效一方用乾 生薑 治小兒噦方 取牛乳一升煎取五合分五服無牛乳代煎三二沸 服佳 黄耆茯神散治小兒榮衛氣虚精神不爽面無顔色唇 口青白噦逆昏睡全不思食 黄耆 蜜 炙 茯神 去 木 甘草 炙 天南星 炮 白扁豆 防風 白附子 炮 肉桂 去皮 山藥 白芍藥 已上十味 各等分 右件吮咀毎服二錢水六分盞生薑三片棗一枚煎 至三分去滓温服乳食前 嘔吐 附論 夫小兒嘔吐者脾胃不和也或啼呼未定而遽飲乳或 因乳中傷冷令兒飲之皆致嘔吐盖兒啼未息氣息未 調遽令飲乳其氣尚逆乳不得下停滯胸膈胸滿氣急 故令嘔吐乳母乗凉冷氣入乳乳變壊不捻除之因以 飲兒壊乳入胃則令腹脹氣逆故變嘔吐又有小兒沐 浴不避風冷風冷與血氣相摶胃生熱藴為嘔吐當審 其形証冷熱法治之又嘔者有聲吐者出其物也是皆 出於胃氣不和足陽明之經胃之脉絡陽明之氣常行 則順今逆而上故為嘔吐盖有胃寒胃熱痰水宿食攻 之証又有傷乳氣妳之証非一故治法不同也楊氏曰 吐嘔毎大便秘上下壅遏氣不流行當思所以利導之 明理曰嘔而脉弱㣲熱手足厥大小便自利乃虚寒之 極是為難治千金方論云生薑乃嘔家聖藥為能散其 逆氣也金匱要略云半夏吐家良劑為能下痰飲也楊 氏曰凢吐不問冷熱乆吐不止胃虚生風必𫝊慢候若 胃氣將絶不食厥當投虚砂兼以生胃囬陽熱劑研服 歌曰風冷吹雙乳乳壊氣須凝乳兒成嘔吐氣喘腹膨 脝觧脫當風下洗浴向簷迎喘中還喂妳氣逆在胸停 皆成嘔逆病 醫者貴調停 又云吐証又有風壅吐即痰吐之氣吐即 類胃寒吐理之驚吐即類熱吐積滯吐即類冷吐氣逆 吐即類食吐療 方 十珍餅子治小兒兼大人嘔吐痰涎粥食難停無問新 久者並宜 丁香 沉香 木香 桂 去 皮 藿香 肉豆蔲 吳 茱萸 洗焙乾 各半両 半夏 湯洗遍曝乾一 兩生薑汁製 水銀 結砂 子研 舶上 硫黄 各七 錢半 右為細末同和匀煉蜜九如小豆大捻作餅子毎服 十餅生薑湯下或化服亦可量病加减不拘時 調中正胃散治小兒中腕不和胃氣不正胃冷傷熱吐 逆煩悶神困力乏飲食不美虚弱思睡睡不安稳 加 木 香名木 香散 藿香葉 白术 人參 白茯苓 甘草 炙 陳皮 山藥 白扁豆 半夏麫 川白薑 炮各等 分 右為末毎服一錢水一小盞生薑二片棗半個煎三 二沸服 正氣丸治小兒食傷癥冷逆不升降嘔吐不已胸膈留 停積滯不化宜服塌氣丸或一向只作乾嘔噦聲頻 作並宜 一名香 朴丸 藿香葉 厚朴 生薑 製 陳皮 半夏麫 炙 白术 白 茯苓 甘草 炙二 錢 乾薑 一 錢 三稜 炮二 錢 右為末煉蜜丸如指大毎服一丸生薑棗子湯化開 與服 羗活膏治小兒吐逆不止 羗活 獨活 各去 蘆 人參 白茯苓 防風 蚕頭 者 肉 桂 去粗皮 不見火 全蝎 炒 水銀 各一 分 硫黄 三錢同上 頂水銀研 右末入水銀硫黄煉蜜為膏毎服旋劑嬰孩如黒 豆大三二嵗如龍眼核大五七嵗如龍眼大薄荷湯 化下 肉豆蔲散治小兒脾胃不和憎寒壯熱腹痛嘔吐不納 乳食並宜服此 一名白 豆蔲散 白豆蔲 肉豆蔲 甘草 芎藭 陳皮 去 白 枇杷 葉 去毛炙 各一分 黄耆 炙 乾木𤓰 人參 各半 両 右為末毎服一錢水五分薑棗同煎三分去滓服一 方無肉豆蔲 參香散消寒痰治嘔吐 人參 去 蘆 藿香葉 舶上丁香皮 丁香 白茯苓 各一 両 青橘皮 去 白 木香 甘草 炙各 半両 右為細末毎服一錢水一盞入生薑二片煎至五分 去滓放温時時服 銀液乳香丸治小兒久吐不定 紅牙大㦸 半夏 二味用漿水煮 輭切焙乾秤 粉霜 各一 分 朱砂 膩粉 各一 錢 水銀 砂子一 皂子大 右為細末研匀用黄蠟鎔和丸如緑豆大毎服一嵗 二丸二嵗三丸以上量大小加减類研大麻仁水下 砂仁散治小兒乳哺過飽嘔吐 砂仁 一分一 方一両 白豆蔲 橘紅 一 錢 木香 一分炮一 方用一錢 神 麫 一分炒一 方用一錢 麥蘖 一錢 炒 甘草 一錢 炙 右為末毎服半錢紫蘇湯泡飰飲調下 豆蔲散治小兒虚吐飲食之間便作嘔逆盖由脾寒或 哯無時吐後暈悶胸堂欝結上下氣逆宜服香朴丸 肉豆蔲 一箇煨 一錢 藿香葉 一 錢 木香 丁香 白术 白茯苓 甘草 炙各 一錢 右為末煎藿香棗子湯調下一錢半生薑湯亦得 丁香湯治小兒吐逆 丁香 半 分 桂 去粗皮 一分 人參 半 両 甘草 炙半 両 藿香葉 一 分 乾 薑 炮製 半両 白茯苓 去黒皮 一分 右粗搗篩毎服半錢水五分盞同煎至三分去滓温 服入棗煎更佳 益胃散快膈益脾止嘔逆 木香 丁香 藿香 陳皮 縮砂 白豆蔲 各 一 分 甘草 炙一 錢 右為細末毎服三字煎薑棗湯乗熱調下或加茯苓 尤加 勻氣湯寛中止嘔吐 白术 三 分 人參 丁香 厚朴 薑製 炒 甘草 青鹽 各 半 兩 右慢火炒香熱碾為末毎服半錢至一錢沸湯㸃服 治小兒吐累醫不瘥方 水精 一 分 當門子 三 枚 胡黄連 三 分 乾蝎 一枚火焼 之勿色 代赭 石 金箔 各二 分 黄鹽 四分陶隐居云鹽革粒 粗用作魚鮮及醎 右同研令細匀於中夜取蟾酥為丸如黍米大一丸 至二丸熱水吞下瘥 靈苑黒丸子主退熱定吐逆兼食傷方大人小兒俱治 山茵蔯 蜀升麻 常山 各半 両 芒消 半 分 麻黄 去節 根一 両 官桂 去粗皮 一分 附子 一箇燒 黒留心 右同為極細末旋炒一大錢入杏仁二粒去皮尖燈 焼黒存性巴豆粒壓去油寒食麫糊為丸如麻子大 毎服五丸吐不止茒根竹葉湯下熱攻瀉血蜜炒生 薑湯下若吐血眼皆出血者生油冷酒下傷寒手脚 心冷冷茶清下失音竹瀝酒下並毎服五丸大人丸 如緑豆大 王子湯治小兒吐不止 赤石脂 九 珠 黄連 甘草 炙 乾薑 烙六 片 黄苓 二 錢 膠 一 定 如指 大 黄蠟 一弹 子大 右水三升煑取一升内蠟并膠令洋盡為三服或四 五服以意加减 丁香膏治小兒吐逆兼治大人 丁香 藿香 各一 分 硫黄 二 分 柿蔕 十 個 水銀 木香 各 一 錢 槐花 蠟茶 各半 両 右先研水銀硫黄令勻入在衆藥末内煉蜜和成膏 以蠟褁大人一杏核大煎桑葉湯甚者三服小兒量 大小加减一皂子大薄荷湯下 半夏湯治小兒大吐下心結堅食飲不下嘔逆欲死並 霍亂後吐不止短氣煩滿 半夏 四 錢 黄芩 甘草 乾薑 橘皮 當歸 人 參 各三 分 右以水四升煑一升半二百日見服三合若腹痛加 當歸三分嘔逆甚加橘皮三分 人參散調中和氣止嘔逆除煩渇昏困多睡乳食减少 兼傷寒時氣胃氣不順吐痢止後躁渇不解 乾葛 二 両 人參 一 両 白茯苓 去皮各 一兩 木香 甘草 炙 藿 香葉 各一 分 右為末毎服一錢水一中盞煎七分去滓温服不拘 時 定吐紫金核治小兒一切嘔吐不止 半夏 湯洗七 次薑製 人參 白术 木香 丁香 藿香 各二 錢半 右為極細末稀麫糊丸如李核大後用沉香一錢為 末硃砂一錢水飛二味同研匀為衣䕃乾毎服一丸 用小棗一枚去核細藥在内濕紙褁焼熟嚼與小兒 服後以米飯壓之 丁香温胃丸治小兒胃氣虚弱多痰吐逆乳食雜停 丁香 二 錢 水銀 黒鉛 半分與水銀 結成砂子 白豆蔲 去皮 一分 天 南星 一分漿水煑透軟 切作片子焙令乾 右為末用黄蠟一兩鎔和成丸如緑豆大毎服二丸 或三四丸丁香湯下 白术散治小兒吐嘔脉遲細有寒稟氣弱 白术 人參 各二 錢 半夏麫 二 錢 茯苓 乾薑 甘草 右為細末毎服二錢水一盞薑三片棗一枚煎至七 分去滓温日二三服 消乳丹治乳哺不化停滯中腕或作嘔惡 丁香 木香 青皮 生肉豆蔲 京三稜 蓬 蒁 各等 分 右為末稀麫糊丸麻子大毎服五丸米飲下日二服 温膈散治小兒胸中有寒氣嘔吐不下乳食 人參 一 分 訶藜勒 半両煨 存性 丁香 一 分 草豆蔲 一分 去皮 甘草 一 分 陳橘皮 一分去 白煨 右為散毎服一錢水一小盞煎至五分去滓不拘時 服 治小兒乳哺飲食温冷過多傷於脾胃腸脇脹滿多吐 痰涎 人參 丁香 乾薑 半夏 洗七遍 各半両 白术 陳皮 各一 分 右為末麫糊和丸如麻子大毎服十粒温湯下 丁香散治小兒嘔吐不定 丁香 人參 去 蘆 白茯苓 木香 葛根 甘草 炙 㣲 赤 剉 枇杷葉 拭去毛㣲炙 黄各一分 麝 半分 細研 右為末入麝同研匀不拘時以生薑湯調下半錢量 兒大小加减 丁香散治小兒嘔心煩不納乳食 丁香 人參 去 蘆 茒根 麥門冬 去心焙 各半両 甘草 炙㣲 赤剉 陳橘皮 湯浸 去白 右為散毎服一錢水一小盞煎至五分去滓稍熱頻 服量兒大小以意加减 肉豆蔲丸治小兒脾胃氣逆嘔吐不止 肉豆蔲 去 殻 木香 訶藜勒皮 硃砂 細研各 一分 人參 半両 去蘆 麝香 細研 一錢 右為末同研匀麫糊和丸如麻子大三四嵗兒不拘 時粥飲下量小大加减 人參散治小兒嘔逆 人參 去蘆 頭 白术 乾薑 炮 製 半夏 湯洗七遍 炒令黄色 桑根白 皮 陳橘 湯浸去白瓤 焙各半両 右為散毎服一錢水一小盞生薑少許棗一枚煎至 五分去滓温服量大小加减 養中湯養脾胃治嘔吐 大附子 炮製去皮 尖臍一箇 沉香 木香 各半 両 人参 去 蘆 官桂 半夏 湯浸七遍焙 乾各一両 右為細末毎服一錢水一小盞生薑三片煎至五分 去滓温時服 良温膈湯勻氣治嘔逆 丁香 草豆 去 皮 人參 去蘆各 半両 青橘皮 㯽榔 甘 草 炙各 一分 右為末毎服半錢入生薑自然汁少許温湯下 真珠丸治小兒乆吐諸藥不效者 水銀 砂 子 輕粉 各一 錢 丁香 一 分 紅牙大㦸 一両半 煑過 乳香 五靈脂 末各 半両 右為細末用黄蠟九錢鎔入藥末攪勻和丸如粟大 毎服五丸煎馬齒莧湯下 香葛半夏散治痰逆嘔吐胸膈痞滯煩渇冒瞀壯熱頭 痛 藿香葉 乾葛 牙硝 滑石 各三 分 半夏 半 両 甘草 炙二 分 右為細末毎服一錢水八分盞入生薑三片木𤓰少 許同煎四分去滓温服不拘時 朱沉煎治小兒嘔吐不止 硃砂 二錢 水飛 沉香 二 錢 藿香葉 三 錢 滑石 半 両 丁香 十四 箇 右為細末毎服半錢用新汲水一盞芝麻油㸃成花 子抄藥在上須臾墜濾去水却用别水送下空心 訶藜勒丸治小兒脾胃不和吐逆不止 訶梨勒皮 二枚煨 去核 丁香 一 錢 陳橘 湯浸去白 焙一分 半夏 湯 洗 去滑炮 一分 人參 一 分 右為末以生薑自然汁煮麫糊丸如緑豆大毎服七 丸薑湯下乳食前 麥門冬散治小兒嘔吐脉類有熱 麥門冬 去 心 半夏麫 人參 茯苓 各二 錢 甘草 一 錢 右為細末毎服二錢水一盞薑三片煎五分去滓温 日二三服 藿香散治小兒生十日至半月嘔逆不止 藿香 一 分 紫苑 一分洗 去苗 甘草 半両炙 㣲赤剉 麥門冬 三分去 心焙 桂心 半 分 右為散毎服一錢水一小盞煎至五分去滓温以綿 㸃取滴口中一日次第取盡 葛根散治小兒嘔煩渇 葛根 剉 人參 去 蘆 桑根白皮 剉 白术 陳橘皮 湯浸 去瓤 焙各 半両 半夏 一分湯浸 七遍去滑 右為散毎服一錢以水一小盞入生薑半片大棗煎 五分去滓放温量兒大小加减服 丁香散治小兒吐逆不定 方見本門 噦逆類 丁香丸治小兒吐逆兼大人心腹脹滿脇肋刺痛胸膈 痞塞不通此藥主消積滯生冷留宿食止痰逆惡心 霍亂嘔吐 丁香 三 両 肉豆蔲 三十 個 木香 一両 半 五靈脂 二十 二兩 巴豆 去皮去油二 百一十箇 右為細末入巴豆令匀麫糊和令得所丸如黍米大 毎服五丸至一七温生薑湯下橘皮湯亦得食乳後 服如霍亂吐逆煎桃葉湯下小兒吐逆不定三嵗二 丸五嵗以下五丸生薑桃葉湯下 萬安丹治胃虚久吐 半夏 湯洗七遍焙 乾為細末 硫黄 末 白术 炮為末 各一分 硃砂 半両 細研 水飛 過 附子 一枚炮製去皮 臍搗為末 右同拌匀生薑汁和丸如黍米大毎服十粒米飲下 菖蒲散和心胃治嘔吐 菖蒲 一両寸 九節者 丁香 人参 去蘆 頭 木香 檀香 各半 両 右為細末毎服半錢至一錢入生薑自然汁少許同 白湯調放温冷下量兒大小加减 藿香散治小兒脾胃不和吐逆 藿香葉 半 両 人參 丁香 菖蒲 一寸九 節者 半夏 薑汁 製各 等 分 右為細末毎服一錢水一盞生薑二片煎至四分去 滓服 白术散治嘔吐滋津液 白术 一 両 陳橘皮 湯浸去 白焙乾 人參 去蘆 頭 桑根白皮 剉 碎 半 夏 湯浸七遍焙乾 已上各半両 右為細末毎服一錢水一小盞入生薑三片煎至五 分去滓温服 香葛湯治嘔吐後渇其津液燥少 藿香葉 白茯苓 甘草 炙各 半両 丁香 乾葛根 剉 人參 去蘆各 一両 右為細末毎服一錢或半錢入麝香少許以生薑湯 調下温服量兒大小加减以意 枇杷葉散治小兒嘔吐煩渇 枇杷葉 去毛炙 黄一両 白茯苓 甘草 炙各 半両 人參 去蘆 頭 丁 香 各半 両 右為細末毎服半錢紫蘓湯下量兒大小以意加减 與服 丁香散治小兒胃虚氣嘔吐不定精神羸困霍亂吐乳 一名參散 丁香 藿香 出枝梗 各一分 人參 半両去 蘆頭 右為散毎服一錢水半盞煎至五七沸入乳汁少許 去滓稍熱時時服不拘一方入乳香少許一方煉蜜 為丸緑豆大毎服三丸粥飲下亦治孩子霍亂吐瀉 面色青冷汗或四肢冷 治小兒吐逆兼吐痢不止 丁香 藿香 各一 分 木香 硫 半兩别研 令極細 滑石 二錢 研如 粉 右為末毎服一錢或半錢米飲下量大小加减如㵼 用附子一枚重半兩者炮去皮臍為末以薑汁搗成 餅子將白麫褁之慢火煨麫熟去麫只將附子切焙 再為細末毎吐及㵼入末如藥三之一量虚實以米 飲下吐如激水者亦冝服 益中湯治嘔吐兼泄痢 人參 去蘆 頭 青橘皮 丁香 各半 両 訶黎勒皮 一 分 右加桂心一分草豆蔲三枚去炒同為末毎服半錢 米飲下 治翻胃嘔逆方 硃砂 硵砂 砽砂 各半 錢 巴豆 十粒 去油 柏子仁 七十 粒 右為末用酸醋浸䒱餅糊為膏油紙褁旋丸如緑豆 大米飲下一丸常服薑湯下 治小兒吐藥方 川當歸 洗 剉 甘草 炙各 一分 桂心 不見 火 枳殻 湯浸去瓤 切麸炒黄 比 五味子 揀净各 半両 右為細末毎服一錢水七分盞煎至五分温服大人 亦可加藥末三錢水一盞煎七分服 雞舌香丸治吐 雞舌香 二 箇 母丁香 七 箇 附子 炮去 皮臍 硫黄 水銀錫砂 子 各二 錢 右為末糯米粥為丸如梧桐子大米飲化下一丸不 拘時 大㦸丸治小兒大人吐 大㦸 水略煮過 焙乾為末 丁香 各半 両 膩粉 一錢 研 水銀砂子 硃砂 各一 錢半 右為末黄蠟半両乳香皂子大用蠟同化為汁和藥 為膏旋丸如緑豆大毎服三五丸小兒如黄米大二 三丸熱吐研芝麻油水下冷吐煎丁香湯下驚吐煎 馬齒莧湯下 沉香降氣湯治氣妳嘔吐葢因乳母憂悶愁思慮或有 忿怒之氣乳兒隨氣而上不能尅化故也當先解乳 母去忿怒服五膈寛中散訖捻去敗乳服罷即仰卧 一霎時令藥行入乳脉然後令兒服此藥乳母亦宜 服 香附子 二兩 半炒 沉香 二錢 半 甘草 半雨 炙 砂仁 半 兩 右為末䀋湯㸃下量兒大小以意加减 水銀丸治小兒一切吐逆不止 一名香 銀丸 水銀 結砂子半錢 一方用半兩 丁香 葛根 各一 兩 半夏 湯浸七 遍焙一 錢一方 用半兩 右搗為末生薑汁和麫糊為丸如黄豆大毎服三丸 煎金銀湯下更量兒大小加减服 乳香丸治小兒吐逆不定 乳香 研 丹砂 研 麝香 研 半夏 各半兩湯浸七次 生薑汁炒令黄 右搗研為末麫糊為丸如綠豆大毎服五丸米飲下 量兒大小加减 治嘔吐不止 蓮心 二十 一箇 香附子 三 箇 吳茱萸 七 箇 丁香 七 箇 右一處瓦上炒黄研為末以乳汁調塗乳頭上令兒 吮食 半夏散治暑伏熱生痰嘔吐中痞 半夏 五錢 酢煮 赤茯苓 去 皮 甘草 生各 二錢 陳粳米 五十 粒 右剉焙加生薑煎服不止調薑茹服 竹茹湯治胃熱嘔苦汁 青竹茹 如 指 半夏 七枚 湯炮 粳米 四十 九粒 乾葛 三 片 右剉薑煎大小以意加减 益胃湯治小兒胃虚身熱嘔吐不止 丁香 人參 桂心 阿膠 各等 分 右為細末毎服一錢水六分盞生薑三片同煎至四 分温服 藿香散治小兒嘔吐不定 藿香 丁香 代赭 甘草 炙微赤剉 各半兩 右為散不計時以温水調下半錢量兒大小以意加 减 治小兒吐下後内虚氣奔上飲食而煩方 厚朴 六 分 桂心 四 分 枳實 三箇 炙 生薑 二 分 右切以水二升煎至一升一合為三服 塌氣丸治嬰孩乳食不化腹急氣逆吐不止 巴豆 十片是 五箇 胡椒 十 粒 丁香 十 箇 青橘 十箇湯浸一宿 不去皮瓤每箇 入豆半箇椒一粒 丁香一箇綿纒定 右用釅米醋一椀煮青橘候乾了醋為度取出細切 青橘同諸藥焙乾為末粟米糊為丸粟米大毎服三 嵗五丸七丸七嵗十丸米飲下日三服 香朴散治嘔吐調冷熱 丁香 麥門冬 去心各 半兩 厚朴 去粗皮塗生薑汁 炙令香熱為度 人 參 去蘆頭 各一兩 右為末每服一錢水一盞入生薑二片棗一枚同煎 至五分去滓温服 人參散治小兒吐逆 人參 末二 分 丁香 末一 分 藿香 末 甘草 炙各 半兩 右和勻每服一字半錢飯飲下 輭紅丸治小兒兼大人吐逆 朱砂 信砒 各半 兩強 胭脂 一 錢 巴豆 七箇 取霜 右鎔蠟少許油三兩滴和藥為劑以油單裹之大人 如緑豆大小兒如芥子大大濃煎槐花耳草湯温下 一丸忌熱食半時 白餅子治小兒逆吐 白滑石 黄鷹條 各一 錢 半夏 一枚 炮製 蛤粉 半 錢 右為細末薄麫糊丸如豆䓻大捻為餅子毎服三 餅丁香湯下新生兒湯内研灌半餅 天台烏藥丸治翻胃吐逆腹内虚鳴 天台烏藥 醋炙 或炒 半夏 各半 兩 白薑 一 分 羊屎 十粒羊 腹内者 右用文武火炒為末鎔蠟為丸如緑豆大每服五丸至 七丸紅酒下 玉靈丸治小兒久吐逆 半夏 白麫 各一 兩 天麻 半 兩 天南星 大者 一箇 右為末薑汁化栁膠為丸如黄米大每服十丸至十 五丸 水煮四沸以煮 水下如無 水以栁枝三 兩煮之亦妙後服太醫局丁香散 硫黄半夏丸治小兒吐逆不定虚困生風 硫黄 半夏 半兩湯浸 洗七次 蝎稍 白附子 炮各 一分 右為細末麫糊丸如緑豆大生薑米飲下 治嬰孩吐逆方 丁香 胡椒 半夏 乾葛 各一 錢 右為末毎服一錢生薑二片水一半盞煎至六分去 滓温服量兒大小加减 定生丸治小兒吐逆不定久必生風化痰和胃氣 半夏 一 兩 胡椒 半兩 同炒 蝎尾 半 錢 乾薑 二 錢 右為末薑汁糊丸如小豆大三嵗三十丸薑湯送下 食乳前 治傷食吐不止方 丁香 二十 粒 巴豆 一箇去皮 心膜出油 烏梅 二 箇 縮砂仁 五 箇 右搗和得所丸如粟米大毎服二三丸煎藿香湯下 乳後服 長生丸治小兒吐胃冷清上實下補脾去痰 木香 半 兩 枳殻 一兩去瓤 麫裹煨 全蝎 二十箇 去毒尖 半夏 二錢薑 湯炮七 次 㯽榔 三兩不 見火 右為末加入豆蔲縮砂丁香末各三錢再同上項藥 末研令勾以飲和丸粟米大毎服五十丸空心乳汁 飲湯下候半時方進乳食日三服吐乳食者胃中有 冷也乳食不消化脾虚也大便酸臭氣者飽傷也此 三項並冝多服長生丸妙量兒大小加减 枳殻桔梗湯治邪正交争冷熱不調作為腹痛嘔吐 桔梗 去 蘆 枳殻 去瓤 麩炒 青皮 去 瓤 陳皮 去白各 五錢 右加木香三錢當歸粉草各五錢同為散毎服二錢 水一盞薑二片煎温服 治小兒嘔乳方 蓮子心 七 箇 丁香 三 箇 人參 三 寸 右為細末以綿裹妳指蘸妳汁付藥末在上令兒呷 之 厚朴湯治小兒嘔吐不止 一名人 參飲子 厚朴 去粗皮生 薑汁製 人參 各一 分 粟米 炒一 合 右搗篩毎服一錢水七分盞入生薑二片同煎至四 分去滓分温二服早晚各一更㸔兒大小以意加减 一方用粗倉米煮絞汁與服百日半合一嵗三服 丁香散治小兒吐逆不定 方見本門噦逆 類一名丁香湯 麥門冬散治小兒吐逆 麥門冬 去心炮 一兩 石膏 生用 半兩 甘草 一分 炮 右為散毎服半錢量兒大小加减煎茒香根生薑湯 調下 丁香湯治小兒胃氣寒嘔吐不止不下乳食 丁香 一 錢 胡椒 一 錢 㯽榔 一枚 剉 右粗搗篩毎服半錢水一盞入白茒根少許同煎至 三分去滓温服不拘時量兒大小以意加减 掌中丸治小兒乳食即吐下不能水乳者 白豆蔲 十四箇 去殻 甘草 半兩半 生半炙 縮砂 十四 箇 右為末逐旋安掌中令兒乾噉兒小乾糝口中 平胃丸治小兒吐主養氣實胃 馬芹子 生 白殭蠶 直 首 丁香 各等 分 右為末煉蜜和丸如梧桐子大毎服一丸陳皮湯化 下凡諸疾覺胃氣稍怯即服之 人參散治小兒胷中有寒多吐清水不能乳食 人參 半兩去 蘆頭 厚朴 半兩刮皴皮塗生 薑汁炙令香熟 陳橘皮 當 歸 一分剉 碎微炙 丁香 一 分 白术 半 兩 右拌藥搗羅為末毎服一錢以水一小盞入生薑少 許同煎至五分去滓不計時候量兒大小以意加减 服一方無人參厚朴陳皮 參半丸治小兒久新吐 半夏 三 錢 人參 三 錢 藿香 三錢 去皮 甘草 半錢 炙 丁香 十四 箇 訶 子 一箇煨 去核 右為細末陳米作薄糊丸如麻子大每服百晬者十 丸至十五丸半年一嵗者可服三十丸 人參散治小兒嘔吐不止心神煩悶惡食氣 人參 去蘆 頭 丁香 菖蒲 各一 分 右為散每服一錢水一小盞入生薑少許煎至五分 去滓放温量兒大小漸漸與服 不換金散治小兒吐逆 片子薑黄 草龍膽 各一 兩 乾葛 一兩 半 右為細末五嵗以下小兒每服半錢用重帛裹藥 在内以線扎定放入甜水半盞中慢火煎存三分温 服 藿香散治小兒吐逆 藿香 赤麴 各二 錢 半夏 一錢薑 汁製 右為末毎服半錢南木香湯下木𤓰湯亦得三 服立止次用調中湯 調中湯 枳殻 二錢 煮過 陳皮 半夏 人參 各一 錢 右為末毎服一錢水一盞薑棗煎六分服 治小兒吐逆不定方 丁香 四十 九箇 葛根 末一 錢 半夏 七粒湯浸 洗七次 右為細末用温湯浸蒸餅為丸如黄米大毎服十丸 煎葛根湯下不拘時候 油珠散治小兒吐 滑石 丁香 各 末 猪牙皂角 去皮用蜜炙 黄色各一錢 右為末毎服半錢用漿水半盞滴好油一㸃在漿下 抄藥在油星上候沉下調灌之不拘時候 藿香散治脾胃虚有熱面赤嘔噦涎𠻳及轉過度者 麥門冬 去心焙 乾秤 半夏 炒 石膏 半 兩 右加入甘草半兩藿香葉一錢同為末毎服半錢水 一盞煎至七分食乳前温服 平胃散治吐逆頻併手足心熱不進乳食 紅麯 三錢半 年久者 甘草 炙一 錢 白术 一錢半 麩炒 右為末毎服半錢煎棗子米飲 煨附丸治小兒積滯吐胸堂欝結中脘痞悶氣不舒暢 聞噦嘔逆即吐宜服煨附丸温中丸 黒附子 二錢 末 丁香 五箇 右以水和附末裹丁香再用麫劑包於煻灰中煨熟 去麫為末生薑自然汁丸如麻子大毎服三十丸 煎薑棗湯下 半丁丸治小兒痰吐風壅所致或因感風痰盛咳嗽作 熱煩悶神不安穏睡眠不寕可進飲食或因欲食飲 食之即嘔盖由風痰在膈飲食不下冝服此丸 半夏 半服者半兩湯 浸洗七次為末 丁香 一錢 研碎 右將半夏末水㮴作劑包丁香再以麫劑褁煨令 熟去麫為末生薑自然汁丸麻子大毎服三二十 丸淡薑湯下昔李正字 𫝊以治療多效 石膏脂散治小兒吐逆不止及霍亂吐瀉 一名真 珠丸 石膏脂 一分一方 用一錢 白滑石 二錢一方 用三錢 右研細為散竹葉糯米湯調下一字止一方用生薑 無竹葉 木𤓰湯治小兒吐逆不止 木𤓰 生 者 生薑 不去 皮 右各半兩切作片子水一盞煎至五分去滓量大 小加减服 木香丸治小兒吐逆 木香 末 黒犬膽 各一 分 右以膽中汁和木香末丸如大豆大毎服二嵗以下 粥飲化一丸 滑石散治小兒吐逆 白滑石 二 錢 黒魚膽 乾者 五枚 右搗研為散毎服半字倒流水調下 麝香湯治小兒吐逆不止 麝香 一錢 研 五靈脂 一兩 為末 右拌匀毎服一錢水酒各半盞煎至半盞去滓温分 二服量兒大小加减 硃砂丸治小兒乾噦惡嘔吐不定 丁香 白术 天南星 生薑汁製 一宿炒焙 白茯苓 去 皮 人參 去蘆頭 各一錢 右伴為細末蒸餅和丸如黍米大硃砂為衣毎服二 十丸煎生薑湯乳食前服 枳殻半夏湯治小兒嘔逆 枳殻 一兩去 穰炒 半夏 一兩湯 炮七次 右剉水一盞薑五片煎服 治小兒吐不定方 五倍子 二箇一 生一熟 甘草 一握濕紙 褁炮過 右同為末毎服半錢米泔湯下 小半夏湯治嘔吐及風痰水飲 半夏 薑製 五錢 茯苓 去皮 三錢 右剉研薑汁入水煎服 人參散治小兒嘔吐不止 人參 一兩 為末 丹砂 半兩 研 右研匀每服半錢熱米飲調下量兒大小加减 肉豆蔲丸治嘔不止諸藥不效者 肉豆蔲 麫裹煨令香熟為 度去麫不用半兩 丁香 一 錢 右為末煮白麫糊為丸如芥子大量兒大小加减毎 服三五丸濃煎藿香柿葉湯下若大人加丸數亦用 此湯加蝎以所煎湯作熟水飲之 藿香散治小兒嘔吐不定虚風喘急 藿香 白附子 各等 分 右同為細末米飲調下一錢 草金散治小兒吐逆 爛大梔子 三 箇 草烏頭 一 箇 右同藏於小瓶内用泥固濟焼烟盡取出研細毎服 一字生薑汁下 醒脾散治小兒脾胃滯吐食并一切慢驚風大能醒脾 如危困多睡飰飲調下一字至半錢止吐瀉亦效 大天南星 一箇重二 錢以上者 硃砂一塊 如黄 豆大 右以天南星熱湯浸七次開臍入硃砂用净薄紙 濕裹開地穴深四寸方圍八寸藥仰安穴内地上以 黄泥餅盖用泥固臍以炭火於地上焼候火盡冷後 取研為細末入腦麝少許煎金銀薄荷湯下一字至 半錢 治小兒吐逆方 薄荷 茴香 炒各 等分 右為末生薑自然汁煮麫糊為丸如緑豆大毎服十 丸至十五丸用薑湯下不拘時 醒脾散治小兒因吐胃虛生風胃氣欲脱 人參 天南星 各等 分研 右為末旋抄毎服二味各半錢冬𤓰子三七粒水一 盞半煎兩茶脚許不拘時通口服以胃氣生為度大 人亦治之 腦香散治小兒 沒藥 一 錢 樟腦 一 字 右為末以藥㸃其舌上 靈砂散治五種吐不問冷熱久而不止胃虛生風諸藥 俱試不效者 以靈砂研作細末米飲調下立效 治小兒飲乳後吐逆入腹即出方 用蘆節中蟲二枚煮汁飲之狀如小蚕凢小兒嘔逆 與哯乳不同哯乳者飽後哯出者是也宜細詳之 藿香散治小兒吐 神麴 藿香 各半 兩 丁香 一分 見火 肉豆蔲 一 箇 右為細末毎服大者一錢小者半錢煎香楠木湯定 驚止吐神效 治小兒嘔吐逆方 取壁錢蟲上錢幕二枚煮汁飲之狀似蜘蛛其幕如 錢在闇壁間或呼為壁繭 紫朴散治小兒吐逆下膈和胃 取厚朴去粗皮以生薑汁炙令香熟為末每服一字 或半錢米飲調下温服 治小兒吐不定方 用乾薑炭火燒及八方研如粉毎服一字至半錢以 蜜湯放冷調下立效 紫粉丸治小兒吐兼大人 用針沙醋浸一夜辟去醋便帶醒炒候并銚子紅色 無烟乃止候冷細研更用醋團火燒通赤取冷再研 極細以麫糊圓如梧桐子大量兒大小與服粥飲下 服訖更啜盞許粥如未定再服大人四十丸一服小 兒随大小為丸此藥極神異然吐有多端良方中有 數法皆累驗者可參用之 治小兒吐止方 以香白芷為末每服一字煎茒根湯下淡甘草湯亦 得 治小兒吐逆方 取舊舡上石灰不拘多少為末毎服一字先油滴一 㸃在漿内調藥灌下大人每服半錢 玉散子治小兒止吐不㵼腹中疾 以爛寒水石火煆為末三嵗兒半錢薑水調下 大人參丸和脾止吐嘔治㵼青黄止腹痛多啼進乳食 方 丁香 木香 白术 各半 兩 藿香 一兩 半 人參 二 兩 右為末煉蜜丸如雞頭子大每服一丸粟飲下 籧篨散治小兒初生吐不止 故籧篨篾 半 兩 䀋 一 字 牛黄 一黒豆 大細研 乳汁 一 合 右將乳汁煎二味三兩沸去滓調入牛黄服效 茯苓散治胃寒嘔吐 藿香 甘草 人參 半夏 白茯苓 丁香 陳皮 各等 分 右為末毎服一錢藿香葉三片葱白一寸同煎服 温中散治小兒腹脇虚脹嘔吐不納飲食 丁香 一 分 訶藜勒皮 半 両 草豆蔲 三枚 去皮 桂心 一 分 陳橘皮 三分去白 瓤湯浸焙 人參 半両去 蘆頭 右件藥搗細羅為散毎服以粥飲調下半錢量兒大 小以意加减 觀音散治小兒脾胃氣弱嘔吐不痢困不省 人參 去蘆 頭 白术 冬𤓰子 各半 両 天南星 一両炮製 入地坑内 去火 毒用 右件㕮咀毎服二錢淡漿水七分白扁豆五粒搥碎 同煎至三分去滓温服乳食前 土馬騣丸治小兒脾胃挾傷大吐不止 青礞石 四 錢 水銀 硫黄 各三錢細研同 水銀結沙子 乾漆 二錢 炒青 烟 出 鐵粉 木香 各一 錢 右件為末鎔黄蠟一両半入麻油少許丸如麻子大 毎服五丸煎土馬騣湯令沸入醋滴放温送下乳食 空 丁香平胃散治小兒胃氣虚寒逆上行胸膈不快大吐 不定腹脹短氣中滿痞悶 附子 炮去皮 臍尖 丁香 木香 藿香葉 去 皮 沉香 枇 杷葉 生薑 去 毛各一分 水銀 硫黄 各分同水 銀結沙子 肉豆蔲 五 枚 麫褁 煨熱 草豆蔲仁 七枚麫褁 煨熱 肉桂 去粗皮 半兩 右件為細末煉蜜和為丸每一兩作四十丸毎服一 丸生薑棗煎湯化下乳食前 救命丸治小兒心膈伏熱停乳食涎霍亂煩懆身體多 噦逆不定大吐不時 黄蘗 輕粉 乳香 大㦸 一兩半漿 水煑切焙 丁香 半 両 龍 腦 一分 别研 粉霜 三分 别研 水銀 一兩 二錢 黒鈆 一両二錢水 銀研成沙子 右件為細末鎔黄蠟一分别研二両入麻油數滴熬 和丸如黄米大毎服一嵗兒一丸研生麻油馬齒莧 水送下吐逆煎馬齒莧丁香湯下乳食前 温胃丸治小兒胃虚氣逆乾噦惡心胸膈痞悶嘔吐乳 食 丁香 二 錢 肉豆蔲 二錢麫 褁煨熱 木香 人參 去蘆 蓮子心 薏苡米 炒黄各 一錢半 右件為細末煑神麯糊為丸如黍米大毎服二十丸 温熱水送下乳食前 二香丸治小兒胃冷停痰嘔吐不止 半夏 一錢湯 洗去皮 硫黄 研 細 丁香 木香 滑石 各 錢 右件為細末生薑汁煑麫糊為丸如黍子米大毎服 二十丸温米飲送下乳食空 丁香餅子治小兒胃氣虚寒心腹脹滿噦逆嘔吐昏困 少力及泄瀉無度 丁香 六十 枚 龍骨 一 分 附子 一枚七錢者 炮去皮臍尖 藿香葉 去土 一分 右件為末滴水為丸毎一両作五十丸揑餅子毎服 一餅子煎杉木湯化下不拘時候 山薊湯治小兒胃氣怯弱乾噦嘔吐精神昏困乳食全 减 人參 去 蘆 白茯苓 去 皮 白术 甘草 炙 藿香葉 去土各 錢半 丁香 一 錢 糯米 一百粒 炒令黄 白扁豆 三十 粒 右件為細末毎服一錢煎生薑湯調下乳食前空 紫神湯治小兒隂陽不和中脘痞悶涎盛嘔逆吐驚不 定 藿香藥 去土 一錢 水銀 一 錢 硫黄 二錢同水 銀結沙子 丁香 二 錢 滑石 一 錢 紅麯 二 錢 右件為細末毎半錢乳食前用壁土湯調下 養胃散養胃氣快胸膈定噦逆止嘔吐美進飲食 丁香 藿香 去 土 陳橘皮 去 白 白豆蔲仁 縮砂仁 各 等 分 右件並為細末毎服半錢煎生薑棗湯調下乳食 空 三神散治小兒痰乳停積煩渇喜飲嘔吐不定 乾葛 一 両 甘草 㣲炙 三錢 半夏 湯浸七次 去滑一両 右件為㕮咀毎服一錢水六分盞生薑三片青竹茹 少許同煎至二分去滓放温服乳食空 和胃膏治小兒虚嘔吐氣不升降胸膈噎寒漸成驚風 人參 去蘆 頭 藿香葉 白茯苓 甘草 炙 肉豆蔲 麫 褁 煨 熟 枇杷葉 去毛薑汁 蘸炙香 舶上硫黄 細硏入鉄銑将水 銀一處研匀下以 微火温之不住手研攤沾 在銑上去火候冷取下 水銀 同硫黄製度 已上各一両 右將前六味同為細末將硫黄水銀砂子先於乳鉢 内研細入諸藥同研匀煉蜜和成膏毎一嵗兒服一 丸如梧桐子大薑棗湯下 白术散治小兒嘔吐兼治冷痢常服此藥調理三焦大 進飲食 白术 丁香 肉豆蔲 麫 煨 陳皮 甘草 右等分為末白湯調下慢驚沉困冬𤓰子煎湯下若 見水即吐進藥不得吐止用棗子㸃藥乾喫 凢嬰兒百晬内或嘔吐乳或大便糞青者胃寒脾弱也 其證最為難治右用年少婦人乳汁一盞入丁香十枚 去穣陳皮一錢磁器内煑十數沸去丁香陳皮稍熱與 兒乳食前服嘔吐必止 普濟方卷三百九十四
欽定四庫全書 普濟方卷三百九十五 明 周王朱橚 撰 嬰孩吐㵼門 冷吐 附論 冷吐者由乳母當風取凉解脫致令風冷之氣入於乳 令乳變敗兒若飲之則冷氣入胃故成嘔吐其青涎夾 妳吐出是也治之當令乳母捻去舊宿敗乳然後服藥 用醖乳法以療之 楊氏云乳母服香蘇散夾和藿香正 氣散薑棗煎服逐去寒邪次服理中 湯加丁香木香煎 服以温養乳母 方 聖石丹治小兒胃氣不和乳哺重沓及食入不消或呼 吸風冷即令嘔吐若不止最為大病胃氣虚嘔吐久 差神騐 真陽起石 半夏 洗七次焙 各半兩 人參 去 蘆 不灰木 炭灰 洗一 伏時 二兩 杏仁 同巴 豆製 巴豆 各一七箇上同連皮 燈上煉為度研末 阿魏 研 一 錢 木香 白茯苓 母丁香 各一 兩 礞石 炭灰燒一 伏時四兩 右先將八味搗羅為末次用杏仁巴豆阿魏研末同 入湯泡炊餅和丸如龍眼大毎服一粒水一盞入生 薑一皂子大同擘碎煎五分温服須於銀器中煎藥 石器亦得 治胃寒嘔吐方 金液丹 青州白丸子 右合和為末麫糊再丸如米大米湯送下仍服助胃 膏 助胃膏治小兒冷氣入胃嘔吐不已 人參 去 蘆 白术 白茯苓 甘草 炙各 半兩 砂仁 四十 箇 白 豆蔲 十四 箇 木香 三錢 炮 丁香 半 兩 乾山藥 一 兩 肉豆蔲 四 箇 炮 右為末煉蜜丸如芡實大米湯下一嵗服一丸 一方 加藿 香陳 皮 丁香丸治小兒胃虚寒腹疼吐逆 丁香 木香 藿香 牛黄 各半 兩 腦麝 二 錢 膩粉 少 許 右為末麫糊丸小豆大熱湯化一丸服之 金鍼丸治小兒冷氣吐逆不止心胷痞滿 陽起石 杏仁 十五枚湯浸去 皮尖雙仁炒 不灰木 生研 半兩 阿魏 半 錢 巴豆 去皮膜 十二枚 右除巴豆杏仁别研外為末後入二味再研勻以糯 米飲丸如雞頭仁大焙乾毎服一丸同鍼穿燈熖上 燎透為度入䀋少許研細冷薑湯調下量大小加减 以意 温脾散散寒濕治嘔吐 厚朴 去皮塗薑汁 炙香熟一兩 丁香 白术 乾薑 各半 兩 肉桂 一 分 右為末毎服一錢煎人參湯調下 中結丸治脾胃冷吐逆水食不下噎妳此因乳母多食 酒肉淹藏毒物得之 禹餘粮 火煨赤米 醋滓半兩 巴豆 麫裹煨 七粒 朱砂 皂子 大 定粉 炒 二 錢 麝香 少 許 右為末蒸餅為丸如菉豆大每服三五丸逺志湯下 流星散治小兒胃氣虚冷痰吐嘔逆 半夏 十四箇大 者生用 胡椒 四十 九粒 右為麤末毎服半錢水一盞入生薑一分油七滴煎 至四分去滓温服 橘皮湯治小兒嘔吐膈上有冷 陳橘皮 湯浸去 白焙 細辛 去苖 葉 乾薑 炮製分 各二 大黄 剉 炒 甘草 炙各 三分 右麤搗篩每服一錢水七分盞煎至四分去滓温服 分三服一日令盡更量兒大小以意加减 瑞蓮散治脾胃一切虚寒嘔吐不食並皆治之 石蓮肉 一 兩 木香 丁香 各二 錢半 人參 三 錢 澤㵼 三 錢 訶子 肉 一 箇 紫蘇子 炒半 兩 肉豆蔲 二箇 煨 白芷 半 兩 陳皮 半 兩 右為末毎服一錢薑棗湯下 熱吐 附論 夫小兒熱盛患極熱而吐更下熱藥脾胃熱而胃口閉 所以吐傷水榖不通丸下湯藥乳食只伏在管胃口不 開脾伏乳食上下不動若下取藥胃口不開只在胸膈 不上不下乃是結腸翻吐候也 歌曰得患初因是熱傷 熱極吐逆也尋常悞人 最是庸醫見熱病仍將熱藥嘗致令胃閉并腸結莫 服冷藥不須凉若還更取兒當死先宜開胃後通腸 方 辰砂丸治胃熱吐逆不止及驚風涎盛潮作 辰砂 别 研 水銀砂子 各一 兩 牛黄 腦麝 别研各 半錢 生犀 末 天麻 白殭蠶 酒 炒 蟬殻 去 土 乾蝎 去毒 炒 麻黄 去節 稱 天南星 湯浸七次切了 焙乾稱各一分 右為末再研匀熱蜜丸如菉豆大朱砂為衣每服三 丸或五七丸食後煎薄荷湯送下 保命膏治吐逆不定服熱藥過多不能瘥者 丁香 山大㦸 大黄 炮 不灰木 焼紅 放冷 甘遂 各一 分已 上俱為 細末 朱砂 細 研 水磨雄黄 細研水飛 各半兩 粉霜 水銀 用結錫砂子 各一錢重 巴豆 去皮心膜不出 油研細十箇 右都研勻用黄臘四兩銀石器中鎔攪成膏旋取和 丸如黍米大毎服未周嵗一粒二三嵗兩粒四五嵗 三粒六七嵗五粒十嵗已上七粒用新汲水下 清膈飲治小兒伏暑嘔吐者最宜服之 淡竹葉 去枝梗剪 葉焙令乾 香薷 各一 兩 檀香 人參 去蘆 頭 半 夏 湯洗 七遍 白茯苓 甘草 炙各 半兩 白粳米 一 合 右為粗末每服一錢水一大盞煎至六分去滓温服 量兒大小以意加减一方薑棗煎 益胃湯治胃虚挾熱嘔吐不止 丁香 人參 去蘆頭 各一兩 訶藜勒皮 一 分 官桂 大黄 炮 黒 黄各 十兩 右為細末每服一錢水一小盞入生薑二片煎至五 分去滓服温下 妙聖散治小兒胃熱吐逆 龍腦 粉霜 膩粉 滑石 各等 分 右研為細末麫糊為丸如菉豆大每服一丸煎乾柿 湯下不拘時候 麥門冬散治小兒嘔吐心胷煩熱 麥門冬 去心 焙 甘草 炙微 赤剉 人參 去蘆 頭 陳橘皮 湯浸去白 瓤焙各一 分 右為散入淡竹茹苑根各一分剉碎每服一錢水一 小盞入生薑少許煎至五分去滓稍熱頻服量兒小 大以意加减 香茹散治小兒熱吐秋夏多伏暑出有黄涎頭額温至 心熱小便赤澀或乾嘔無物霍亂吐㵼轉筋腹痛宜 服此乳母同之又冝服甘露飲 香薷 一 兩 厚朴 製 白扁豆 各半 兩 右先用薑汁四兩杵厚朴令細炒令黄赤色入香薷 扁豆二味都為末毎服五錢水一盞酒一盞共煎去 滓入甆瓶内蠟紙封沉入井中候極冷取出一餅服 加减兒母同 甘露飲治證同前 方見本門霍亂吐 利類一名玉露散 蘆根粥治小兒嘔吐煩熱渴 生蘆根 剉二 兩 粟米 一合一方 作糯米 右以水二大盞煎至一盞去滓投米作粥入生薑蜜 汁少許服 甜消散治小兒風熱吐不止 甜消 一 錢 滑石 白膩者 半兩 右為散每服半錢用漿水半盞入生油一㸃打勻調 下極者三服必定兒大者毎服一錢忌生魚菓實 治小兒壯熱嘔吐不住食驚癎方 以葛粉二大錢水合調勻㵼鏭鐸中傾側令偏重湯 中煮令熟以米湯相和令下之 清胃散治小兒熱吐 用生薑薄切以生麫拌晒乾各焙為末以紫蘇湯調 下 治熱吐兼痢方 用敗毒散五苓散陳米煎服 夏秋吐痢多是母感 胃暑毒必脉虚面垢自汗身熱惡寒煩渴證治與此 熱吐或痢同 夾驚吐 附論 小兒吐乳早晚發熱則是驚吐而不睡是也此由胃氣 實其乳或氣不定或食交乳或怒未息或成房事因以 乳兒致劃然便吐吐出乳若不變色無害若色青黄或 如水或其中有蟲者治須凉膈以温物煖其腦後避惡 風吹其風府也既生其氣又凉其上焦吐即止也更宜 與調劑以療之 歌曰吐乳從來胃氣實乳滿胃中生吐 逆吐多遍身有風熱驚邪本是從斯得 治法無過温腦後吐乳湏教莫變色 先與定氣後除驚如此醫流無費力 方 歸命丹治夾驚吐嘔不止 丁香 藿香 各一 分 生犀 牛黄 各半 錢 猪膽 狗膽 蝟膽 熊膽 鯽魚膽 各等分共 稱取半兩 右末和丸如菉豆大量兒大小加减一嵗以下煎苦 棟湯研下二丸已殊聖方歌曰小驚膈滿吐還頻晝夜 連連不暫停綠水槐黄泔淀汁蚘蟲乳食一時噴藿香 研共生犀角五膽牛黄立有勲若有得逢如此藥直饒 命困却還魂 三香丹治夾驚嘔吐不定 藿香葉 丁香 各一 兩 半夏 湯洗七遍焙乾半兩 已上並為細末用 膩 粉 各一 分 龍腦 麝香 當門子 各一錢 右同拌勻取生薑汁打麫糊和丸如黍米大每服十 粒入人參薄荷湯量兒大小加减 人參温中湯治小兒驚吐熱吐心神悶亂中脘不和漸 加恐悸恍惚無定 人參 白术 白茯苓 半夏 湯浸 七次 陳皮 肉豆 蔲 煨各 等分 右為細末蒸棗肉為丸如麻子大朱砂為衣藿香生 薑湯下三五十丸不拘時候多服勿慮 藿香湯治驚吐并吐 藿香 三 兩 白扁豆 薑 製 厚朴 薑 製 白茯苓 各兩 半 甘草 炙一 兩 右剉酒水煎子母同服 定吐丸治小兒驚食胃脘不快吐逆乳或心胷發熱 丁香 二十一 枚為末 蝎稍 四十 九條 半夏 三箇洗焙 乾為末 右研匀煮棗肉丸如黍米大每服七丸至十丸金銀 湯吞下如傷暑霍亂吐㵼煎藿香散送下 睡驚丸治熱化痰涎鎮心神止驚悸吐逆 半夏 薑製 末 乳香 末 犀角 末各 一錢 右以生薑自然汁煮麫糊為丸如菉豆大每服七粒 至十粒薄荷水夜卧服 四季散治久患翻胃及驚吐諸吐 上好硫黄 半兩 細研 水銀 同硫黄再研 無星一分 生薑 四兩 取汁 右同研如黒煤色毎服三錢入薑汁并酒一盞同煎 熟調藥空心服用衣被葢覆半日汗出即瘥有人患 翻胃三年不瘥治療百端無騐四季者持此藥與服 汗出如膠腥穢不可近後更不復吐其神效如此又 須量兒大小服一錢至一字冷水調下此藥難調須 先滴水少許以指緩研殺稍稍増湯始令調和若入 湯酒則浮泛不可服矣一方無生薑 毒氣吐 附論 小兒服湯中毒氣吐下候春夏以湯下葢由腸胃脆嫩 不勝藥勢遂吐下不止藥勢熏臓腑乃煩懊頓乏者謂 此為中毒毒氣吐也 方 藿香湯治小兒毒氣吐下腹脹逆害乳哺 藿香 一 兩 生薑 三 兩 青竹茹 甘草 炙各 半兩 右㕮咀以水二升煮取八合每服一合日三有熱加 升麻半兩 消妳毒方令小兒喫妳無毒 升麻 剉半 兩 大麻子 搕破 一合 右酒浸每早晨與妳一盞喫了要乳時須捻去些少 方與兒喫并兒有毒亦觧 吐痢 附論 夫吐痢者由腸虚而氣逆故也小兒有解脫而風冷入 腸胃虚則泄痢胃氣逆則嘔吐此大體與霍亂相似而 小輕不劇悶頓故直云吐痢不呼為霍亂也 歌曰小兒 吐痢早須 醫只為腸虚逆氣為更有中 他湯藥毒必加煩躁在心脾 方 掌胃膏治小兒脾胃虚弱嘔吐泄痢 人參 白术 白茯苓 去黒 皮 甘草 炙 肉豆蔲 麫裹 煨去 麫 白豆蔲 陳皮 草豆蔲 去 皮 枇杷葉 去 毛 青皮 去 白 丁香 沉香 木香 藿香葉 縮砂葉 各等 分 右為末煉蜜丸如龍眼大每一丸食前米湯化下日 二 助胃膏治小兒胃氣虚弱乳食不進腹脇脹滿腸鳴泄 哯乳便青或時夜啼胎寒腹痛 官桂 去 皮 白茯苓 去 皮 白术 藿香葉 縮砂仁 各三 兩 白豆蔲仁 肉豆蔲 煨 木香 各一 兩 丁香 一 兩 甘草 炙 剉 二 兩 橘紅 去 白 山藥 各四 兩 人參 一 兩 右為細末煉蜜和膏丸如雞頭大每服一丸量兒大 小加减米飲化下不拘時候 參苓散治吐㵼 人參 白茯苓 山藥 乾葛 麥門冬 去 心 黒附 子 炮去 皮臍 桔梗 去 蘆 甘草 炙各 半兩 蓮子心 木香 不見火 各一錢 藿香葉 一 分 右為末毎服一錢紫蘇米飲調下 醒脾散 人參 五錢 去蘆 丁香 一 錢 赤茯苓 五 錢 藿香葉 五 錢 白术 五 錢 白 薑 二錢 炮 甘草 三錢 炙 木香 二錢 炮 厚朴 薑 製 天南星 大者 二箇 縮砂仁 一兩同 南星炒 右剉薑棗煎燒䀋服 醒脾湯治小兒吐㵼脾虚多困不思乳食欲生風候 人參 白茯苓 白术 山藥 白扁豆 炒 白附 子 藿香 白殭蠶 甘草 升麻 酸棗仁 各 等 分 右為末三嵗一錢冬𤓰子三七粒水半盞煎至三分 去滓服二劑消風散最治吐㵼生風多困加硃麝 香朴飲子治小兒伏熱吐㵼虚煩悶亂如發驚狀 人參 茯苓 甘草 紫蘇葉 木𤓰 澤㵼 香薷 半夏麫 白扁豆 炒 陳皮 烏梅肉 厚 朴 炒各 四錢 右為末每服一錢薑棗煎服 治小兒直腸泄㵼水榖不分小便不利口乾作渴 人參 白术 白茯苓 木香 訶子 麫裹 炮 砂仁 陳皮 炒 瞿麥 炒 車前子 麥門冬 去心各 等分 甘草 减 半 用 右㕮咀毎服三錢水一盞煎至七分量兒大小無時 服 小兒青糞者冷也亦是肝尅脾之證也肝屬木其色青 脾屬土其色黄糞黄者脾家之本色也若脾受肝尅則 其糞青肝木主風宜早治之不爾成脾風發癎也然所 謂青糞纔下便青若初下時黄良久乃青小兒安樂 者皆然不可認為青糞也可服白附子丸𦍑活膏 白附子丸治小兒青糞及吐而有冷證者 白附子 一分 為末 舶上硫黄 半夏 半兩生為細末用 自然汁和成劑藥 作小錢大餅子沸生薑湯内下 候煮熟不麻人為度取研成膏 右加蝎稍末一分同研勻入在半夏膏内和冷得所 乾即添湯丸蘿蔔子大每服三十五粒米湯或乳汁 下 𦍑活膏治小兒胃虚吐㵼生風 𦍑活 天麻 防風 各半 兩 人參 茯苓 蝎 酥 炒 桂 各一 兩 朱砂 一錢 研 水銀 一 錢 硫黄 一錢同 水銀研 右先将八味為末入水銀硫黄研勻煉蜜為膏每服 一皂子大用荆芥薄荷湯化下食前服更量度加减 醒脾散治小兒吐㵼脾困不食痰作驚風 全蝎 焙半 錢 白附子 炮 天麻 焙 甘草 炙 人參 炙 白茯 苓 石昌蒲 細節 者 木香 蓮肉 去 心 白术 各一 錢 右為末每服二錢水一盞生薑三片棗一箇煎服有 熱者去木香一味加南星半夏陳米 大醒脾散治證同前如兒不肯服藥令乳母服後即仰 卧片時乳兒 南星 白茯苓 橘紅 各二 錢半 全蝎 炒 甘草 炙 白附 子 炮 蓮肉 去 心 人參 木香 各一錢 二分半 陳米 二百 粒 右為末毎服一錢水一小盞薑三片棗一箇煎服 木香散治諸般㵼痢久不瘥者並皆治之 白术 麫 炒 麥芽 木香 人參 陳紅麯 各一錢同 白术炒 茯苓 神麯 甘草 青皮 各二 錢 當歸 一 錢 右為末每服半錢白湯下一方用紫蘇木𤓰湯調下 加减觀音散治小兒食㵼及調理脾胃宜常服之 白扁豆 蒸 白术 炒 人參 白茯苓 乾山藥 黄 耆 蜜水 炙 甘草 神麯 麥蘖 香附子 沙去毛 各等分 右為末空心米湯調下此藥宜常服取後復補 調中散治脾胃不和霍亂吐㵼 人參 白茯苓 白术 木香 炮 乾薑 炮 藿香葉 香附子 炒去 毛 縮砂仁 甘草 炙 丁香 不焙各 等分 右為末薑棗煎大小以意加减或肚疼急白湯調下 參术散治小兒吐㵼亡失津液煩渴心躁不食多服尤 妙 人參 白术 白茯苓 山藥 白扁豆 炒 乾葛 藿香 甘草 炙 丁香 訶子 炮去核 各一分 右為末三嵗一錢水半盞生薑二片煎三分食前如 渴速進三五服 𦍑活膏治小兒吐痢不止煩渴悶亂欲成脾風手足微 搐但非次發熱不能辨認證候請於一時中併服隨 手有應冬末春初最宜頻 𦍑活 獨活 各去 蘆頭 人參 切 白茯苓 去皮 切 天麻 炙 乾 蝎 青黛 研各 一分 腦麝 各半 錢研 水銀 硫黄 各一錢 結沙子 右為末研匀煉蜜丸皂子大捻作餅子五七嵗每服 三餅三二嵗二餅一嵗半餅一餅如發熱煎荆芥湯 下或乳香湯手足厥冷人參生薑湯下舊方有香而 無龍腦青黛此方去三物亦不曾入丁香三二嵗兒 每服祇一餅恐大寒也若吐甚丁香湯化下亦佳 一方治小兒因驚發熱涎𠻳累經痢動或因傷乳食吐 㵼後氣虚弱精神昏倦减乳食手足厥冷脉息微細漸 成慢驚用藥普同 𦍑活膏治小兒伏熱吐㵼不定煩渴肚疼 羗活 獨活 人參 防風 肉桂 去皮不 見火 硫黄 三 錢 白茯苓 全蝎 各一 分 水銀 一分同硫 黄研無星 右為末煉蜜丸如雞頭大三嵗一丸食前薄荷湯化 下 和安散治冷熱不調㵼盛下泄 木香 當歸 川芎 北前胡 柴胡 青皮 桔梗 甘草 炙 赤茯苓 各等 分 右剉散每服一錢水一盞生薑二片棗二枚煎空心 服 觀音散治小兒外感風冷内傷脾胃嘔逆吐㵼不進乳 食久則漸漸羸弱此藥主温養脾胃進美飲食 人參 一 兩 茯苓 一錢 半 神麴 石蓮肉 炒去心 一分 綿耆 白芷 木香 炮 甘草 炙 白扁豆 去皮炙焦令色黄 去火毒各一錢 右為末毎服一錢水一小盞棗一枚藿香三葉煎四 分去滓温服量兒大小加减一方無藿香煎一方加 麥蘖香附子各炒二錢大抵脾虚則㵼胃虚則吐脾 胃俱虚吐㵼不已遂成風癎之證矣 和中散治胃氣止吐㵼 茯苓 石蓮肉 各一 分 藿香 人參 天麻 白扁 豆 製 木香 白术 甘草 炒各 半分 右剉散每服三字水煎服 和中散治吐㵼止煩渴腹痛和胃氣 人參 切去 鬚焙 白茯苓 白术 甘草 剉 炒 乾葛 剉 黄耆 切 焙 白扁豆 藿香 右為末每服二錢水一盞棗二枚薑五片煎至八分 去滓温服之一方無乾葛名加减四君子湯每服一 錢䀋㸃服 玉柱杖丸治小兒吐㵼胃虚腹脤脾困昏睡不食 茯苓 訶子 去 核 藿香 丁香 各一 錢半 人參 木香 甘草 炒各 半兩 厚朴 薑製 一兩 右為細末煉蜜為丸如櫻桃大每服一丸白湯化下 食前 大安丸治小兒吐㵼不止 南木香 白芍藥 人參 白术 各一 錢 白茯苓 訶子 炮 厚朴 製 橘紅 各半 錢 右為細末蜜丸如雞頭大陳米飲湯化下一二丸 厚䃼散治小兒虚滑㵼痢不止 厚朴 訶子皮 各半 兩 史君子 一 箇 揀丁香 十 箇 吳白术 茯苓 青皮 各二 錢 甘草 二寸 炒 右為末每服一字量兒嵗加减用清米湯下 訶子湯止㵼及治臓寒泄㵼 訶子 炮 肉 人參 白茯苓 白术 各一 兩 木香 炮半 兩 陳 皮 去白 半兩 甘草 炙半 兩 豆蔲 半兩 右為末薑煎若久㵼手足厥冷加附子大小加减服 之 人參散治小兒臓寒泄㵼 人參 木香 炮 白术 白茯苓 各一 錢 山藥 一 分 肉豆 蔲 一箇 炮 附子尖 一錢 炮 甘草 半錢 炙 右為末薑棗煎量兒大小加减服之 妙丸子治小兒吐㵼并傷食腹疼不思乳食兼吐哯 丁香 藿香葉 木香 白茯苓 官桂 去 皮 青礞 石 代赭 各一 錢 巴豆 二七粒大者去皮 心膜紙上壓去油 右為末酒糊丸如芥子大一嵗二丸薑湯下或藿香 湯食前不得喫物須權住乳効恐乳多再吐如傷食 㵼與五七丸利下食次與益中膏 木香散治小兒脾胃虚弱㵼泄飲食不進 木香 藿香葉 青皮 去 白 甘松 丁皮 香附子 益智仁 各半 兩 縮砂仁 一 兩 薑黄 一 錢 右為末甘草末一兩毎服一錢紫蘇湯調下食前大 人用毎服三錢 濟世膏治小兒吐㵼并百物所傷驚疳潮熱 木香 五靈脂 一 錢 肉豆蔲 二 箇 楜椒 一 錢 丁香 一 錢 全蝎 二 錢 巴豆 四粒去 油存性 硃砂 半錢 為衣 右為末糊丸如蘿蔔子大每服二三十丸米湯下 訶藜勒散治小兒脾胃氣弱不欲乳食四肢不和吐痢 不止者 訶藜勒皮 陳皮 去白各 半兩 黄耆 去蘆 頭 藿香葉 赤 茯苓 白术 桂心 甘草 右為粗散毎服一錢水一小盞入生薑少許棗一枚 同煎至五分去滓食前温服 感應丸治小兒脾虚累有暴傷糞白腫臭水榖不分肚 腹疼痛吐㵼不定 百草霜 二 錢 杏仁 七箇去 皮尖 丁香 七 粒 肉豆蔲 一 箇 木香 一 塊 如棗 大 乾薑 炮一塊 如棗大 巴豆 七粒去 殻去油 蠟 二棗大酒煮蠟鎔 酒冷蠟泛於上取 用 右為末酒蠟搗三二千下成劑入磁器中每服三嵗 五丸小豆大乾薑湯下食前此藥不損氣亦不吐 㵼只磨積滯 碧香丹治小兒吐痢後大渴不止得眠睡甚則成疳 天竺黄 不灰木 燒赤 放冷 赤石脂 龍骨 各一 兩 鐡粉 定粉 鉛白霜 蛤粉 各一兩 細研 右為細末以先四味後入霜粉四味更加麝半兩研 滴水和丸如雞頭大毎服一丸至二丸用蚫螺兩箇研 細沸湯浸水沉極冷化下大渴即令服神驗 治秋深腹虚吐痢無時喫食微細面目黄腫方 胡黄連 丁香 馬牙硝 蜜陀僧 各一 分 訶子 五 分 豆蔲 二 箇 㯽榔 一 箇 麝 少 許 右為末用蒸餅酒浸為丸如菉豆大每服三丸陳米 飲下日三服五嵗五丸止吐用楠木湯下止㵼用菉 豆湯下 醒脾散治小兒吐㵼脾困多睡不思飲食 人參 木香 茯苓 陳皮 去 白 甘草 炙 草豆蔲 去 皮 厚朴 用鋼砂一錢膽水一碗入此二味 煮冷乾切細却焙已上各一分 白术 半 兩 右為細末每服一錢以冬𤓰子煎湯下 匀胃散治三焦不調停寒膈上乳哺不消胷膈痞滿甚 則喘逆吐痢肌體痿黄 甘草 一分 炙 藿香葉 一 兩 白豆蔲 一 兩 人參 去蘆頭一兩 一方各半兩 木香 炮半兩一 方用一錢 乾薑 炮半兩一 方用一錢 厚朴 去粗皮薑製 半兩一方用 一 錢 丁香 半 兩 右為細末每服一錢水一小盞入生薑二片煎至六 分去滓温服一方為末薑棗䀋湯或紫木𤓰湯㸃服 兼治霍亂 草豆蔲散治小兒吐痢兼胷脇脹滿 草豆蔲 去 皮 木香 五味子 人參 去蘆 頭 白茯苓 陳橘皮 湯浸去白瓤 焙各一兩 訶藜勒皮 甘草 炙微赤剉 各半兩 右為散每服一錢水一小盞煎至五分去滓不計時 候稍熱服隨兒大小以意加减 訶梨勒皮散治小兒吐痢腹脇虚滿 桂心 一 分 訶藜勒皮 人參 去蘆 頭 甘草 炙微 赤剉 白术 厚朴 去粗塗生薑 汁炙令香熟 陳橘皮 湯浸去白瓤焙 已上各半兩 右為散毎服一錢水一小盞煎至五分去滓不計時 候稍熱服之量兒大小加减 増减神妙方治小兒下痢及吐兼驚 大黄 二 分 釣藤 六 分 黄耆 細辛 半 分 蛇蛻 一寸 炙 蚱蟬 二 箇 炙 甘草 一分 炙 右切以水一升半煮五合絞去滓研牛黄五大豆許 入湯中一服一棗許日三夜更用艾灸兩耳前三炷 必瘥無牛黄麝香代之十日以來止吐以意量之二十 日即可全愈 人參異功散治小兒㵼痢止吐逆順氣補虚 人參 一錢 半 白术 半 兩 青橘皮 陳橘皮 茯苓 甘 草 各一 分 豆蔲 三箇入 訶子 右為末每服一錢陳米飲調下如秋間合則加訶子 春夏不用或用紫蘇木𤓰煎七沸半盞末半錢或加 至一錢逐日早服如傷風及諸般傷寒此藥亦能和 正氣候然後以紅綿散治之無不効者 醒脾散治小兒吐㵼脾困及脾胃怯弱為風冷所乗體 熱頭疼霍亂 人參 二 錢 丁香 二十 粒 白茯苓 白术 各一 分 藿香 甘 草 炙各 一錢 天南星 一箇七八錢重去心用縮砂仁研 入在天南星内麫裹煨熟麫焦為 度去麫 不用 右為細末毎服一錢水六分生薑三片冬𤓰子十四 粒同煎三分温服不拘時 紫霜丸治小兒吐㵼 代赭石 陳皮 去白巴豆半錢重 同炒乾巴豆去油 木香 杏仁 去 皮 尖研各 一錢 肉桂 去皮不 見火 丁香 各半 錢 藿香葉 二 錢 右為細末粟米飯為丸小菉豆大毎服七粒藿香湯 下吐㵼炙藿香橘皮湯下吐煎棗子湯下 温脾散治吐痢不進乳食 蒼术 二錢細剉先以 油葱炒令赤 陳皮 草果子 不炮去 皮用 桂心 不見火 各五分 桔梗 甘草 炙各 一錢 右為末每半錢棗湯調下 銀白散治小兒胃氣不和吐㵼不止痰逆不進妳食平 胃引行諸藥 半夏 一兩湯洗七次焙乾 為末薑汁製為餅子 白扁豆 微 炒 罌粟子 人 參 去蘆 頭 白术 炒剉 焙 山藥 白茯苓 各四 錢 右為末每服二錢水八分盞生薑二片棗一枚煎至 六分温服 桑葉膏治小兒伏熱吐㵼渴腹疼肢冷 水銀 硫黄 各一錢 同研黒 丁香 槐花 蜜炙 炒 藿香葉 蠟茶 各一 錢 滑石 三 錢 右為末煉蜜和丸如雞頭大三嵗一丸煎桑葉湯食 前化下 平胃散治小兒伏熱吐㵼煩渴腹冷疼 水銀 硫黄 各一錢 同研黒 訶子 炮去 核 肉豆蔲 炮 桂 去 皮 草豆蔲 去 皮 附子 炮去皮臍尖 已上各一錢 右為末煉蜜丸如雞頭大三嵗一丸米湯調下食前 服 消食丸治小兒吐㵼不定傷食腹痛可食亦治㵼利 丁香皮 縮砂 甘草 甘松 蓬术 益智 各 一 兩 香附子 二兩一方加 神麴麥蘖 右為末糊丸小豆大三嵗三十丸米湯下 益中膏治小兒吐㵼脾虚全不食腹脹肚疼困倦 丁香 二 錢 縮砂 一 錢 訶子 炮去 核 甘草 半兩 炒 青橘皮 半兩 炒 陳皮 一兩 炒 肉豆蔲 二錢 炒 右為末煉蜜丸如雞頭大三嵗一丸白湯磨下肚腹 脹不思飲食大便榖米不化夜起者連進三服立効 人參膏治小兒吐㵼脾虚困倦不思乳食腹痛滿加沉 香 人參 訶子 炮去 核 木香 肉豆蔲 丁香 藿香 縮砂 甘草 炙各 一錢 右為末煉蜜丸如雞頭大三嵗一丸白湯下食前空 心服 白术散治暑㵼身熱發渴不問陰陽虚實並宜服 白术 一兩本用 半兩今増 人參 一 兩 木香 炮半 兩 白茯苓 甘草 炙半 兩 藿香葉 半 兩 葛根 一兩本用二 兩今减半 右㕮咀水煎冷服一方無木香一方㕮咀毎服二錢 水一盞煎至半盞量大小與服仍用香連丸間之渴 欲飲水者時時煎服取意飲之彌多彌好 一方白 术散治嘔吐用白术人參各一兩半夏兩半茯苓乾 薑甘草各半兩薑棗煎 錢氏方謂小兒吐㵼當温 補之毎用理中湯以温其中五苓散以導其逆連進 數服兼用四君子湯加橘紅等分調之名異功散 若吐㵼之後已覺虚損若因虚發熱必作慢風急用 金液丹雜青州白丸子等分為末米飲調服此藥多 服為佳若胃氣已生則旋减金液却以異功散等藥 徐調理 不因吐㵼後忽因驚發搐搦者名急驚風 則服大青膏奪命丹等 有因傷食并傷風發熱驚 跳搐搦如風者是瘡疹之候冝服參蘇丸仍於惺惺 散方求之 若食不化脾胃虚寒嘔吐惡心者當服 益黄散用陳皮半兩青皮訶子肉甘草各一分丁香 一錢量大小煎服 小兒暑月吐㵼其證不一 有 伏暑小便必不利宜服五苓散有傷食者其吐并糞 必酸臭氣宜服紫霜丸 有因驚者泄㵼其色必青 宜服睡驚丸 有虚冷者泄㵼無度或復溏利冝以 六神湯加附子服之用人參茯苓山藥白术白扁豆 甘草等分薑煎服風證於六神湯中加天麻痢加罌 粟殻熱痢當用㫁下湯中治法 若吐㵼初定當單 以天南星為細末每服用冬𤓰子仁七粒煎服以防 變癎有霍亂吐㵼諸藥不納者用楜椒緑豆各十九 粒研破水煎服 小兒之病與大人無異用藥一同 但當量力服之唯囘氣臍風夜啼重舌變蒸客 驚 癎解顱 病疳氣不行數大人無之自有専科不敢 濫及 海藏云四君子湯加减治法濕勝氣脫泄痢 大過 木香丸治小兒泄㵼不止進食和氣 方見本門 逆類 一名木香豆䓻丸 豆蔲丸治痘疹泄 木香 縮砂仁 各二 錢 白龍骨 訶子肉 各半 兩 赤石 脂 枯白礬 各七 錢半 肉豆蔲 半 兩 右為末麫糊丸如黍米大每服三十丸至五十丸煎 異功散下或㵼水榖白色淡黄木香散下 雞舌香散治小兒吐㵼 良薑 香附子 天台烏藥 辣桂 各二 錢 甘草 微 炙 陳皮 藿香 各一 錢 右為細剉每服一錢水煎灌下仍别煎與乳母服 沉香散生胃氣止吐㵼 茯苓 二 錢 沉香 丁香 木香 藿香 川厚朴 製 甘草 炙各 一錢 右為末每服一字米飲調下 惺惺散治小兒吐㵼脾困内虚 人參 茯苓 木香 天麻 白扁豆 陳皮 炒 全蝎 焙各 等分 右為末每服半錢薑棗畧煎服 助胃丹治小兒泄注不止手足厥冷及霍亂吐痢 附子 一枚重半兩 炮製去皮臍 舶上硫黄 乾薑 肉豆蔲 肉桂 白术 各半 兩 右為細末麫糊丸如黍子大每服十丸米飲下食前 服 木香益黄散治胃虛腹痛泄痢 陳皮 一 兩 青皮 訶子肉 微炒各 一兩 丁香 二 錢 木香 甘 草 炙各 錢半 右為細末毎服一錢陳米少許水煎服 六神散治吐㵼胃氣不和進飲食 人參 半 兩 甘草 二 錢 山藥 半 兩 白茯苓 白扁豆 炒各 一兩 白 术 半 兩 右為末毎服一錢薑棗煎服吐㵼後發搐加天麻更 㵼不止加白豆蔲治吐逆瀉痢入藿香陳皮少許同前 湯風即入香白芷桔梗渴即加乾葛小兒加减服 固腸丸治小兒脾胃不和腸滑泄㵼 木香 肉豆蔲 麫裹煨以麫 熟為度去麫 縮砂仁 赤石脂 厚朴 薑 製 川薑 各等 分 右為細末麫糊丸如黍米大毎服三十丸至五十丸 乳食前煎草節湯下 香橘餅子治食㵼 木香 一 分 青皮 一分 去白 陳皮 一分 去白 厚朴 三分 製 神麴 半兩 炮 麥蘖 半兩 炒 右為末煉蜜丸如茨實大煎石香薷湯化下一嵗一 丸 罌房散治小兒久新吐㵼不思乳食或成白痢 罌粟殻 一兩 炒 陳皮 一兩 炒 訶子 一兩炮 去核 縮砂仁 甘 草 炙二 錢 右為末三嵗半錢米飲下食前 沉香散治小兒吐㵼不思乳食腹滿 沉香 丁香 各半 兩 木香 藿香葉 甘草 炒 縮砂 仁 各一 兩 右為末三嵗半錢紫蘇木𤓰湯調下食前 人參散治小兒吐㵼煩渴不止兼虚熱踈轉後可服 人參 茯苓 桔梗 乾薑 各半 兩 生犀角 屑 甘草 炙各 一分 右為末每服一錢水一盞入燈心五莖煎至五分煩 渴入新竹葉煎服大小以意加减 一名犀角 人參散 人參 去蘆 頭 白术 炮 丁香 各一 兩 乾薑 甘草 炙 赤茯 苓 各半 兩 右為末煉蜜丸如皂子大每服一粒熱湯化開新水 或冷沉令極冷即服 木香散治小兒腹脹㵼渴此藥性温平能和表裏通津 液清上實下扶助陰陽 木香 丁香 官桂 人參 大腹皮 炒一 用子 陳皮 訶子肉 前胡 半夏 製薑 汁浸 甘草 茯苓 各等 分 右㕮咀毎服三錢水一盞薑三片煎六分稍熱服量 大小加减服之 調中六神散治小兒或吐或㵼脾困不進乳食或驚風 傷風潮熱或喘後出汗 白术 茯苓 甘草 藿香葉 草果子 各一 分 丁 香 二 錢 右為細末每服一錢紫蘇米湯煎下兼治氣不匀疳 㵼痢妙 沉香飲子大治吐㵼 沉香 丁香 藿香 各半錢一 方用一分 㯽榔 二箇一方 用一箇 肉 豆蔲 二 箇 甘草 炙一錢一 方用一分 右為末每服一大錢水一小盞入老薑一小指大搥 碎同煎三兩沸去滓温服 人參散治脾胃氣虚吐㵼 人參 白茯苓 白术 乾葛 陳橘皮 去 瓤 厚䃼 薑汁塗炙 各等分 右為末每服半錢用百沸湯㸃量大小服之 人參散治小兒吐痢發熱不欲乳食 人參 半兩去蘆頭 一方用四兩 乾薑 製炮 剉 桂心 各一分一方 用各三分 甘 草 一分炙微赤剉 一方用各四兩 黄芩 二分一方 用六分 右為散每服一錢水一小盞棗一枚煎至五分去滓 不拘時稍熱服量大小加减 白术散治小兒冷熱不和吐痢不止 白术 木香 丁香 陳橘皮 湯浸去瓤 焙各一分 麥門冬 三分去 心焙 右為散每服一錢水一盞煎至五分去滓不拘時稍 熱服量兒大小以意加减 丁香散治小兒吐㵼 丁香 二七 粒 肉豆蔲 一 箇 木香 藿香 桂心 各半 錢 右先將前三味研用醋麫裹熱灰煨令麫赤色去麫 不用次同藿香桂心為末每服一字或半錢用陳米 飲煮飲調下 醋酒白丸子治小兒吐痢中寒并各忤 半夏 洗 人參 各三 分 桔梗 附子 炮去 皮臍 乾薑 各四 分 右為末以苦酒和丸如小豆大一服一丸日三此一 嵗服法 降靈丹治小兒非時吐㵼腹脹胸膈痞閉 一名來 復丹 舶上硫黄 雪白硝石 二味各一兩並於沙石銚 内或銀器用文武火慢炒 鎔令作珠子無令火𦂳太過即不中須傾在紙上 放冷取之研細末二味先將成末為妙須依法度 製 連花青皮 久年陳皮 上等無石五靈脂 各 一 錢 右為細末麫糊丸如麻子大量兒大小加减大人丸 如莞豆大每服十丸空心食前温米飲下此藥治隂 陽不和冷熱相擊榮衛差錯上下隔塞心腎不升降 水火不交養男女老㓜一切危證並可救治但㸃胃 氣在服者無不獲安邪熱炎上煩躁及冷熱攻注急 痛諸霍亂吐㵼水榖湯藥不過一服即安吐逆唇口 青色手足厥冷脚轉筋兼着熱煩躁昏塞倒地不省 人事者兩服見效若吐㵼下痢不問赤白冷熱或非 時吐㵼氣痞食不下或一丸兩丸化破甚五十丸輕 者二十丸小兒十丸十五丸嬰兒三丸五丸因驚成 癎發渴多日變成虚風或作慢驚者五七丸併服其 神聖救人隨時變動不能俱述 白术散治小兒吐痢不止温胃消食 白术 木香 丁香 肉豆蔲 黄連 各等 分 右為末麫糊丸如黄米大每服十丸米飲下 雙金散治小兒吐㵼實脾胃進飲食 丁香 人參 甘草 各一 錢 白术 白茯苓 各半 兩 半 夏 薑製 半錢 右為末每服二錢水七分盞薑二片棗二枚同煎至 四分去滓温服 厚朴散治小兒脾胃冷或吐或㵼 厚朴 薑 製 白术 各一 兩 神麴 炒 麥蘖 炒各 半兩 藿香 甘草 各一 分 右為細末棗湯調下 開胃丸治小兒臟腑怯弱内受風冷腹痛脹滿鳴泄痢 或青白乳食不化兼胎寒臓冷腹痛夜啼 白芍藥 麝香 細研各 一分 人參 木通 蓬术 煨 白 术 當歸 炒各 半兩 右為末匀湯浸炊餅和丸如黍米大每服十五丸温 米飲下新生兒毎服五丸乳食前一方有术香無木 通 異功散治温中和氣吐泄思食凡小兒虚冷病服之正 氣 人參 茯苓 去 皮 白术 甘草 炒 陳皮 各等 分 右為末每服二錢薑五片棗二枚同煎至七分食前 温服量多少與之海藏云四君補脾湯加减法一方 治榮衛脾胃弱加白扁豆等分陳米飲調下 木𤓰丸治小兒吐㵼 木𤓰 一 字 麝香 木香 末 膩粉 㯽榔 末各 一字 右同研麫糊丸如黄米大毎服一二丸甘草水下無 時 人參膏治小兒泄㵼煩渴嘔逆 人參 一 兩 白术 半 兩 丁香 半 兩 藿香 半 兩 白扁豆 一 分 右為末蜜丸如菉豆大或麥粒大量大小加减生薑 湯下五七丸至十丸 厚朴膏治小兒吐㵼不思食 厚朴 製 訶子 炮去 核 肉豆蔲 炮 當歸 各半 兩 甘草 炙一 分 右為末錬蜜丸雞頭大三嵗一丸白湯化下食前 益黄散治暑㵼身熱發渴及乳食失節肚痛腹大腸鳴 好食泥土吐㵼不止面青肌瘦或食乾嘔久病體黄 口中氣出吐酸水不能消食一切脾胃虚冷宜服此 藥 陳皮 去白 一兩 青皮 去白炒 半兩 訶子肉 炮半 兩 丁香 甘草 半 兩 右為末三嵗一錢半水半盞煎三分去滓食前加减 服本方陳皮一兩大疎氣若與甘草各减半方按古 今用藥不同用陳皮青皮加肉豆蔲累騐若依原方 内有青皮陳皮大僭及燥利其氣今故加减於方後 令又濟患庶得稳當亦不敢去其舊焉一方加木香 半兩 和胃丸治小兒吐㵼有痰不思飲食困頓欲生風 丁香 藿香葉 蝎尾 各一 錢 白术 切 焙 半夏 炮七次 各一兩 右為末薑汁糊丸如小豆大三嵗三十丸生薑湯服 乳肌服之 千金丸治小兒吐㵼腹痛不思飲食及傷食酸醙氣 神麴 炒 麥蘖 炒各 一兩 烏梅肉 乾薑 炮 縮砂 去皮各 半兩 右為末白麫為丸如小豆大三嵗三十丸米飲送下 食前 温白丸治小兒脾氣虚困洩㵼瘦弱令疳洞痢因吐㵼 或久病後成慢驚身冷瘈瘲 天麻 白殭蠶 白附子 乾蝎 去 毒 天南星 各一 錢剉 湯浸七 次焙 右為末湯浸寒食 丸菉豆大仍於寒食麫内養七日 取出每服五七丸至三二十丸空心煎生薑米飲漸 加丸數多與服之 桂心湯治小兒痢下吐逆壯熱數日不止不得乳哺或 但嬴困欲死者 甘草 炙 牡蠣 煅 赤 芍藥 桂心 各三 兩 右為粗末一嵗兒水一升内四方寸匕煮三合頓服 日再小兒以意加减此能除熱止痢上下神驗 温白丸治小兒寒中吐痢及客忤 附子 炮 桔梗 各二 分 人參 一 兩 乾薑 二 分 右為末煉蜜丸二十日兒麻子大一丸五十日兒胡 豆大一丸百日兒小豆大一丸米飲送下 藿香散治吐痢不止 藿香 一 兩 丁香 一 錢 木香 縮砂 各半 兩 右為末毎服半錢水五分煎三分通口服或續加陳 皮甘草人參草果尤妙 附子湯治吐痢過多手足厥冷六脉沉細 生附子 白薑 炮 人參 甘草 炙各 等分 右為剉薑棗冬𤓰仁煎服 豆蔲散治吐㵼煩渴腹脹小便少 豆蔲 丁香 各半 分 舶上硫黄 一 分 桂府白滑石 三 分 右為細末每服一字至半錢米飲調下無時 术附膏治小兒吐㵼不定氣粗煩渴眼慢困頓肚疼不 食口鼻氣冷諸藥力不能攻者宜服此 附子 大者一箇炮去皮臍薑汁製浸夏三日 春秋五日冬七日焙乾微炒黄色半兩 白术 訶子 炮去 核 甘草 炙各二 錢半 右為末煉蜜丸如雞頭大三嵗一丸水半盞煎三分 暑月冷服食前春秋冬温服危者連進三服小可吐 㵼一服效須是首尾住妳則可 附苓丸治小兒溏洩小便不利即加五苓散加附子 附子 炮去皮 半兩 白茯苓 澤㵼 滑石 各三 錢 右為末白糊丸小豆大三嵗二十丸燈心湯下 金液散治小兒吐㵼危困四肢逆冷口鼻氣冷肚痛氣 急乳藥不進但多灌死中亦得活 硫黄 十分好者入罐 子至七分勿冷 水鑑草 一兩把節似花 田草一名田草 黄土 同搗為泥其用新 益母草泥搗亦得 石龍苪 兩把又名 狗啼草 右固濟藥罐子均厚半寸置平地以瓦覆口四面炭 五升擁定以熟火一斤自上然之候罐子九分赤口 縫有碧熖急退火以潤灰三斗覆至冷剖罐取藥去 沉底滓濁依前五煅為定藥如雞卵氣取出罐子埋 潤地一宿以水煮半日取藥以栁木搥碎研頻滴水 候無滓更研令乾毎藥一兩以蒸餅兩浸捻乾同杵 如小豆大為丸三嵗三十丸米飲下食前危困連進 十服或為末多灌之尤妙或用生薑煎米飲調灌之 若手足煖陰退陽囬即减金液丹二分増青州白丸 子二分研服 四君子湯治小兒吐㵼氣虚煩渴此藥生津液養五臟 多服妙 人參 白术 茯苓 甘草 炒各 一兮 右為末三嵗一錢水半盞煎三分食前服如久㵼手 足冷或服藥不痊以豆蔲水三分盞薑一片棗半枚 附子三片煎取一半五嵗以上加藥末以意為之如 只㵼加肉豆蔲煨陳皮厚朴如渴則加麥門冬天花 粉熱則加地骨皮銀柴胡 殢腸散治小兒腸胃虚寒臟腑久冷泄㵼不止夏用暴 㵼尤宜 真鉛粉 半兩 炒 白石脂 一 錢 白礬 二錢 焙 白龍骨 一 錢 右為末每服半錢匕大者一錢温飰飲調下薄糊作 小丸多服尤效 术附湯治小兒臟腑虚寒泄㵼洞痢手足厥冷 附子 半箇炮 了者 白术 一 分 乾薑 二錢 炮 甘草 一錢 炙 右㕮咀每服一錢水一小盞煎至半盞去滓服手足 煖止之須是手足冷洞泄方可服 白术散治小兒脾胃弱虚吐㵼 白术 肉豆蔲 甘草 丁香 青皮 茯苓 各 等 分 右為末每服一錢紫蘇湯下或用二錢水一盞生薑 二片烏梅半箇棗二枚蘇梗三寸煎温服 和中散治小兒脾胃不和嘔逆惡心冷熱不調减食泄 㵼腸痛腹鳴少力嗜卧 厚朴 去皮薑 製六兩 白术 三 兩 乾薑 炮二 兩 甘草 炙二 兩 右為末每服一錢水八分盞生薑二片煎六分去滓 稍熱服乳食前 治小兒吐㵼不止男子婦人大人亦宜服 陳䀋梅 二 箇 乾木𤓰 三 錢 食茱萸 二 錢 食䀋 二 錢 右用䀋炒茱萸水一椀煎至半椀不拘熱服 去桂五苓散 猪苓 白术 赤茯苓 去皮各 五錢 澤瀉 七錢 半 右為末用車前草燈心湯下一方加羗活鎮心加茱茰 砂吐不止加生薑自然汁渇盛加人參 肉豆蔲丹治小兒泄㵼水榖不消 木香 肉豆蔲 各一 両 青橘皮 半両 炒黄 黒牽牛 一分 炒 右為細末滴水和如黍米大毎服十粒米飲下食前 或入生薑米飲須量大小加减 建中丹治泄注不止啼腹痛 胡椒 蓬术 肉豆蔲 各半 両 全蝎 一 分 右為細末 糊為丸黍米大毎服十粒米飲下 藿香散治小兒脾胃虚弱乳食不調時作身熱或吐瀉 不定 藿香 人參 白茯苓 各半 両 丁香 一 錢 右為末毎服一錢水半盞煎至三分去滓温服不拘 時若傷風熱入生薑一片作驚加羗活防風各半両 痰逆加湯洗半夏一片薑三片煎如前 治百日兒以下蓐内吐痢方 麫 一錢 炮 乳汁 二 両 龍骨 六 分 右為龍骨煎入炒 服之 中和散治小兒未及周晬吐瀉不止因乳母氣血劳動 或熱妳傷胃致有痰涎 雄黄 少 許 大黄 五靈脂 各等 分 右同研為末毎服一字磨刀水調下 大白术散治脾胃氣虚嘔吐泄瀉外熱裡寒手足厥冷 逆昏困嗜卧靣色青白下痢清榖不思乳食 甘草 二両 炮 乾薑 一両 半炮 附子 一箇去皮生 用分作八片 右為細末毎服一錢水六分盞生薑二片同煎至四 分去滓温服量大小加减 龍骨散治小兒吐利 龍骨 一 分 赤石脂 縮砂 去皮各 一両 右為末 湯下一字或半錢大人一錢若止吐入丁 香一分代縮砂 桃紅散治小兒脾胃虚弱乗冷吐痢不定不問冷熱可 服 人參 去蘆 洗剉 藿香 用 葉 麹紅色 各二 錢半 右為末毎服五分米飲下無時量大小加减 治吐利不止 陳鹽梅 二 箇 乾木𤓰 二 錢 食茱萸 三 錢 右用食鹽二錢炒同煎服 三和散治吐利津液燥少 白茯苓 一 錢 烏梅肉 炒 乾 乾木𤓰 各半 両 右為細末毎服一錢水一小盞煎五分去滓時時温 服之 妙應丸治吐瀉霍亂下利不止 丁香 四十 九箇 杏仁 胡椒 各四十 九箇 巴豆 七 粒 好硃砂 二 錢 右為細末飛羅 為丸硃砂為衣毎服五七丸白湯 下 甘露飲治小兒伏熱吐瀉兼中暑昏迷煩渇不止心懆 體熱頭疼及傷風體熱渇嗞煎 石膏 寒水石 各一 両 甘草 三 錢 右為末三嵗半錢燈心湯下暑熱冷水下立夏後立 秋前宜用月餘不可一方獨用薑汁調下而止 豆蔲香連丸治洩瀉不分寒熱赤白隂陽不調膓鳴切 痛大效 黄連 三錢 炒 肉豆蔲 南木香 各一 錢 右為細末粟米飰丸米粒大毎服米飲下十丸至二 三十丸日後各四五服食前 小香連丸治冷熱腹痛水榖利滑腸 木香 訶子肉 各一 錢 黄連 半両 炒 右為末粟米飯和如小豆大米飲下十丸三五十丸 頓服之食前取效為度 白龍丸治小兒吐瀉不定滑洩注水小便少 附子 炮半 両 白石脂 煆 白龍骨 煆各 一分 右為末白糊丸小豆大三嵗三十丸米飲下食前一 方加白礬煆一分除白石脂加滑石 契聖旣濟丹治小兒隂盛陽虧臟腑虚寒泄瀉不止 熟硫黄 一 錢 白礬 枯二 錢 半夏末 二錢薑汁浸 半日乾秤 右為末雪膏丸如麻子大毎服三五十丸温米湯下 茱連丸治小兒夏月暴瀉注下 土黄連 吳茱萸 各一 両 陳皮 半両 去白 右為末水煑白 糊為丸大如麻子毎二十丸湯飲 下 治白瀉不止 白石脂 一 錢 白龍骨 一 錢 白茯苓 二 錢 右為末滴水丸如粟米大毎服二十丸紫蘇木𤓰湯 下乳前三日 神功散治小兒滑腸不止 五倍子 百藥煎 乾薑 炮各 等分 右為末毎服一錢米飲下大人煑糊丸黍米大毎服 三十丸米飲下 治小兒因吐瀉胃虚生風作驚癎狀 天麻 白附子 各一 分 白术 二分蜜煑焦須用木炭 火洗净切焙入蝎梢三 七箇 用 右為末米飲調下一方無天麻 治小兒吐瀉不止 龍骨 火燒 存性 滑石 定粉 各等 分 右為細末毎服一錢至二錢熱水調下 治小兒吐痢 亂髮 半両 焼灰 鹿角 六 銖 右為末米汁服一刀圭日三 石黄散治小兒吐瀉 白滑石 硫黄 等 分 右為末糯米泔下一字治霍亂吐瀉用滑石一分硫 黄半両毎服半錢 新生小兒未滿月及百日舌上生 瘡口中白膏厚如池紙坯子臙脂 兒病用女乳汁女病用兒乳 汁同調塗舌上一宿至效 不二丸 巴豆 三十箇去心膜細研别用好黄連 半両水浸紙二張褁豆煨令出油 硃砂 末一 錢 寒食麫 一 錢 右研匀滴水丸如緑豆大以新汲水磨下一丸 木香丸治小兒兼大人吐痢 木香 白茯苓 等 分 右為末煉蜜丸如梧桐大毎服二十丸生薑米飲下 量兒大小化下三五丸 治小兒吐痢 舶上硫黄 藿香 等 分 右為末毎服半錢生糯米泔調下 治吐利 丁香 白术 等 分 右為末 糊丸如粟米大飲下十丸至十五丸臨時 増减 治吐瀉 草果子 甘草 右等分半為末米飲下 二聖丸治小兒臟腑或吐瀉不止羸瘦成疳宜常服 川黄連 去須 一両 黄蘖 去粗皮 一両 右為末入猪膽内湯煑熱丸如緑豆大毎服二三十 丸米飲下量大小加减頻服 附香丸治小兒吐㵼不退腸鳴腹疼肚急氣粗 附子 炮去 皮 木香 炮等 分 右為末白 糊丸如小豆大三嵗二十丸米湯下食 前一用附子白茯苓等分不用木香糊丸治用同 香肉丸治小兒吐瀉不定兼咳𠻳噫入口便定 木香 肉豆蔲 等分並褁煨 令 焦為度 右糊為丸小豆大白湯下若作末白水煎亦可咳𠻳 熱服 雙黄丸治小兒洩瀉注水腸鳴肚疾 黄連 炒 硫黄 等 分 右為末白糊丸小豆大三嵗十丸米湯下食前 半硫丸治小兒洩㵼注下或手足冷者亦治咳𠻳 半夏 湯炮 七次 硫黄 各一両一方加 蝎白附各半両 右為末薑汁糊丸小豆大三嵗三十丸米湯下一方 加白礬半両名二聖既濟丹 川椒丸治小兒夏月傷濕冷入於腸胃泄瀉不止 川椒 一両去月用 雙者連枚炒 肉豆蔲 炮半 両 右為末粳米飯為丸如小豆大三嵗三十丸米飲食 前 豆附丸治小兒搐溺吐瀉 肉豆蔲 一 個 附子 一箇 炮 右為末 糊丸粟米大飯飲下 正氣人參膏治小兒脾胃氣處中寒腹痛泄痢嘔逆不 入乳食夜哭睡中多驚吐利蚘蟲虚煩悶亂服之止 煩渇調脾胃進食 人參 乾木𤓰 甘草 剉炒各 半両 陳橘紅 罌粟米 乾薑 炮 茯苓 各一 分 右為末煉蜜和膏毎服一皂子大米飲化下 梓朴散治小兒吐瀉兼誤食冷藥脾虚成慢驚風涎潮 搐弱大人亦可服去涎去風 梓州厚朴 一両 細剉 半夏 一錢湯洗七次 薑製晒令乾 右以米泔水二升同浸一百刻候水盡為度如水未 盡加火熬乾去厚朴不用只用半夏為末毎服半錢 或一字薄荷湯下效 半粟散治小兒脾胃虚寒吐瀉水榖不能入及冷痰 齊州半夏 一両湯炮七 次洗切焙乾 陳粟米 二錢一方用 陳粳米三錢 右㕮咀毎服三錢水一大盞半生薑十片煎至八分 去滓食前温服一方用北棗煎 治小兒吐痢 以熱牛屎含之一作牛膝 又方 焼牡猪屎水解取汁少服之 治小兒吐利不止 以欝金一個刮開心入去殻巴豆一箇 褁煨熱取 出候冷去 及巴豆不用只用礬金為末米泔汁調 下一字大 治小兒夏秋吐痢 以大好黄連一両剉碎去須土炒令黄色次入虢丹 一両同黄連炒令丹焦為度頓出放在紙上仍放散 着地令冷為末薄煑 糊為丸如芥子大毎服二十 粒至三十粒用壁土生薑煎湯下量大小加减連進 二服尤佳 獨附散治小兒吐瀉氣脫四肢冷肚疼眼慢 以附子一箇炮去皮臍為末三嵗一小盞水半盞薑 汁一蜆殻棗半枚煎三分以下水中頓冷飢服 治瀉不止 用橡斗子二箇入黄丹在内合定焼灰存性為末毎 服半錢至一錢米飲調下 又方 以訶梨勒皮為末毎一錢陳米飲下 半夏湯治小兒吐瀉發搐覺有痰者 以五苓散入生薑半夏煎服吐了痰瀉亦止驚自退 豆蔲散治腹痛洞泄腸鳴胃虚冷乳食不化 肉豆蔲一枚剜一小孔内滴乳香一塊麫褁煨熱為 末毎服一錢米飲調下一法用 糊為丸如黄米 大一嵗兒服二三十丸空心日進二服温米飲送下 椒紅散治小兒水瀉年及五十以上患瀉 用椒二両醋二升煑醋盡慢火焙乾為末磁器貯之 毎服二錢或酒或米飲下 治小兒熱瀉 用黄蘗削皮焙杵末用薄米飲為丸如粟米大毎服 十丸米飲下 治小兒瀉 以桑葉不拘多少用生蜜 葉上𫝊過線繫葉蒂上 繃陰乾細切用水煎汁服之 治小兒暑月泄㵼無度 以雞子五枚同菉豆煮熟令豆軟下陳倉米作稀粥 攪令粥温食就以雞子壓之須喫一二頓乃安 治小兒鼔脹聚㵼 用膽礬二錢半為末乾蒸餅丸麻子大陳皮湯下十 丸 鍾乳震靈丹治小兒腎㵼面黎黒齒消脫骨力弱小腹 痛泄多白膿 用震靈丹三丸為末入鍾乳粉半錢以炒破故紙一 錢半生肉豆蔲一錢大棗二枚煎取清汁乗熱調空 心灌下 治梅月天時行㵼 用香葛湯毎服生薑二片豆豉五粒水一盞煎服 南星散治小兒吐㵼兼誤食冷物脾虚生風成慢驚 以天南星一箇重八九錢已上者掘地作坑深三寸 用炭火五斤燒通赤入好酒半盞後入南星又用炭 火三二條葢坑上候藥微裂取出再炒為末每服半 錢或一字煎生薑防風湯食前調下量兒大小加减 治小兒驚㵼不定 以蝎稍七箇胡椒四十九粒為末每服半錢荆芥湯 下 白龍丸治小兒㵼清水不止 白石脂 一 分 白龍骨 一 分 右為末滴水丸如芥子大毎服三四十丸至五十丸 紫蘇木𤓰湯下日三量兒大小加减與服 雙金丸治小兒泄㵼不止胷膈痰喘吐逆欲變風證 金液丹 青州白丸子 等 分 右同研麫糊丸如黍米大毎服五十丸米飲下痰多 加白丸子㵼多加金液丹可後六神散調之 黄龍丸治小兒中暑吐㵼胃悶煩渴昏迷身熱有痰 半夏 四兩米醋 半升煮乾 白茯苓 甘草 各一 兩 右為末生薑汁煮糊丸如小豆大三嵗三十丸生薑 燈心湯送下即消暑丸 杏仁丸治小兒中暑吐㵼煩渴肚疼亦治痢 川乾葛 二兩 炮 杏仁 二兩半 沙炒 栁桂 去皮生一 兩二錢 甘草 三 兩 炒 右為末先研杏仁為粉白糊丸小豆大毎三嵗三十 丸燈心湯下本大順散因改為丸亦鍊蜜為膏冷水 化下飢服一用車前子為末米湯調下治水㵼尤妙 治吐痢轉筋 用桑葉研水服 木𤓰湯 乾木𤓰 一 兩 茴香 二錢 炒 甘草 一分 炙 吳茱萸 五錢湯 炮七次 右剉生薑紫蘇煎入䀋服 備急方 取瓦屋上熱瓦熨心下 艾灰餅子治小兒吐㵼日夜無度 艾葉 燒灰 留性 白龍骨 定粉 各三 錢 肉豆蔲 一枚麫 裹煨熟 黄 丹 半錢火 煆飛過 右件為細末滴水和丸每一兩作四十丸揑作餅子 毎服一餅子先用取油燈盞水洗過煎油燈盞湯化 下乳食空 銀白散治小兒吐㵼之後脾胃虚弱昏睡露睛漸生虚 風 人參 去蘆 頭 白茯苓 去 皮 白术 山藥 天麻 全蝎 去毒 微炒 白扁豆 炒各 一兩 甘草 炙一 分 右㕮咀毎服二錢水六分盞生薑一片棗一枚同煎 至三分去滓温服乳食前 人參散治腹㵼百藥不痊 人參 白术 炮 黄耆 白茯苓 甘草 炙等 分 肉豆 蔲 一 箇 史君子 半 兩 胡黄連 二 分 宣連 二 錢 青皮 半兩 去穰 莪 术 半 兩 右為末用陳米同煎大小以意加减 六神丸治腹㵼不止 豆蔲 半兩炮 去皮 木香 半兩 炮 丁香 三 錢 訶子肉 二錢 炮 史君 子 三 錢 蘆㑹 半兩 别研 右為末爛飯為丸如黍米大毎二十丸湯飲下一方 名六神丹定吐㵼薄糊為丸菉豆大粥飲吞下 一捻散治小兒滑泄腹脹作㵼吐逆不思食方 陳皮 青皮 丁香 各一 錢 訶子肉 甘草 炙各 一分 右為末米飲調下 前朴散治心腹結氣嘔吐泄㵼肚脹疼或發驚悸 前胡 白术 人參 陳皮 良薑 藿香 甘 草 厚朴 各一 錢 右為散毎服三二錢煎熱服 白术丁香散治小兒吐㵼不止煩渴小便少 人參 二 錢 白术 丁香 豆蔲 各三 錢 桂府滑石 二 兩 舶 上硫黄 三 錢 右為細末大人每服二錢小兒毎服一錢温米飲湯 調下食前 黄連丸治小兒㵼 黄連 去鬚 一兩 南木香 一 兩 右二味各一半生一半炒為末醋糊丸如菉豆大每 服三二十粒多至五十粒米飲下鄭樞宻達夫嘗用 有效 車前子散治小兒伏暑吐㵼渴引飲小便不通 白茯苓 木猪苓 各去 皮 車前子 人參 去 蘆 藿香葉 等 分 右為細末每服一錢煎燈心湯下不拘時候 理中丸治吐痢不歇米榖不化手足厥冷 人參 去 蘆 白术 剉 乾薑 炮 甘草 炙剉各 一兩 右為末煉蜜和丸雞黄大毎服一丸水一大盞化開 煎及七分連滓放温服小兒分為三服大小以意加 减食前 金液丹治吐痢日久脾胃虚損手足厥逆精神昏睡寒 多睡露睛口鼻氣凉欲成慢驚風者又治大人陽虚 陰盛身冷脉細自汗吐㵼小便不禁 舶上硫黄 十兩先飛煉去砂石秤研為細末用砂 合子盛令八分滿水和赤石脂封䀋泥 固濟晒乾露地先埋一罐盛水令滿坐盒子在上 又以鹽泥固濟用火煅令溶候凝取上黄明者用 右以栁木搥乳鉢内研為細末毎服二錢生薑米飲 調下大小以意加减多服效大人藥末一兩水浸軟 飯和丸桐子大晒乾毎服五十丸至百丸米飲下并 空心連服 又方 硫黄 不以多少淡黄通明為上飛煉去砂石研末 用有葢砂罐子一箇取水中田字草或益母 草搗極爛成泥更入紙節同搗固濟罐子貴不破 晒乾盛硫黄末在内可不滿兩指於露地深畫十 字放礶子在中心使底下通透四面用炭約四五 觔匀火熬不葢罐子項用時揭覷候化為汁速去 四面火温土埋一宿次日取出於見日氣處掘一 坑子約三尺将罐子去葢倒埋一宿至次日取出 和罐子入湯内五 十沸漉出取藥 右以栁木槌乳鉢内研如粉麫相似小兒因吐㵼之 後變成慢驚者毎服一二錢生薑米飲調下餅取效 大陰證傷寒脉微欲絶風以水浸無䀋蒸餅和圓桐 子大晒乾每服五十丸或百丸 觀音救命散治小兒熱㵼 木香 一 錢 川連 一 兩 右以水三椀煮乾去連只以木香乾焙為末分三服 或兩服量兒大小與之加燈草數莖各長四寸棗子 一枚煎湯調下乳食前服 參蘇飲子治小兒伏熱吐㵼虚煩悶亂引飲不止 人參 去 蘆 白术 白茯苓 去 皮 甘草 炙 紫蘇葉 乾木 𤓰 香薷葉 厚朴 去皮 薑製 半夏麴 白扁豆 炒 陳 橘紅 各等 分 右剉散毎服二錢水一盞煎至七分去滓温服不拘 時候 八賢散治小兒洩㵼發熱手足稍冷 當歸 白芍藥 白茯苓 甘草 各一 兩 川芎 桂 柴胡 各半 兩 熟地黄 一 兩 右㕮咀三嵗一錢水半盞煎至三分去滓無時 桃紅散治驚㵼 辰砂 少 許 𦍑活 半 兩 防風 半 兩 人參 一 錢 白术 三 錢 茯苓 錢 半 蟬 蛻 三 箇 甘草 右為末每服錢半荆芥湯下如未止用天麻四君子 湯相間服之為妙 隂陽丸治伏熱吐㵼并諸般吐逆不定 硫黄 半 兩 水銀 一 錢 右同研無星如黒煤色薑汁糊丸小豆大三嵗三 丸冷水下 豆蔲散止㵼 豆蔲 一箇 煨 青皮 陳皮 木香 白术 甘草 各 一 錢 草果 一 箇 右為末米飲下 調中散治小兒調氣主脾及治吐㵼 人參 白术 茯苓 甘草 訶子 煨 陳皮 木 𤓰 白扁豆 炒 黄耆 蜜 炙 木香 罌粟子 炒 乾紫蘇 葉 右等分為細末白湯㸃服 藿香散治小兒臟腑不調作㵼青黄黒白乳食不消糞 中有凍如雞子清兼暴㵼如水其證肚痛微熱面赤 唇黄白此藥治之慢驚或僵墜紅腫内弔紫蘇湯調 下三五服痛止宜用此藥 陳皮 藿香葉 厚朴 薑 製 枳殻 去 穰 甘草 右等分為細末陳米飲下紫蘇湯下糞中有黄白凍 子木𤓰并白梅去䀋煎湯下如痢止用棗子煎湯下 大能和胃進乳食此是小兒常服藥 斗門丸治小兒腸胃虚弱泄㵼糟粕或變白沫日夜無 度 附子 一枚重六錢 炮去皮臍尖 乾薑 炮各 一分 肉豆蔲 麫裹 煨熟 右為細末煮麫糊和丸如黍米大毎服三十丸温米 飲送下乳食空 固腸丸治小兒臟寒泄㵼色多青白腹痛可食 硫黄 别 研 肉桂 去粗 皮 龍骨 别 研 訶子 煨去 核 丁香 等 分 右為細末煮麫糊和丸如黍米大毎服三十丸温米 飲送下乳食空 調臟丸治小兒臟腑不調泄㵼頻并精神昏困全不入 食 木香 人參 去蘆 頭 白术 乾薑 肉豆蔲 麫褁 煨熟 白 芍藥 等 分 訶子丸治脾胃不和泄㵼不止 訶子 煨去 核 乾薑 炮 肉豆蔲 麫裏 煨熟 木香 赤石脂 等 分 右件為細末煮麫糊和丸如黍米大毎服三十丸温 米飲送下乳食前 固腸丸治小兒臟腑泄㵼色多青白腹痛可食 硫黄 二錢 别研 牡蠣 煅别 研 龍骨 煅别 研 乾薑 炮 木香 各一 兩 右為細末煮麫糊和丸如黍米大毎服三十丸温米 飲送下乳食空 豆蔲丸治小兒風冷摶於腸胃飡泄不止不思飲食 肉豆蔲 麫褁 煨熱 草豆蔲 去殻各 半兩 草烏頭 三枚燒 灰留性 右為細末煮麫糊丸如黍米大每服十丸蘿蔔湯下 乳食空 治小兒冷㵼欲死者 肉豆蔲 煨 粉草 炙 藿香葉 右三味等分為末陳米飲下一錢 治小兒久㵼不止喫煖藥其㵼愈甚忽喫食减少非時 吐逆喫煖藥其吐愈甚此為脚疳毒氣刑脾故有斯 疾但雖久㵼忽吐唇皮常焦赤色口内常多涎溢生 口瘡方熟疳冝喫此方若是面色青黒唇皮無色不 湏服此方但小兒體氣虚弱須是審慎方可投藥 山梔 一 兩 荆芥 三 分 𦍑活 獨活 各半 兩 薄荷 五 錢 右為細末毎服一錢食後煎薄荷湯調下去滓服兒 大者服一錢半 温白丸治小兒久㵼脾虚不進飲食食乾仍前㵼下米 榖不化 白术 一分用米泔 浸少時切焙 半夏 一錢半湯 炮洗七遍 丁香 半錢 炒 右為末生薑自然汁煮麫糊為丸如菉豆大毎服半 嵗三丸三五嵗五七丸淡生薑湯吞下早晚各進一 服 惺惺散治嬰孩小兒久㵼脾困不思食乳恐作脾風 天麻 半 錢 全蝎 半 錢 糯米 一錢 微炒 白扁豆 一錢 炒 人參 一錢 微炒 茯苓 一錢 徼炒 木香 一錢 炮 山藥 一錢 焙 甘草 一錢 炙 右為末毎服嬰兒一字二三嵗半錢用水一藥注或 半錢棗子半片煎十數沸服 白术丸治小兒白㵼 白术 當歸 芍藥 木香 右等分為末煉蜜丸如菉豆大每服十丸至十五丸 不拘時候米飲下 單方治小兒久㵼臟腑如雞子黄漸作驚風證滁州趙 使君云其女甫週嵗忽苦臟腑每所下如雞子黄者 米盆許數日之間幾取至百往漸作驚風證有一士 太夫教以鍾乳服亦可以小兒只用一錢匕平復矣 𫝊方者云他日或作少瘡痬不足慮兒子清老年三 嵗過鎮江時病久㵼危甚用法至一半遂安不生瘡 楊氏醒脾散治吐㵼不止痰作驚風脾困不食 白术 人參 甘草 陳皮 白茯苓 全蝎 各 半 兩 半夏麯 术香 各一 分 白附子 四箇 炮 南星 一箇 炮 陳 倉米 三百 粒 右為末每服一錢水半盞薑二片棗半箇煎時時 頻服則吐 醒脾散治小兒吐㵼初定 天南星 沸湯浸 洗七遍 右一味為細末一嵗兒毎服半錢以河水七分盞冬 𤓰子七粒同煎至二分温服不拘時候 守胃散治小兒陰陽不和吐㵼不止預防風證常調脾 胃進乳食 人參 白术 白茯苓 去黒 皮 山藥 白扁豆 炒 乾 葛 南星 炮 甘草 㣲 炙 藿香 葉 防風 天麻 右等分為細末每服一錢水一盞冬𤓰子二十粒生 薑一片同煎至四分温服如大瀉不止危急毎服沉 香肉豆蔲各少許 人參白术散治小兒嘔吐泄㵼口乾唇燥煩渇引飲小 便赤澁並宜服之 白术 去 蘆 白茯苓 去 皮 人參 去 蘆 木香 藿香葉 乾葛 剉各 半両 滑石 膩白者 六錢 甘草 炙三 錢 右為末毎服二錢百沸湯調下或生薑湯亦可或㕮 咀煎服更妙嘔吐加丁香二錢 肉豆蔲膏治小兒夹驚寒大便清㵼服疾不稳 肉豆蔲 二錢 剉 人參 一 錢 白术 二 錢 甘草 一 錢 丁香 一錢不 見火 木香 一錢不 見火 藿香 五 分 右同為細末煉蜜為丸如雞頭大毎服一丸米飲下 空心妳前服 參蘇飲子治伏熱吐㵼虚煩悶亂飲引不止感暑者 白茯苓 人參 白术 甘草 紫蘇 木𤓰 藿香 厚朴 半夏 各等 分 右湯㸃服空心量與神效 沒石子丸大徤小兒脾胃吐㵼不進乳食諸病後虚弱 精神昏慢全不入食嘔吐生痰漸成慢脾候立有神 效不可具述 半夏 半両用生薑一両半搥爛將半夏每箇切作 両片水半碗同薑煮用白 一錢重 鉢内 研作餅子 慢火炙熱 沒石子 一 枚 滑石 一分 研 人參 一 分 丁香 一 錢 白 礬 一錢 枯 硃砂 一錢 細研 右為末毎服半錢煎冬𤓰子生薑湯調下如為丸用 水調薄薑汁 糊為丸子毎服三十丸量大小加减 服 觀音散 扁豆 炒 白术 煨 茯苓 人參 炙 神麯 炒 麥芽 炒 香 附子 各等 分 右為末空心米飲調下 霍亂 附論 夫小兒霍亂者由隂陽清濁二氣相干氣亂於腸胃之 間故為霍亂也然腸胃怯弱或因觧脱為風冷所乗及 乳哺不消而成吐㵼或乳母觸冒風冷及飲食生冷等 物冷氣入乳令乳變敗兒若飲之亦成吐利是皆觸犯 臟腑使清濁之氣相干之所致也挟風而實者體熱頭 疼而復吐㵼凡遇此病湏暫斷乳食仍以藥調適乳母 先當散乳間風冷之氣冝服香蘇飲夹和霍香正氣散 煎食後捻去宿乳服之逐去寒邪次用理中湯加丁香 木香煎服温養其乳此先定其大勢然後自合醸乳藥 同兒飲之乃服醒脾散使免生慢驚之疾也楊氏曰陽 隔隂而不降隂霍亂也先心痛則先吐先腹痛則先㵼 心腹俱痛吐利並作所謂賊邪木來勝土也王氏曰小 兒内因脾胃虚弱乳哺停積外因感胃寒暑邪正交争 証有冷熱之不同藥用温京之各異陳無擇曰傷風則 惡風自汗傷寒則惡寒無汗胃温則冷凝傷暑則熱煩 必以外所因而治之扶救不先立致危殆治法必先止 吐次則随證治利許仁則曰濕霍亂死者少乾霍亂死 者多楊氏曰足陽明屬胃以養宗筋暴吐暴痢津液驟 亡失其所養甚則轉筋入腹而死王氏曰小兒吐痢暴 作最為急證葢脾虚則吐胃虚則㵼脾胃俱虚吐痢俱 不止吐而不止㵼者危楊氏曰吐㵼不止必轉慢驚慢 脾虚風也又曰小兒有中霍亂吐㵼侯上吐下㵼偏身 微熱不能乳哺此因喫食熱不調順脾家受熱胃冷不 消化所致宜用睡驚沉香飲夾丁香散乳香散活脾散 與服如𫝊變大渴不食面臉紅眼微視氣小不語汗多 恐患慢脾風死候不治又小兒霍亂而成吐㵼仍須進 大七寳散二三服并觀音散二三服温白丸二三服如 不退恐脾困不進乳食須進惺惺散二三服如此不效 往往變作慢脾風慢驚風此候宜進竹瀝膏二三服間 惺惺散調胃氣並沉香散又小兒霍亂吐痢由陰陽不 和清濁相干與大人無異如救火拯溺冝速療之兼宜 用聖石丹宜順正湯霍亂吐㵼形候忽然吐瀉謂之霍 亂吐㵼如有渇即下沉香飲子夹平胃丸若未有渇量 大小下鮓湯丸通一二遍白涎只依前用沉香飲子平 理胃如尚猖狂煩躁夜睡不得喘息急促此死候不 治 翰林待詔楊大鄴問小兒霍亂吐妳者為何荅曰凡 將息小兒之道切慎擇妳母精神強徤祥慢智惠深 逺身無疾病肌肉肥潤溫厚善能調理 乳食何疾更生衆疾易愈 方 大七寳方治小兒霍亂吐㵼不進食乳 木香 炮 丁香 炒 官桂 不見 火 茯苓 麻黄 去 節 當歸 甘草 炙 人參 大腹皮 川楝子 去 核 阿膠 炒各 一錢 訶 子 去核 一錢 肉豆蔲 一个 炮 藿香葉 一錢 炒 地榆 二錢 炒 右為末毎服一嵗兒一字二三嵗半錢四五嵗一錢 水一藥注或半銀盞入棗子半片煎十數沸溫服 地黄散治小兒脾胃氣衰弱霍亂吐㵼嘔逆不食煩躁 迷悶 乾地黄 厚朴 去粗皮薑 汁浸炒 人參 茯苓 乾葛 藿香葉 黄耆 蜜 炒 白术 麩炒各 一分 丁香 訶子 炮取 肉各 一 錢 右為末毎服半錢或一錢用蒼术煮飯飲調下並進 四五服 肉豆蔲散治小兒霍亂吐㵼不止飲食不下 肉豆蔲 一枝 去殻 丁香 黄耆 剉 枇杷葉 去毛炙㣲 黄各半分 桂心 人參 甘草 白茯苓 各半 兩 陳橘皮 一分 湯浸 去白 瓤焙 右為散一嵗兒霍亂毎服以溫水調下半錢大小加 减 半夏散治小兒霍亂後吐瀉不止煩悶 半夏 湯浸七遍 去滑用 黄連 去 鬚 乾薑 炮製 剉 陳橘皮 去白瓤 湯浸焙 人參 去蘆 頭 當歸 㣲剉炒以 上各半兩 黄芩 甘草 炙赤㣲剉 各一分 右為散毎服一錢水一小盞煎至五分去滓不拘時 量大小溫服 丁香散治小兒霍亂吐㵼不定 丁香 木香 甘草 炙㣲 赤剉 葛根 剉 枇杷葉 去毛炙 㣲黄各 半 分 藿香 人參 去蘆 頭 桑黄 各半 兩 右為末不計時以麝香湯調下半錢量大小以意加 减服之 救生丹治小兒心膈伏熱生涎霍亂躁悶身熱吐逆惡 心乳食不下 大洩 一錢 半 輕粉 三 字 乳香 丁香 各半 錢 龍腦 一 字 粉 霜 三 字 水銀 黄蠟 各二 錢 黒鉛 一錢一字與 水銀結砂子 右為末鎔蠟為丸如小豆大一嵗一丸木𤓰甘草湯 饑服如煩躁研生芝蔴馬齒莧水下如逆吐煎藿香 湯下更量虚實加减食後臨卧服之此藥除熱化涎 下膈止吐逆若胃虚傷冷嘔吐不止者不可服凡小 兒吐逆宜速療之乆不止遂為慢驚常宜収此藥備 急 醒脾散 人參 半兩 去蘆 丁香 四十 粒 白茯苓 半 兩 藿香葉 半 兩 白术 半 兩 甘草 半兩 炙 天南星 二箇重八 錢已上者 縮砂仁 四十枚同 南星炮 右為末生薑冬𤓰子煎大小以意加减服 匀氣散治霍亂吐 方見本 門痢類 蘆薈丸治霍亂後乾 不常 蘆薈 安息香 胡黄連 枳殻 麩炒各 一錢 史君子 三七 箇炒 蕪荑 一 分 定粉 一錢 五分 麝香 少 許 右為末獖猪膽糊丸如梧桐子大五七丸米飲吞下 麥門冬散治小兒霍亂不下乳食 麥門冬 一兩去 心焙 白茯苓 人參 去蘆 頭 陳橘皮 湯浸 去白 穰 焙 乾木𤓰 各一 分 厚朴 去粗皮塗薑 汁炙令香熟 茒香 各半 兩 右為粗散毎服一錢水一盞入生薑少許煎至五分 去滓不計時候量大小加减服 沉香散定霍亂治吐止㵼補虚調胃氣進乳食 沉香 茯苓 各一 分 甘草 炙 丁香 炒 藿香葉 各一 錢 木 香 炮 官桂 去粗皮不見 火各半錢 右為末毎服一嵗兒一字二三嵗半錢五七嵗一錢 以意加减紫蘇木𤓰湯調下一日三服 順正湯順陰陽治霍亂吐痢 白豆蔲 髙良薑 微 炮 藿香葉 當歸 湯浸 焙乾 草豆蔲 麫褁 炮 陳橘皮 去白炮乾 各半兩 丁香 一 兩 右為細末毎服半錢至一錢温粥飲調下 順氣散治霍亂吐㵼 人參 藿香 丁香 各一 分 茯苓 乾葛 甘草 天台烏藥 各半 兩 紅橘皮 一 兩 右為末毎服半錢水六分棗二枚薑一片同煎温服 交泰散治霍亂吐㵼 藿香葉 陳皮 肉豆蔲 生 半夏 製 青皮 酸木 𤓰 甘草 微炙各 半兩 石菖蒲 二 錢 右細剉毎服一錢薑三片紫蘇三葉水煎服暑月加 香薷 人參藿香散治小兒霍亂吐㵼不止身熱頭痛 方見本 門吐痢 類 治小兒霍亂吐㵼不止心神煩渴方 人參 去蘆 頭 陳橘皮 湯浸去白瓤 焙各半兩 麥門冬 去心 焙 訶藜 勒皮 微 煨 丁香 桂心 各一 分 右為散毎服一錢水一小盞煎至五分去滓不計時 量大小以意加减温服 立効方治小兒霍亂不止和胃氣定吐㵼 胡椒 七枚 拍碎 人參 去蘆 頭 生薑 各半 兩 陳橘皮 一分湯浸 去白穣焙 紅梗米 四十 九粒 棗 三 枚 右細剉和匀分作七服毎服水一小盞煎至五分去 滓不計時量大小以意加减温服 理中丸治小兒或大人冷熱不調霍亂吐痢宿食不消 人參 白术 甘草 炙 髙良薑 各六 分 乾薑 桂心 各六 分 右搗篩蜜丸如梧桐子大小兒以意加减大人三十 丸漸加至四十丸空服以飲服忌生冷油膩生葱海 藻菘萊桃李雀肉等物 人參散治小兒霍亂吐逆不止 方見本門 吐痢類 治小兒霍亂空吐不痢方 人參 六 分 生薑 四 分 厚朴 二分 炙 橘皮 一 分 兎骨 一兩 炙碎 右切以水一升二合煎取四合服即利下部又以杏 仁䀋少許皂角末少許麫和硬搜如棗核大以線褁 納之便通妳母忌熱麫大效 沉香飲治小兒吐哯霍亂睡驚 沉香 丁香 各一 分 㯽榔 甘草 炙各 半兩 肉豆蔲 一 兩 右為末毎服半錢或一錢用棗子半箇水五分盞煎 二分通口服 銀白散取積取蟲後生胃氣使不霍亂吐㵼脾胃虚弱 及治煩渴口乾泄㵼不利内亡津液發渴不止並宜 服之 人參 茯苓 甘草 炙 白扁豆 去 皮 白术 麥麩 炒 右各等分為末毎服一錢紫蘇湯調下一方有藿香 葉各加减四君子湯白湯調下或為㕮咀毎服三錢 水煎服之亦妙 人參散治霍亂候嘔逆不止心胃虚熱 人參 陳皮 桔梗 甘草 炙 白芷 二 錢 右為末毎服一錢水五分入淡竹葉煎二分入蘆荻 根煎亦得 治小兒霍亂吐痢不止方 人乳汁 二 合 生薑 汁粟 米許 籧篨 一小 把 龍骨 六 豆蔲 取仁 碎以 蕎麥大 二七枚 右以乳煎取一合着少許牛黄麝香兎毛灰等和為 三服如渴以糯米着蜜與食即瘥 人參白术湯治小兒霍亂吐痢 人參 六 分 白术 茯苓 各四 分 厚朴 甘草 炙各 三分 右切以水一升半煑取六合分温服立效嬰孺治期 嵗兒 丁香丸治小兒霍亂吐㵼心煩悶 丁香 地黄花 桑葉 硃砂 細研各 一分 甘草 半両 炙㣲 赤 剉 右為末朱砂令匀煉蜜和丸如黍米大每服二丸以 生薑温湯下三嵗以上以意加之 二薑湯清濁治霍亂吐利 髙良薑 川 薑 各一 両 丁香 人參 去蘆頭 各半両 甘草 炙一 分 右為細末毎服半錢米飲調下 建脾膏治一切霍亂吐利皆服之 丁香 藿香葉 人参 去蘆頭 各一両 沉香 木香 各半 両 右為末煉蜜丸雞頭大毎服一粒粟米飲化下 治霍亂吐㵼轉筋方 硫黄 熖硝 晉礬 滑石 細 研 白 各一 両 右以 和藥研匀滴水丸如梧子大毎服三四十丸 熟水下小兒别作一等丸量大小加减 大薑煎丸治小兒脾胃伏寒吐利不止霍亂煩悶身體 痛發熱嗜卧手足厥逆 乾薑 二 両 人参 白术 甘草 各一 両 黒附子 半 両 右為末煉蜜和丸如一両作八十丸白湯六盞分 化破再煎至四分連滓温服 順二散治伏熱中暑霍亂吐㵼煩悶躁渇小便赤澁 便血肚疼 木猪苓 去 皮 澤㵼 茯苓 白术 甘草 炙各 一兩 桂 一 両 半 乾葛 半両 炒 杏仁 一両去皮 尖䨇仁炒 右為末毎服半錢至一錢新汲井水調腑臟虚怯 水煎服 六和湯治中暑霍亂吐㵼煩渇 人參 縮砂仁 甘草 杏仁 去 皮 半夏 湯炮各 一両 扁 豆 薑 製 赤茯苓 去 皮 藿香 木𤓰 各二 両 香薷葉 厚 朴 薑製各 四兩 右剉薑棗煎温服一方為末每服二錢水一盞生薑 二片木𤓰一片煎温服不拘時 人參藿香散治小兒霍亂吐利身熱頭疼 藿香 半 両 人參 七錢 半 白术 甘草 厚朴 各半 両 葛根 二錢 半 右為末毎服二錢水半盞薑一片棗二枚煎三分服 縮脾飲 縮砂仁 三 両 草果仁 烏梅肉 白扁豆 薑製 炒 香薷 各一 両 甘草 炙五 分 乾葛 一 両 右剉薑水煎服 香豆散治霍亂煩渇 一名人参 豆蔲散 藿香葉 肉豆蔲 各一 両 白扁豆 人参 去蘆頭 各半両 甘 草 一分 炙 右為末毎服一錢水八分生薑二片煎四分温服 香参膏治霍亂吐㵼不住者 人參 一指 大剉 丁香 十四 粒 藿香 一 錢 糯米 七十粒同丁 香炒令黄 右為末用棗和丸毎服一指頭大温湯下 丁香散治霍亂吐不食 丁香 二十 箇 母丁香 一 箇 藿香 一 錢 半夏 五箇湯 炮七次 右為末以薑汁浸三宿焙乾為末毎服一字藿香湯 下 治小兒霍亂吐利 人参 一 両 厚朴 甘草 各半 両 白术 十八 銖 右㕮咀以水一升二合煑取半升六十日兒一合百日 兒三服期年二服間隔乳服之乳毋忌生冷油膩等 物一方加乾薑一分或生薑三分 治小兒霍亂方 人參 蘆籜 各半両 一用根 扁豆勝 二 両 倉米 一 撮 右㕮咀水二升煑取八合温服 菖蒲散治小兒霍亂吐㵼不止煩悶 菖蒲 肉豆蔲 去 殻 人参 去蘆 頭 白茯苓 各一 分 右為散不計時以温薑湯下半錢量大小加减 人參散治小兒霍亂吐㵼不定 人参 去蘆 頭 陳橘皮 湯浸去 白瓤焙 黄連 去 湏 厚朴 去粗皮薑 汁炙令香 熟 右各三分為散以陳粟米粥飲調下半錢三嵗以上 加服 香連散分清濁定霍亂吐利 木香 川黄連 去頭各 一両 人参 去蘆 頭 厚朴 去粗皮塗 薑汁炙令 香熟各 半両 右為末毎服一錢粟米飲下 快膈散定霍亂吐利服藥多吐即服此藥 甘草 半両 炙 髙良薑 㣲 炮 肉豆蔲 去 殻 丁香 各二 錢 右為末毎服半錢新冷水調下 桃仁膏治霍亂吐㵼 桃仁 杏仁 巴豆 各一 粒 朱砂 少 許 右同研飯為丸如米大毎服一丸以飲吞下 治霍亂吐瀉不止方 乾薑 炮 人參 白术 各四 錢 厚朴 二分薑 汁浸炙 右剉細分作四服毎服水二盞煎取六分以意加减 與服入甘草二分尤佳 青金丹治小兒霍亂吐逆及治大人虚實冷熱吐㵼并 諸般吐逆不定 一名隂 陽丸 水銀 一 錢 硫黄 二錢生者同水銀研令 水銀不見星只作黒色 右薑汁糊丸麻子大毎服二十丸淡薑湯下治吐水 調末服 治霍亂常用妙方 南没石子 肉豆蔲 訶子 右三味各磨水少許煎數沸一二服可止若加黄連 木香等分為末麫糊丸便是没石子丸亦治熱㵼久 痢 治霍亂吐㵼面色青四肢冷虚汗出方 香葇 一 分 生薑 棗大 碎 薄荷葉 半 分 右以水一小盞煎至五分去滓量兒大小加减温服 丁香散治霍亂吐㵼 丁香 一 錢 藿香 半 兩 枇杷葉 七片湯洗炮 去毛炙為末 右為細末毎服一字或半錢飯飲調下只兩服住 治小兒霍亂吐㵼方 草豆蔲 㯽榔 甘草 等 分 右為末薑煎一分空心服 木香散治霍亂吐㵼 木香 細 剉 人參 藿香 各等 分 右為末毎服一錢水五分煎至三分服 藿香散治小兒霍亂吐㵼 藿香 香薷 末各 一分 白茯苓 末二 錢 右研毎服半錢薑湯下如人行三五里進一服連進 三服 乳香丸治小兒霍亂吐㵼不定 乳香 硃砂 各一 錢研 半夏 半兩湯浸洗七 次薑汁炒黄 右為末麫糊丸如菉豆大毎服五丸米飲下日三張 氏家傳方同半夏却只用一兩名香砂丸 又方 丁香 末一 錢 消梨 一枚 絞汁 妳汁 一 合 右和匀少少與兒服之 又方 甘草 半兩炙 微赤剉 肉豆蔲 去 殻 乾薑 炮裂剉 各一分 右為散以冷水調下一字二嵗以上加服 龍骨散治小兒霍亂吐㵼不止 龍骨 末一 分 草豆蔲 末半 兩 爛籧篨 末半 分 右研匀以妳汁三合煎二合去滓别入麝香牛黄兎 毛灰各一字生薑汁少許調匀分為三服如人行五 里一服 治霍亂吐㵼并冷㵼欲死 肉豆蔲 去 殻 甘草 炙微 赤剉 藿香 各一 分 右為散毎服一錢水一小盞煎至五分去滓不計時 大小分减温服一方用粉草 香薷散治小兒霍亂吐瀉體熱煩躁昏冐多渴陰陽不 順清濁相干 厚朴 去皮 製 黄連 二味同薑汁 杵炒作紫色 香薷 各一 兩 右為末三嵗一錢水半盞酒少許煎三分去滓水中 頓冷服一方用白扁豆炒各等分 又方治小兒霍亂立驗 人參 一 兩 木𤓰 一 枚 倉米 一 撮 右㕮咀以水煮分服更量大小加减佳 温中丸治小兒胃寒泄㵼腹痛腸鳴吐酸水不思食霍 亂吐㵼 人參 切去 蘆頭 甘草 炮 白术 各一兩 為末 右薑汁麫糊丸菉豆大米飲下一二十丸無時 治小兒霍亂但痢不吐方 烏牛糞 半兩 燒灰 人參 三分去 蘆頭 生薑 半分 切 右用甜淡漿水一大盞煎至五分去滓不拘時量大 小加减温服如渴取曲蟮糞爛龍骨一兩漿水煎服 一作烏牛葹草用一團箷舒移切 治小兒霍亂方 生薑 四分 切 香薷 薄荷 各一 兩 右以水煎分温兒與妳母同服之甚良量兒大小分 减稍熱頻服 和中散治陰陽不調清濁相干霍亂吐痢壯熱煩渇胷 膈痞悶腹脹滿面色青白手足厥寒困頓多睡全不 思食 乾薑 厚朴 去皮 薑製 甘草 炙各 一兩 右為細末每服一大錢水八分盞生薑三片同煎至 三分去滓温服 丁香散治小兒霍亂不欲乳食 丁香 一 分 人參 半兩 去頭 右為散毎服水一盞煎五分去滓不拘量大小分减 温服一方以乳汁三合同煎 肉豆蔲散治小兒霍亂不止 肉豆蔲 一分 去殻 藿香 半 兩 右為散毎服一錢以水一小盞煎至五分去滓不拘 時量大小分减服 治小兒霍亂方 扁豆莖 一升先炙 令黄切細 人參 三兩 切 右以水三大升半取汁煮粟米少許為粥與乳母服 衣褁乳勿令露之每欲乳兒先捻去少許然後乳兒 常服大住 石黄散治霍亂吐㵼不止 方見本門 吐痢類 治伏暑霍亂吐㵼 胡椒 半 兩 豆粉 一 兩 右為末煎燈心木𤓰湯調下 又方治小兒霍亂吐痢 一名霜 葉散 乾桑葉 藿香 各半 兩 右為末不拘時以粥飲調下半錢量大小加减 又方 桂心 甘草 等 分 右粗末水煎入法醋少許服 治小兒惡氣霍亂方 用梳笓垢水和飲之 治小兒乳霍乳方 取厠屋户簾燒灰研飲服一錢 又方 用訶梨勒一枚先煎沸湯研一半許與兒服立住如 未止再服 治百日以來及蓐内兒霍亂方 以人乳半合及生薑汁少許和煎服入口定 治小兒熱霍亂諸藥不瘥者 用蘆葉二大兩或蘆根糯米三大合水三升先煮葉 入米煮取一升入蜜少許和服瘥不止即取桑葉二 升生薑半兩切以水二升煮取一升入一匙白米為 飲服 牛泄方治小兒霍亂腹脹不得痢 取牛泄絞汁百日兒一合二百日一合半三嵗二合 服 治小兒霍亂吐乳不止 以人參煎湯服瘥 又方 取薄荷葉未乾者研汁量多少捻鼻合口開灌之 治霍亂 用陳大蓼濃煎湯洗足止并服濃汁一二合自愈 蒔蘿丸治小兒氣脹霍亂嘔逆腹冷食不下及脇痛 以蒔蘿為末糊丸如菉豆大三嵗三十丸青皮湯下 治小兒霍亂 以尿滓乳上服之 又方 以牛涎灌口中一合瘥 治小兒吐痢霍亂 用寡婦薦取二七莖煮飲之 又方 用芹葉細切煮熟汁任性飲多少止 又方 用桑蟲一枚炙焦黄細研以妳汁調灌之 又方 用 螉窠微火炙為末以乳汁調一字服之 備用方治小兒霍亂吐痢 用生蒜研塗心下及兩足心効 八白飲治小兒脾虚胃弱膈有風痰水榖入口悉皆 嘔 體羸氣乏飲食不下霍亂吐痢神情恍惚心胸 脹滿中腕不和 沉香 藿香葉 人參 草果 半夏麯 白川 薑 炮 白芍藥 白㯽榔 白豆蔲 白茯苓 白 术 白扁豆 炮 白芷 各等 分 右為末㵼後復吐或吐後復㵼每服一錢水一小盞 生薑二片棗半箇煎三五沸通口不拘時服 五苓散治霍亂吐㵼燥渴飲水小便不利 澤㵼 二兩 半剉 木猪苓 去皮剉 一兩半 官桂 去皮 一兩 白茯苓 剉一 兩半 白术 剉一 兩半 右為細末每服一錢温湯調下渴躁新水調服以意 加减不以時服 丁香散治霍亂 丁香 藿香 各一 兩 人參 半 兩 右為細末毎服一錢以水半盞煎五沸更入妳汁少 許去滓稍熱細呷頻服量兒大小加减 乾霍亂 附論 夫乾霍亂者由脾胃氣實陰陽氣内積外傷邪熱之 氣摶於脾胃稽留散傷動陽經遂致精神昏亂則血脉 不榮易受風冷卒被所感便即心痛煩滿氣粗腹大如 皷涎壅咽乾因其氣虚而邪氣勝邪氣既勝則與衛氣 並行其所以不吐痢也葢脾胃充實難於吐痢其證心 神煩亂恍惚多驚故曰乾霍亂也又云忽然心腹脹滿 絞痛欲吐不吐欲痢不痢痰壅腹脹頃刻之間便致 悶絶此乃所傷之物因吐痢盡則生若上不得吐下不 得痢所傷之物壅閉正氣闗隔陰陽操擾喘脹霍亂氣 息少者危法宜蘇感丸踈利之 方 治小兒霍亂不吐痢肚脹奶滿上下不通 甘草 四分 炙 當歸 三 分 石䀋 三 分 右以水漿一升半煎至六合去滓入牛黄麝香各半 錢研蜜半匙相和以下灌之即通奶母與漿水粥飲 勿喫麫肉等 立應散治小兒乾霍亂不吐不㵼腹脹如鼓心胸痰壅 䀋 二 兩 生薑 一 兩 右同炒令轉色三嵗半錢童子小便半盞煎三分去 滓温服 保安丸治小兒乾霍亂不吐不痢煩悶不知所為 以巴豆一枚去皮心分作十小丸每服一丸水研服 當快利三五行即以漿水補之 治乾霍亂 以蘇合香丸加枳殻一分木𤓰半分煎湯調下 又方 以炒䀋二椀紙裹綃䕶頓胸前并腹上截以熨斗火 熨令熱氣透即蘇又炒䀋依法熨背則全愈一方用 䀋一大盞極醎熱飲以手剜喉令吐三飲三剜三吐 即止 治小兒乾霍亂渴熱及壯熱眼色慢四大困悶 以烏豆二升净洗乾擇生薑一兩切水三升煎豆皮 欲爛即濾取汁二合和少許蜜喫即便吐如人行五 七里又與喫無問大小兒並令服之效 霍亂心腹痛 附論 夫小兒冷熱不調乳哺不節使陰陽二氣相干而變亂 於腸胃則成霍亂也心腹痛者是冷氣與真氣相擊或 上攻心或下攻腹故成痛也 方 人參散治小兒霍亂心腹痛不欲飲食 人參 去蘆 頭 白术 芎藭 草豆蔲 去 皮 厚朴 去粗皮 塗薑汁 炙令 香熟 當歸 剉微 炒 陳橘皮 浸去白 瓤焙 丁香 桂心 各一 分 右為細散不拘時煮薑棗米飲調下半錢量大小加 减 治小兒霍亂心腹刺痛吐利方 茯苓 桔梗 人參 各六 分 白术 五 分 甘草 炙四 分 厚朴 炙四 分 右為散每服一錢水一小盞煎至五分去滓不計時 量大小加减温服 人參散治小兒霍亂心腹痛不欲飲食 人參 一分去 蘆頭 丁香 一 分 桂心 一 分 白术 三 分 芎藭 三 分 右為散不拘時煮薑棗米飲下半錢量大小加减服 肉豆蔲散治小兒霍亂吐㵼不止腹痛 肉豆蔲 去 殻 桂心 各一 分 人參 去蘆 頭 甘草 炙微赤剉 各半兩 右為散每服一錢水一小盞生薑少許煎至五分去 滓不計時量大小加减温服 烏藥散治小兒乳食冷熱不和及心腹痛或水㵼乳汁 不好 香附子 用白 者 髙良薑 赤芍藥 天台烏藥 等 分 右為末每服水一盞煎六分温服如心腹痛入酒煎 米飲下不計時 調中丸 甘草 半兩 炒 白术 半 兩 人參 切去鬚 半兩 乾薑 四錢 炮 右為細末蜜丸如菉豆大每服半丸至三二十丸食 前温水送下 治轉筋入腹欲死 用生薑一兩槌碎酒五盞煮服 又方 令病人仰睡熱土頓臍上令人尿之 針頭丸治小兒霍亂吐痢腹中疼痛 巴豆肉 二箇水半 盞煮乾 阿魏 雞頭大 一塊 舶上硫黄 如魏 大 右研匀以薄糊搜作餅子如錢眼大毎服一餅子針 頭穿定燈上焼留三分性淡薑湯化開服 治霍亂吐痢腹痛 用髙良薑水煎加粳米如粥食之 普濟方卷三百九十五
欽定四庫全書 普濟方卷三百九十六 明 周王朱橚 撰 嬰兒下痢門 一切痢 總論 夫小兒八痢曰冷曰熱曰疳曰驚曰冷熱不調曰休息 曰滚痢曰蠱毒諸痢無積不能成冷痢白積熱痢赤積 冷熱不調積下赤白疳痢黄白積下無度驚痢青積休 息痢糞黒如魚腸愈而復作滚痢停積不下肚大飲食不 為肌膚氣息大便秘澁疼痛啼呌蠱毒痢下紫黒不可 不詳察略具數方量大小以大方藥斟酌用之 痢與 瀉名雖不同感受之源一也胃為水榖之海其精英則 流布以飬五臟其糟粕則傳送以歸大腸菖氏曰内由 腸胃虚冷乳食積滯外因感冐寒熱所傷遂成瀉痢楊 氏曰傷風者自汗惡風痛引腰脊鼻塞項強夾寒者筋 節拘急靣慘惡寒傷暑者面垢煩躁渇飲水漿背寒自 汗傷濕者肌肉虚浮身痛重着冷則腸鳴肚冷而手足 清冷熱則煩躁身熱而手足温熱不調者乍熱乍冷熱 積於内者不能去其積徒以冷藥觧之熱氣無所發泄 故冷熱相摶而下注或冷積於中不能去其滯徒以熱 藥壓之冷積不能宣通故冷熱相干而或泄外則傷食 一證食飢傷飽胃不能消心腹膨脹所下酸臭夜熱晝 凉泄者若脾胃合氣以消水穀水穀既分安有所謂脾 積而泄也痢之赤白其赤者熱乗於血血渗大腸則赤 也若風邪夾熱則所下黄而赤焉白者冷摶腸間精凝 滯則白也若寒邪併之則所下白而黒焉冷熱相交故 赤白相半重者狀若濃涕而雜之輕者白涕中間㣲有 黒縷内挾風邪故清血注毒如腸胃之間則下如豆汁 或有瘀血也 痢頻不食腹脹喘粗下糞如黒澤身熱 渇脉大者皆不可治也 楊氏曰究以受病之源决以 對病之藥大要散風邪行滯氣消積滯開胃脘為先不 可便用肉豆䓻訶子白术軰補住寒邪不可悞投罌粟 殻龍骨榴皮等閉澁腸胃邪氣得補而愈勝腸胃澁滯 則腫脹日久淹延而未愈也至若泄瀉之後腹滿身疼 厥逆是為表裏俱病急與理中湯温裏仍以桂皮湯觧 表活人書已言之泄瀉而面色青慘者肝經受寒寒肝 之賊木能勝土古人慮之特設當歸厚朴湯以活之𤣥 機論曰大便黑者難瘥 痢出於積滯積物積也滯氣 滯也物積欲出而氣滯之不與出是以下墜裏急乍起 乍止日夜頻併多因傷暑伏熱食啖熱毒之物而得物 積用巴豆大黄軰氣滯用枳殻桔梗青皮蓬术等以黄 連丸佐之阿膠丸乃大腸虚滑有熱毒留滯則能疎導 無熱毒則能安愈無阿膠丸即以當歸青皮赤茯苓黄 連阿膠炒作劑入烏梅濃蜜同煎甚能蕩滌惡穢積滯 既去痢數漸疎調以木香茯苓縮砂白豆䓻陳皮甘草 和胃食後以真人養臟湯易簡㫁下湯可止則止 下 痢雖曰有積有暑如用藥不效即是腸胃有風邪冷熱 如熱者赤者宜敗毒散冷者白者宜不換金正氣散加 木香 下痢壯熱須用敗毒散如陳米飲調五苓散佐 之或下阿膠丸 凡卒暴注下皆因乳食不節脾胃傷冐 濕熱水穀不分洞泄不止夏熱飲水食冷之由多有之 不可便服止瀉及温煖之劑必成裏急後重成痢積也 凡痢疾不進乳食此乃邪氣疫毒傳入臟腑必成噤口 痢九死一生先當用敗毒散加陳糯米一百二十粒服 經效 傷食痢乃乳哺太飽損傷脾胃不能消化遂成 積痢其證夜熱晝冷氣急發渇目胞腫肚腹硬下痢酸 臭湯氏曰此瀉難止亦不宜補當應紫霜丸或五積丸 白湯下取其積虚者調消積飲吞下補脾止痢消積飲 同益黄散煎縮砂湯調服 熱血痢裏急而痛已疎通 而下吐乃榮血虧少當於藥中以川芎為佐以調榮血 凡小兒患痢之時未熱久積氣虚其臟腑虚急作熱 此屬惡候終見痢後作熱此兒臟腑虚弱同於虚熱主 治其或三焦熱引飲不歇四肢浮腫者理宜温補臟腑 散除濕氣喘則難治凡痢熱疳熱吐瀉熱不可發散退 熱不佐寒凉藥但理其病源調其臟腑和其榮衛生其 胃氣令進飲食加與痢藥服之參酌赤白多少膿血相 雜裏急後重用行血後腸胃和中脘温臟腑其熱自然 退愈凡小兒患痢不問輕重忌葷腥冷熱炙 醃醎應 毒之物若恣口腹愈而復作若要永安須用戒絶之矣 赤痢當用黄連地榆罌粟殻阿膠等藥白痢當用乾 薑訶子龍骨人參豆䓻等藥赤白痢當用沒石子黄連 豆䓻噤口痢治當用先助胃壯脾漸能入食始用木香 橘皮等藥若更虚弱加以附子依此調理數日飲食頗 進漸有黄糞夾雜脾胃漸能充化當以去積藥下之若 據幼幼新書皆用褊銀丸今之小兒非上古禀受之比 久痢腸胃已薄豈宜用膩粉等藥以取之若執方反成 大害余治痢之法若欲取積只用官局進食丸甚穏雖 取積而又能治痢萬無一失積已下而急以四君子湯 加豆䓻訶子補之常服厚腸香丸此得效之法然當斟 酌恐孩兒有虚實又當隨機變化虚極者加以附子之 屬 凡痢久則冷腫滿下焦偏令上焦熱結熏蒸於肝 則眼昏生翳古今八痢者因觸八邪所得故名八痢八 邪者飢飽勞疫風驚暑濕八般痢者強而為名其實皆 冷熱所作也下痢舌黄燥不渇胷中實熱腹滿身熱讝 語者復有燥糞大柴胡湯下之後與澁腸痢藥如覺有 食積或久痢不退先補脾次與妙靈丸下之後再補脾 胃若下痢者舌白而渇小柴胡加罌粟無如此妙也大 柴胡湯亦宜加之虚腫者女麵散痢後成疳眼生翳者 六甲丸并温平疳藥治之 楊達柙綱子五歳七月中患 痢自與治不退召愚視之見 兒攢眉乃痢之後作煩主人問兒欲思酒可與否遂問 兒平日曽飲酒曰不曽飲痢忽思酒時欲飲之荅曰此 病不治素問云病不治者治之無功盖痢欲思酒者是 大腸已虚津液已枯榮衛不能相滋是猶日薄西山無 住之况主人怒曰兒痢方十餘日久又能食而不熱證 候平稳何相駭也若果不能治㡬日當絶荅曰今未絶 直候兒兼藥食喉中鳴响三日内涎潮肺絶當卒有氣 急者五日不退再七日而死矣肺與大腸為表裏表裏 俱絶即死正如齊侯抱將死之疾怒扁鵲之先見也乃 長揖而退楊别易數醫旬日病雖不退皆言不妨忽一 日咽湯飲喉中鳴响再告召愚楊慚對曰果如君言能 救之否答曰不可果三日内涎潮而卒後楊請問此二 証出何書而説死答曰諸書皆不載厯試三十年累見 斯証試之多驗故敢言不治也 知縣冷世修子三歳 八月中患膿血痢累醫作食痢或作暑痢或作疳痢或餘 用感應丸或用胃風湯紫丸子下之并雜藥共治五十 日皆無應效召愚視之其証面黄憔悴多睡露睛温熱 温疼大便黯血或如豆汁雜色腥臭愚曰病久可危可 喜者面白而不昏是形氣相得色黄而滋潤是色澤以 浮脉沉而有力是脉從四時素問曰形氣相得謂之可 治也澤以浮謂之易兼脉從四時又手足不冷雖危可 治盖此病脾胃有風虚中有積前後醫者雖以胃風湯 主風下氣紫丸子下積滯猶在所以進退日久也問曰 何知有風積錢氏曰多睡露睛身温風在脾胃故大便 不聚孫氏曰大便雜色米穀不化腥臭肥膩虚中有積 或腸中沉冷今用四君子湯胃風湯四物湯此三藥助 氣和胃調脾活血共治五日日各二服次與宣風散連 進二服令㣲利去脾間風再進前藥二日空心與妙靈 丸一服去沉積㵼数行再四君子湯加訶 子末一日六服後用訶子膏駐車治愈 方 大效至聖千金飲子 活幼 口議 治小兒脾積虚痢下五色先 由嘔吐復作泄瀉臍腹㽲痛脇肋脹滿受濕虚鳴膿 血相雜下如豆汁亦如瘀血日夜無度食少羸瘦宜 服 綿黄耆 蜜 炙 甘草 陳皮 罌粟 炙 木香 白芍 地榆 川當歸 枳殻 麩 炒 黑豆 炒 烏梅 淮棗 白术 訶子 炮去 核 黄連 右等分㕮咀毎服一錢水一小盞煎半盞去滓通口 與服 議曰臟腑虚中加燥故患熱痢或爾虚寒或患冷痢 或有暑氣冐之水穀不分或受濕氣臨之腸胃有作 因食毒傷觸脾肺或因宿冷停積臟腑或因表裏不 解因冷熱相承或因飲過多或因飲饌不及多飡醃 醎常噉魚腥或是母懐胞胎恣其口腹積之日久氣 不宣通遂令患疾有加發作無度畢竟腸胃虚損日 夜呷冷痢下頻併宜服此方效驗 生熟飲子 活幼 口議 治嬰孩小兒虚積痢腹肚痛疼裏急後 重日夜無度 罌粟殻 大者四箇一半炙此一味 去盡内瓣及筋蔓者佳 陳皮 二片 半炙 甘草 二寸 半炙 烏梅 兩箇 半煨 淮棗 二箇 半煨 生薑 二塊指 大半煨 木香 一兩 作兩 片半 煨 訶子 大者二箇 一半煨 黒豆 六十粒 半炒 黄耆 二寸 半炙 白术 二塊大 半煨 當歸 二寸 半煨 右件各半生熟㕮咀和勻毎服三錢水一盞入磁瓶 内煮濾去滓任意與服至多勿慮所有生黒豆不要 破只完全同煎效 議曰病有冷熱藥有生熟病有陰陽藥有造化病有 虚實藥有君臣按君臣以理虚實分生熱而均冷熱 治療主本之法也平和腸胃之方也順益三焦之功 也安調五臟之至也陰陽既分冷熱既散腸既厚三 焦既益五臟既順良由藥有造化且水穀自分榮衛 自正糟粕自去治其瀉與痢何患不愈生熟飲子之 功乃盡天下之妙不可忽 澤漆茱萸湯 治小兒夏月暴寒寒入胃則暴下如水 四肢被寒所折則壯熱不除經月許日變通身虚滿 腹痛其脉㣲細服此方一劑漸漸安神 澤漆 青木香 海藻 各二 分 吳茱萸 茯苓 白 术 桔梗 芍藥 當歸 各三 分 大黄 一 分 右㕮咀以水四升煮取一升半一百日至一歳兒一 服二合半一歳已上至二歳一服四合 飬臟湯 治冷熱不調泄瀉裏急後重 木香 白芍藥 各八 分 訶子肉 三 錢 人參 白术 當 歸 各三 錢 甘草 炙 肉桂 各 錢 罌粟殻 去筋蔓蜜 炙一兩 右剉薑棗煎服 生金牛黄湯 治小兒積下不止因發癎 生金 三銖一方用六銖無生金用熟 亦得法用作屑今方盡成噐者 牛黄 三 銖 麻黄 二 分 黄連 乾薑 人參 甘草 各一 分 細辛 半 分 右㕮咀以水一升六合煮取八合去滓臨卧服研牛 黄以煮湯中如兒熱者用生薑代乾薑今世之生金 但用成噐金亦善二三兩皆得用也 胃風湯 全嬰 方 治小兒風冷乗虚客入腸胃水穀不化洩 瀉注下胸脇虚滿腹鳴肚疼及腸胃温毒下如豆汁 或下瘀血日夜無度身熱不食 人參 白茯苓 去黑 皮 白术 白芍藥 當歸 焙 川 芎 官桂 去粗 皮 粟米 少 許 右等分為末三錢水半盞煎三分空心日二服量大 小加減 訶子湯 醫方 大成 治冷熱不調泄瀉裏急後重 訶子肉 炮 人參 去 蘆 白茯苓 去 皮 白术 各一 兩 木香 炮 陳 皮 去 白 甘草 炙 肉豆䓻 各等 分 右為末薑棗煎服手足厥冷加附子 梅肉散 醫方 妙選 治渇痢不止眼生翳障身體浮腫 烏梅肉 炒 綿黄耆 乾葛 各一 兩 川黄連 𤓰蔞根 乾薑 甘草 各半 兩 右為細末毎服一錢水一盞煎至六分去滓随時服 厚朴丸 治小兒臟腑怯弱風冷邪氣客之令兒腹脹 氣不宣通甚者變為下痢 厚朴 薑汁 炙 丁香 木香 白术 各一 兩 青皮 去白 半兩 牽 牛子 一分 炒 右為細末煉蜜搗成膏如黍米大毎服十粒煎陳米 湯下 木沉散 醫方 妙選 治証同前 木香 沉香 益智 各一兩 去皮 草豆䓻 麫裹 煨 蓬术 白豆䓻 各半 兩 右為細末毎服一錢水八分生薑三片煎至五分去 滓温服 丹砂丸 聖濟 總録 治小兒一切痢疾 丹砂 研半 錢 砒霜 研半 錢 巴豆霜 研 硫黄 研 麝香 研 菉 豆粉 研各 一分 右細研令匀燒飯為丸如豆大毎服二丸血痢煎黄 芩湯下白痢煎附子湯下疳痢蛤粉湯下 龍骨丸 一名香連 丸和劑方 治小兒冷熱不調泄瀉煩渇米穀不 化腹痛腸鳴或下膿血裏急後重夜起頻併不思乳 食肌肉消瘦漸變成疳 龍骨 白石脂 乾薑 炮 黄連 去鬚 㣲炒 白礬 煆各 半兩 右為末醋煮麫糊和丸如麻子大毎一歳兒服十丸 米飲下乳食前服如煩渇煎人參湯下更量大小加 減日三四服 益黄散 儒門 事親 治小兒一切痢冷熱不調泄瀉裏急後重 脾胃虚弱腹痛泄利不思乳食嘔吐不止困乏神懶 心脇膨脹顔色青黄懨懨不醒 陳皮 去 白 訶子肉 丁香 甘草 炙 青皮 去穰各 等分 右為末米湯調服 楊氏曰本用青皮陳皮太疎利 宜加肉豆䓻去青皮久痢由腸胃虚冷滑泄下痢罌 粟訶子龍骨等皆澁腸止痢之藥必先以縮砂湯下 感應丸去積等劑候其積消方可服此粟殻本用治 嗽今用治痢功能澁氣令人滿悶不食能消息去之 尤為妙也一方水煎服 梅煎散 治小兒暑毒下痢煩渇肚疼發熱 赤芍藥 黄連 甘草 各一 兩 罌粟殻 三 兩 右為末三歳一錢水半盞烏梅一箇煎三分去滓食 前服 訶子膏 全嬰 方 治小兒新久痢煩渇不食 訶子 炮 赤石脂 甘草 罌粟殻 炒等 分 右為末煉蜜丸鷄頭大毎服一丸米湯化下 豆䓻散 活幼 口議 治嬰孩小兒膓胃虚弱糟粕不聚泄瀉不 止或赤或白冷熱不調日夜頻併愈而又發宜服殢 腸豆䓻散良方 肉豆䓻 火煨 一箇 胡粉 炒二 錢 龍骨 生一 錢 白礬 枯一 錢 右為末毎服一錢温飯飲調服不拘時薄糊丸如麻 子大五十丸 議曰胡粉即真鉛粉也以鉛法造出韶州名韶粉定 州名定粉總名光粉其性殢故用之以滯其腸令不 虚滑豆䓻温臟之藥安和腸胃龍骨白礬澁腸止痢 所患大腸虚滑下痢日夜無度者隨時痊瘥一應葷 腥之物醃醎之屬悉與禁止亦治秋間白痢至效 白餅子 活幼 口議 治小兒秋痢號曰毒痢純下白膿肚痛 白礬 枯白 净 膩粉 一錢 重 白麫 半 兩 胡粉 炒一 分 右件和勻水搜作餅如錢大毎服半餅大者一餅飯 飲磨化 議曰秋氣金旺則母虚矣夏月火燥則子虚矣夫人 五臟六腑乃循四時而行故曰秋温脾胃若胃口有 毒禁閉不食輕粉却毒次用豆䓻麫喫兼雞清生熟 飲子間服開胃醒脾乃愈 等住丸 出危 氏方 治溏瀉并一切瀉痢立效 當歸 硫黄 牡蠣 煆 木香 各一 分 右為末麫糊丸粟米大毎服二十丸糯米飲入薑汁 三滴送下 小駐車丸 出危 氏方 治小兒冷熱不調或乳食失節泄瀉不 止或下痢鮮血或赤多白少腹痛裏急後重腸胃虚 滑便數頻併減食困倦一切泄痢並宜服之 當歸 二 兩 訶子 炮去核 一兩 乾薑 炮 黄連 去鬚各 三分 右為末用阿膠一兩三分煎成汁搜和為丸如粟米 大毎一歳兒服十粒至二十三十粒温米飲下隨乳 亦得更量歳數加減與服一方無訶子醋糊丸 草罌飲 出仁 存方 治小兒新久痢疾不食身熱 木𤓰草 一兩一方 作馬齒莧 罌粟殻 甘草 各半 兩 右㕮咀三歳一錢水半盞煎三分去滓食前服 神效雞清丸 醫方 大成 治嬰孩小兒一切痢疾久瀉無時度冷 瀉白痢 木香 二 錢 土黄連 一分 去鬚 肉豆䓻 一箇大 者生用 右三味先碾為麄末取雞子清搜藥作餅於慢火上 炙過令黄色變紅者稍乾擘破碾羅為末白麫糊丸 麻子大毎服三五十丸温米飲下一方以黄連半兩 用茱萸一分同炒令紫色去茱萸不用肉豆䓻半兩 煨木香一分用雞子清糊丸如麻子大毎服五丸飯 飲下赤痢粟米湯下白痢厚朴湯下名木香丸一方 粟米飯為丸如米粒大米飲下治泄瀉隂陽不調腹 痛腸鳴豆䓻木香丸治泄瀉痢赤白 議曰木香黄連一隂一陽藥木香善導水利氣脉黄 連厚腸胃二味君臣相佐陰陽相順加之豆䓻温和 臟腑止瀉痢功效彌良凡兒患瀉與痢不問證輕重 並宜首先與服不問臟腑冷熱愈多愈效然雞子清 為物有毒是以毒氣引藥致效若去此一味其功不 作矣 治惡痢家傳方 湯氏 方 南沒石子 豆䓻 各等 分 右於砂器上磨水煎數沸服之肚疼加木香血多加 臘茶此乃備急妙方 香連丸 湯氏 方 厚腸胃除餘積 黄連 一兩一半生一 半熟茱茰炒 木香 半兩 炮 右為末化蒸餅丸如黍米大湯下一歳十丸大小以 意加減一方煉蜜丸治冷熱痢 橘薑湯 治小兒痢後虚手足心熱痢縱未㫁亦可服 之 橘皮 生薑 各三 分 右切以水一升煎取六合分服雜痢此方並治之 烏賊骨散 全嬰 方 治小兒痢肚疼後重 用烏賊骨為末三歳半錢米湯調下一名海螵蛸 炒雞子方 危氏 方 治休息痢疳瀉日久不能安者兼小兒 痢日夜數十行者遷延日月百藥俱試飲食不方便 下痢不止百用百中無不獲安神效 昔項文學從龍 在臨安見鄉人 潘省幹之子方三 歳有此證服之效 用雞子一枚打破用黄蠟一塊如指大銚内以雞子 拌和炒熟空心食之一方雞子白和釀醋攪如白酒 煎如餳灌之勿令吐一方用黄脚雞子和蠟作煎餅 與兒食之止痢 治小兒水痢形羸不勝大湯藥 用白石脂半兩研如粉和白粥空腹食之 治小兒痢 用林擒構子杵取汁服以意多與服之瘥 乳母方 肘後 方 用稨豆莖一升炙令為炭切之人參三兩以水三升 煎取一大升去滓取汁煮粟粥與乳母食良常食仍 復乳勿令住又法乳母常食粥仍欲乳母先捻去少 許即當住 療小兒三歳即患痢初患膿少血多四日後膿多血少 日夜四十餘行 肘後 方 用生地黄汁五小合入羊腎脂令煖分三四服立效 預知丸 傅氏活 嬰方 治一切痢疾 預知子 一錢去 殻别研 訶子 二錢煨 去核 木香 半 錢 白附子 半 錢 海 金沙 半錢 炒 石决明 二錢 煆研 肉豆䓻 一 錢 右為末冷水滴丸如菉豆大毎服二十丸藿香湯下 調中散 傅氏活 嬰方 治下痢純白 人參 一 錢 白茯苓 一 錢 白术 煨 木香 御米 稨豆 藿香 各一 錢 訶子 二箇 煨 甘草 石蓮肉 各一 錢 右為末毎服一錢陳米飲下或甘草湯下如和氣紫 蘇木𤓰湯下吐瀉氣虚不食頭汗不止鹽湯下胃氣 虚弱嘔吐腹脹陳皮湯下盤腸氣痛木𤓰鹽湯下一 方加丁香枳殻蓽澄茄肉豆䓻四味尤佳 治小兒肝受疳氣相刑於脾所下之痢多是鮮血忽是 膿血忽赤白相雜宜喫此方 楊子建萬 全䕶命方 防風 地榆 白蒺藜 去 刺 川芎 各一 錢 史君子 半兩 蒸四 五回 焙乾 木香 甘草 各三 銖 黄連 四 銖 右為末毎服一錢半無時食後任意煎冷服 香連丸 儒門 事親 木香 訶子肉 麫 炒 黄連 炒已上 各半兩 龍骨 二 錢 右為細末飯丸如黍米大毎服二十丸米飲湯下 硃砂丸 楊氏家 藏方 治小兒一切泄㵼痢疾 硃砂 半 錢 人言 半 錢 黄丹 三 錢 右為細末水丸粟米大毎服五七丸乾薑甘草湯下 雞子湯 肘後 方 小兒病食不消腹滿下痢 用亂髮如雞子一枚去垢㕮咀之雞子七枚去白以 黄并髮煮雞子汁熟數按之令汁出取服 治小兒下痢腹大且堅方 千金 方 用故衣帶多垢者切一升水三升煮取一升分三服 又方 以腹上磨垢衣中白魚服之亦治隂腫 胡粉散 治小兒下痢日夜頻併 龍骨 胡粉 炒焦 研 白礬 枯飛 過 黄連 去鬚四味 各等分 右件為細末毎服半錢温米飲調下乳食後空心服 烏頭丸 鮑氏 方 川烏 一箇分三片一生 一炮一燒灰存性 右為末蜜丸菉豆大一日服一粒二日服二粒三日 三粒 正氣調胃散 活幼 口議 治嬰孩小兒八種虚痢作熱或吐或 瀉發熱霍亂上下氣不復常心虚煩悶等作熱並不 可加用寒凉之藥宜與服此方正氣調胃散兼生熟 飲子如不納食宜服分氣紫蘇飲子 半夏 一兩洗去 滑七次 白稨豆 炒 藿香葉 陳皮 各一 分 薏 苡仁 炒半 兩 甘草 炙半 兩 白茯苓 白术 各半 兩 厚朴 一 兩 生薑和皮二兩搗壓在鉢中二三 宿常畨轉取土日曝乾火炒焦 右為末毎服一錢水一小盞生薑二片棗二枚煎如 氣未復不納食分氣紫蘇飲四君湯打合服 議曰吐瀉作熱皆由隂陽不順邪正相干臟腑不和 上吐下瀉又有只吐不瀉者又有只瀉而熱者皆是 運動真氣上下不升降又吐瀉俱作曰霍亂其兒隂 陽二氣不正臟腑愈虚且瀉加之盛也不爾風生作 疾候變即慢脾風病家不知其理醫工當究其詳古 人不述其㣲致後學必招利害今之吐瀉痢疳熱自 裏虚發作豈可觧利其表若要攻裏由虚生熱循此調 理可得其宜大小一同輕重盡善至理之言明智可 鑒 止小兒下痢 本 草 用紅蜀葵葉炙煮食 治小兒熱毒下痢 以黄柿和米粉作糗蒸與小兒食之良 治小兒患秋痢與蟲 本 草 以棗食之良 療小兒秋痢 本 草 以柿研先煮粥熟即下柿更三兩沸與小兒飽食并 乳母喫亦良 一切痢久不瘥 附論 夫小兒一切痢者痢色無定或水穀或膿血或青黄或 赤白變雜無常相兼而下也此皆乳母哺食不調冷熱 交争經久則脾胃虚弱連滯不瘥令肌體羸瘦也 方 人參散 聖恵 方 治小兒痢久不瘥腹痛多渇 人參 半兩去 蘆頭 桔梗 三 分 當歸 三分 㣲炒 烏梅肉 一分 㣲炒 地榆 三分 㣲炙 艾葉 半兩 㣲炒 黄耆 半 兩 龍骨 一 兩 右為麄散每服一錢水一小盞煎至五分去滓不計 時候量兒大小分減温服 神效散 楊氏 方 治久痢并血痢不瘥 赤石脂 一兩 煅 白龍骨 一 兩 阿膠 二 兩 訶子肉 半兩 炮 木香 半兩 煨 黄連 半 兩 乾薑 半 兩 甘草 半兩 炙 右為細末煎粟米飲調下大小以意加減一方有縮 砂仁一兩 當歸散 聖恵 方 治小兒一切痢久不瘥腹痛羸瘦不欲飲 食 當歸 三分 㣲炒 阿膠 三分搗 炒黄燥 人參 半兩 去蘆 黄芩 三 分 甘草 一 分 炙㣲 赤 龍骨 三 分 右為細散毎服一錢粥飲調下或半錢日三四服量 兒大小加減 木香散 聖恵 方 治小兒一切痢久不瘥脾胃氣虚飲食全 少腹脹無力 木香 半 兩 白礬 二兩燒 令汁盡 黄連 半兩去 鬚㣲炒 龍骨 三 分 桃白皮 半兩 㣲炙 麝香 一錢 細研 右為細散不計時候粥飲調下半錢量兒大小加減 青金散 聖恵 方 治小兒一切痢久不瘥 定粉 二 兩 黄丹 半 兩 白术 一 分 白礬灰 半 分 白龍骨 半 兩 訶梨 勒 一 分 右為末用棗一升去核共藥都搜作團入甆罐内盛 燒令通赤取出細研為散毎服以粥飲調下半錢日 三四服量大小加減 定痢丹 醫方 妙選 治下痢久不瘥 蜜陀僧 白礬 定粉 黄丹 已上四味各一兩 以新瓦器盛紙筋 和泥固濟文武火燒 令赤候冷取出次用 龍骨 黄連 各一兩 為細末 右研匀粟米飯搗成膏如黍米大毎服五粒至七粒 血痢黄連湯下白痢阿膠湯下相雜米飲下大小加 減 鹿角散 聖恵 方 治小兒一切痢久不瘥 鹿角 一 兩 定粉 兩 半 蜜陀僧 黄丹 白礬 各半 兩 右入瓶内燒令通赤放冷取出細研為散毎服以粥 飲調下半錢日三四服量大小加減 黄丹散 聖恵 方 治小兒一切痢久不瘥 黄丹 莨菪子 黄明膠 各半 兩 青州棗 三十枚 去核 右搗為團燒令通赤放冷搗羅為散毎服米飲調下 半錢日三四服量大小加減 蜜陀僧散 聖恵 方 治小兒一切痢久不瘥日夜度數無恒 蜜陀僧 一分 細研 定粉 一分 細炒 黄丹 㣲 炒 龍骨 各一 分 右為細散毎服以粥飲調下半錢日三四服量兒大 小加減 妙靈丸 全嬰 方 治小兒久患惡痢裏急後重并滑腸洩瀉 虚中有積 硇砂 一 錢 辰砂 一 錢 右研細以黄蠟半兩先於盞内鎔成汁入去皮巴豆 三七粒煎巴豆紫色取巴豆入前二味再研和於蠟 内三分中取一分冉成汁傾藥在内急攪合劑刮出 磁盒内收丸小豆大三歳二丸洩瀉惡痢艾湯送下 水瀉冷水下食前取積増丸數冷甘草湯下臨卧服 定粉丸 聖恵 方 治小兒一切痢久不瘥 定粉 砒霜 各一 分 右同研為末以麫糊丸如黍米大毎服以冷漿水下 二丸量大小加減 粟房散 全嬰 方 治小兒久痢不食 生柏枝 罌粟殻 土 炒 右為末三歳半錢米湯調下 枳實散 治小兒久痢淋瀝水米穀不調形羸不堪大 湯藥者 用枳實二兩治下篩一二歳已上飲服方寸匕若兒 小以意斟酌日三服 治小兒久痢不效并無辜瀉痢不止 肘後 方 用沒石子二箇切炒令黄色研作餛飩食之一方和 麫作餅子煿熟為末不計時以粥飲下半錢大小加 減 定粉散 治小兒瀉痢腸滑日久 定粉 一兩 炒 蜜陀僧 四 錢 烏賊魚骨 一 錢 右為細末毎服半錢米飲調下 治久痢手足逆冷服藥不效 用四君子湯二錢磨肉豆䓻水八分生薑一片棗半 枚加炮附子數片煎服重者加白薑丁香五歳以上 水半盞加藥末大小以意加減 烏龍散 治小兒吐後瀉痢久患不瘥大腸滑泄 龍骨 黄丹 定粉 猪指甲子 各等 分 右味同入磁罐子内安藥以物塞口用火煆令通赤 放冷取出研為細末毎服半錢米飲調下 鍾乳益黄丹 治小兒久痢不止及食積作瀉疳氣腹 滿不食 定粉 黄丹 鍾乳粉 煉成 者 丁香 石榴皮 炒焦 各半 兩 巴豆 七粒去殻同定粉黄丹三味研匀水和作 一塊隂乾如豆瓦上熟炭火煅紅出毒一 宿研 細 人參 去蘆頭二 錢半次用 益智子仁 半 兩 硃砂 别研二 錢半 木 香 七錢 半 白豆䓻 三 兩 訶子 煨去核 七錢 黄連 四 錢 烏梅 十枚 取肉 炒 右件為細末煮麫糊為丸如黍米大毎服十五丸加 至二十丸煎木𤓰陳皮湯下空心服 黄連散 治痢久腹痛夜行頻併 大黄連 一兩切用吳茱茰 等分炒去茱茰 人參 半 兩 木香 三 錢 右等分毎服一錢陳米飲下 女麫散 治小兒因久痢退後脾虚浮腫狀若水氣 乾薑 細辛 椒目 附子 炮去 皮 桂心 各等 分 右為末三歳一錢酒調下陳皮湯亦得 久痢羸瘦 附論 夫小兒久痢羸瘦者由乳食不節臟腑夙挾疳氣腸胃 冷熱不調變為下痢經久不瘥則脾胃虚弱穀減少血 不榮故令肌體羸瘦也 方 雄黄散 治小兒久痢不瘥羸瘦壯熱毛髮乾焦不能 飲食 雄黄 蘆薈 細 研 青黛 細 研 硃砂 細 研 當歸 白芷 熊 膽 細 研 龍膽 去蘆 頭 黄連 去鬚 㣲炒 黄蘗 㣲炙 剉 甘草 炙 麝香 研 細辛 已上各 一分 蚱蟬 七枚 去足 乾蝦蟇 一兩塗酥 炙令黄焦 右為細散入研藥更研令勻毎服以井華水調下半 錢日三四服量大小加減 桔梗丸 治小兒久痢不斷肌體羸瘦食不消化 桔梗 一兩去 蘆頭 神麴 一兩 炒 麥蘖 半兩 炒 烏梅肉 半兩 炒 黄 連 一兩半去 鬚㣲炒 厚朴 去粗皮薑 汁炙令熟 白术 人參 去蘆 頭 赤 石脂 黄芩 甘草 炙 龍骨 桂心 各一 兩 黄雌鷄骨 一具净洗去肉 酒浸一宿炙黄 右為細末煉蜜為丸如菉豆大毎服以粥飲下五丸 日三四服量大小加減 蕪荑散 治小兒久痢羸瘦春夏秋不瘥 蕪荑 一分 㣲炒 子芩 半 兩 黄蘗 㣲炒 剉 赤芍 厚朴 去粗皮 薑汁炙 人參 去蘆頭 各半兩 阿膠 一分搗碎 炒焦黄色 地榆 三分 㣲炙 當歸 三分 㣲炒 右為麄散毎服一錢水一中盞入銀一兩薤白一莖 生薑一片棗一枚豉五十粒煎至五分去滓不計時 量大小加減温服 草菓飲 治痢後浮腫 厚朴 薑 製 草菓 煨去 皮 藿香 洗 甘草 炙 丁皮 乾薑 半夏 各半 兩 右為散毎服二錢棗子同煎如瘧疾脾胃虚弱並宜 服之 暴痢 附論 夫小兒暴痢者由腸胃虚卒為冷熱之氣所傷而為暴 痢熱則色黄赤冷則色青白若冷熱相交則為赤白痢 也 方 胡黄連散 治小兒冷熱氣不和忽暴痢腹内疼痛 胡黄連 母丁香 桂心 木香 各一 分 犀角屑 半 分 肉豆䓻 去 殻 當歸 㣲 炒 麝香 細研各 等分 右為細散毎服以粥飲調下半錢日三四服量大小 加減 甘草散 治小兒暴痢 甘草 炙 厚朴 去粗皮薑汁炙令 香熟用各三分 人參 去蘆 頭 黄連 去 鬚 㣲炒各 半兩 龍骨 一 兩 白茯苓 半 兩 右為麄散毎服一錢水一小盞煎至五分去滓不計 時量大小加減 乾薑散 治小兒暴痢腹痛不食 乾薑 一分 炮 人參 三分去 蘆頭 甘草 一分 炙 訶梨勒 半兩煨 用皮 厚朴 半兩去粗皮 薑汁炙香熟 右為麄散毎服一錢水一小盞入薤白一莖煎至五 分去滓不計時量大小加減温服 龍骨散 治小兒暴痢 龍骨 一 兩 枳殻 半兩 麩炒 當歸 半兩 炒 黄連 一兩去 鬚㣲炒 右為麄散毎服一錢水一小盞煎至五分去滓不計 時量兒大小分減温服 治小兒暴痢 用小鯽魚一頭燒末服之亦治大人痢 又方 燒鯉魚骨末服之一方作龍骨一方用小鯉魚尾燒 灰以粥飲調服半錢 又方 用赤小豆末酒和塗足下日三度油和亦得 胃風腹脹泄痢 附論 夫小兒肌膚腸胃脆弱若觧脫不時風邪易侵客於肌 肉摶於胃經則為胃風其肚腹善滿食寒則泄痢瘦而 腹大盖足陽明胃之經其支者起胃下口循腹裏下至 氣衝故風冷入腹中善脹大又胃為水穀之海得寒則 食物不化氣血損故痢而形瘦也 方 厚朴散 治小兒胃風腹脹泄痢脾胃氣不和羸瘦食 少 厚朴 去粗皮薑汁 炙令香熟 人參 各三 分 肉豆䓻 去殻 一枚 乾薑 炮 製 半 兩 訶梨勒 煨用 皮 白术 黄連 去鬚 㣲炒 地榆 㣲炙各 一分 甘 草 炙半 分 右為散毎服以粥飲調下半錢食前日三四服量兒 大小加減 厚朴散 治小兒腸胃風冷泄痢水穀腹脇脹滿不欲 飲食 厚朴 去粗皮薑 汁炙香熟 黄連 去鬚㣲炒 各半兩 丁香 肉豆䓻 去 殻 當歸 㣲 炒 木香 龍骨 白术 各一 分 右為散毎服半錢以粥飲調下食前日三服量兒大 小加減 訶梨勒湯 治小兒胃風腹脹得冷則泄痢并冷熱痢 腹痛 訶梨勒 煨用 皮 當歸 㣲 炒 黄連 去鬚㣲炒 各一兩 甘草 炙 木香 乾薑 炮各 半兩 右搗篩毎一錢水七分煎至四分去滓放温不計時 量兒大小分減服之 訶梨勒散 一名厚 朴散 治小兒胃風泄瀉兩脇虚脹腹痛不 欲食 訶梨勒 煨用 皮 厚朴 去粗皮薑 汁炙香熟 當歸 㣲 炒 枳殻 麩炒㣲 黄去穣 赤芍藥 各等 分 右為散毎服半錢米飲調下日三服量兒大小加減 服之 白术湯 治小兒胃風泄痢不止腹脹羸瘦 白术 三 分 赤茯苓 去黒皮 一兩 當歸 焙半 兩 人參 一 兩 厚朴 去 粗 皮薑汁 炙半兩 右搗篩毎服一錢水半盞生薑二片煎至三分去滓 帶熱服至夜三四服量兒大小加減 調中湯 治小兒胃風下痢水穀不止羸瘦腹脹不欲 飲食 厚朴 去粗皮薑 汁炙香熟 黄連 去鬚㣲炒 各一兩 木香 半 兩 右搗篩毎一錢水七分煎至四分去滓不計時量大 小加減 冷熱痢 附論 夫小兒先因冷食有氣在腸胃之間而復為熱氣所傷 此腸胃虚故受於熱冷熱相交而便下痢乍黄乍白或 水或穀是冷熱痢也 方 犀角散 聖恵 方 治小兒冷熱痢不止腹痛心神煩悶 犀角屑 白术 黄連 去鬚 㣲炒 地榆 當歸 㣲炒 一兩 右為粗散毎一錢水一小盞煎至五分去滓放温不 計時量兒大小加減 石榴皮煎 聖恵 方 治小兒冷熱痢不止 醋石榴皮 三分 炙焦 黄連 三分去 鬚㣲炒 赤石脂 二 分 右為粗散以水二升煎至五合去滓内臘一兩煎三 五沸不計時温服量兒大小加減 當歸黄連丸 聖恵 方 治小兒冷熱痢心神煩渇腹痛胷膈 滯悶 黄連 二兩去 鬚㣲炒 當歸 一兩 㣲炒 烏梅 一兩 㣲炒 右為末煉蜜和丸如菉豆大不計時以粥飲下七丸 量大小加減 訶梨勒丸 聖恵 方 治小兒冷熱痢 訶梨勒 二兩煨 用皮 地榆 一兩炙 㣲赤 右為末煉蜜丸如菉豆大毎服以温粥飲下五丸日 三四服量兒大小加減 冷痢 附論 凡痢皆為乳食不節傷動胃氣腸胃虚弱清濁不分因 虚而泄滯久不散故為痢也虚而冷者則所下青白或 如凝脂久不瘥則陳寒痼結或下黑瘀血診其脉沉而 遲者冷痢也 方 訶梨勒散 治小兒秋後大腸挾冷下痢不止 訶梨勒 煨去核 半兩 肉豆䓻 去殻 二枚 當歸 焙 赤石脂 蜜 陀僧 別研 如粉 枳殻 麩 炒 龍骨 乾薑 炮 厚朴 去粗皮薑 汁炙各半 兩 右為散三歳兒毎服半錢米飲調下空心午後各一 服量大小加減 實腸散 治小兒冷痢腸滑下痢頻數 厚朴 薑汁炙 兩半 肉豆䓻 訶子肉 煨 縮砂仁 陳皮 去 白 蒼术 炒 茯苓 各一 兩 木香 五 錢 甘草 炙四 錢 右剉薑棗煎手足冷加白薑 休息痢乃脾胃虚冷 腸胃滑泄下痢無禁日夜無度 大飬脾丸助胃膏 或益黄散不止理中丸不止三藥丸合和日乾夜吃 温中湯 治小兒夏月積冷洗浴過度及乳母亦將冷 水洗浴以冷乳飲兒壯熱忽值暴雨凉加之兒下痢 如水胃虚弱則面青肉冷眼䧟乾嘔者宜先與此調 其胃氣下痢即止 乾薑 厚朴 各一 分 當歸 桂心 甘草 各三 分 人參 茯苓 白术 桔梗 各二 分 右㕮咀以水二升煮取九合六十日至一百日兒一 服二合半餘隨兒大小加減 龍骨飲 治小兒五歳已下百日已上冷痢 龍骨 黄連 去鬚各 一兩半 人參 甘草 炙 乾薑 炮 半夏 湯洗十 遍焙乾 厚朴 去粗皮薑 汁炙香熟 赤石脂 各一 兩 右搗篩一歳毎一錢水半盞入棗一枚同煎至三分 去滓分温二服空心午後各一量兒大小加減 黄耆湯 治小兒下痢臭膿 黄耆 芎藭 乾薑 炮 人參 黄芩 去黒 心 當歸 焙 甘草 炙各 半兩 桂心 去粗皮 一分 右搗篩一歳毎一錢水半盞同煎至三分去滓分温 二服空心日晚各一量兒大小加減 豆䓻丸 治小兒腸胃虚弱清濁不分痢下青白或如 凝脂陳寒痼冷或下黒瘀 肉豆䓻 去殻 一枚 縮砂仁 去皮 七枚 訶梨勒 去核 三枚 鉛丹 炒 胡 粉 各二 錢 天仙子 一分與蘂同和令匀入在橡斗子 内合定用麻線縛定炭火内燒黑 存性 細研 白礬 一 分 龍骨 二 錢 右為散再令匀毎服半錢米飲調下乳食前服 艾葉散 一名艾 香散 治小兒冷痢腹痛多時不斷 艾葉 炒 木香 黄連 去鬚各 半兩 龍骨 研 訶梨勒 煨取 皮 當歸 焙各 三分 乾薑 炮製 一分 右為散毎服半錢米飲調下食前三四服量大小加减 人參飲 治小兒下痢白小便赤 人參 五 分 龍骨 一 兩 厚朴 去粗皮薑 汁炙一兩 當歸 焙 乾薑 白 茯苓 去黑 皮 甘草 各一 兩 右搗篩一二歳毎一錢水半盞煎至三分去滓分温 二服空心日晚各一量兒大小加減 當歸飲 治小兒冷痢 當歸 焙 黄連 去 鬚 赤石脂 乾薑 炮 龍骨 酸石榴 㣲 炙 厚朴 去粗皮薑汁 炙各三分 右搗篩毎一錢水半盞煎至五分去滓分温食前一 服量兒大小加減 丁香丸 治小兒冷痢心腹痛悶不欲乳食嘔逆不止 丁香 硫黄 胡椒 桂 去粗皮 一枚 陳皮 去白 焙 附子 炮製去皮 臍各一兩 肉豆䓻 去殻 一枚 右為細末用生薑汁煮麫糊丸如菉豆大毎服五丸 生薑艾湯下乳食前服量兒大小加減 术香白术散 一名木 香散 治小兒冷痢腹痛四肢不和飲食 減少漸至羸瘦 訶梨勒 炮去 核 厚朴 去粗皮 薑汁炙 當歸 㣲炒各 半兩 木香 乾 薑 炮 白术 各一 分 右為細散三歳小兒毎服一錢水一小盞入棗二枚 同煎至五分去滓食前温服量大小加減一方治白 痢腸胃虚弱腹痛不食加生薑二片煎 丁香散 一名香 朴散 治小兒冷痢腹痛靣無顔色四肢痿瘁 不欲飲食 丁香 一 分 厚朴 半兩去粗皮 薑汁炙香熟 人參 去蘆 頭 白术 草豆 䓻 去皮各 半兩 當歸 一分 㣲炒 白石脂 一 兩 右為細散毎服以粥飲調下半錢日三四服量大小 加減一方有甘草用棗煎 白丸子 治小兒虚冷臟腑滑泄不止 硫黄 研 附子 炮製去皮 臍各半兩 硝石 鍾乳 研 白龍骨 寒食麫 各一 分 右研令匀細麫糊丸如麻子大毎服三五丸粥飲下 量大小加減 玉脂散 冷痢大便色青甚有膿宜服 白石脂 當歸 焙 丁香 白术 各一 分 草豆䓻 去 皮 厚 朴 薑汁製 各半兩 右為細末毎服半錢以粥飲調下量兒大小加減 養臟湯 治白痢頻併 當歸 焙 烏梅肉 炒 乾薑 黄耆 白术 龍骨 各 一 兩 右為細末每一錢水一小盞生薑粟米各少許煎至 五分去滓温服乳食前下量大小加減 固腸散 治冷痢腸滑下頻併 陳皮 一兩 炒 白薑 炮 甘草 炙各二 錢半 肉豆蔲 生二 兩 木香 一 錢 罌粟殻 去筯蒂蜜 炙一兩 右為細末薑棗煎服 茯苓飲 治小兒冷痢白膿 白茯苓 去黑皮一 兩一分 人參 一兩 半 厚朴 去粗皮薑汁 炙一兩半 桔 梗 炒 桂皮 炙各 一兩 右搗篩毎服一錢水半盞煎至三分去滓分温二服 食前日二服量兒増減 龍骨湯 治小兒冷痢腹痛不止 龍骨 甘草 黄連 去鬚各 一兩 乾薑 炮 當歸 焙各 三分 右搗篩一歳毎半錢水一盞煎至三分去滓分温二 服日再服量大小加減 厚朴丸 治小兒脾胃虚弱清濁不分因成冷痢其色青 白甚則色黑 厚朴 去粗皮薑 汁炙黄色 肉豆䓻 麫裹煨 各一兩 木香 訶梨勒 三 枚 麫裹煨 用皮 龍骨 半 兩 右為細末水浸炊餅心和丸如麻子大一二歳毎服 十丸温米飲下日三服 厚朴湯 治小兒冷痢便青白或如凝脂或痢下瘀黑 厚朴 去粗皮 薑汁炙 蒼术 米泔 浸焙 陳橘皮 去白焙 各一兩 甘草 炙半 兩 乾薑 炮二 分 右搗篩毎服一錢水一盞生薑二片棗二枚煎至五 分去滓温服 補脾丸 治小兒冷痢或下青白或下瘀黑如凝脂 肉豆䓻 炮去殻一 枚為末 龍骨 燒 研 乳香 研 蕪荑仁 炒 研 麝香 研各 一錢 右為末同研匀輭飯丸如麻子大毎服五七丸陳米 湯下 艾葉湯 治白痢 艾葉 㣲 炒 當歸 各一 兩 乾薑 木香 訶子 炮各 半兩 右為細末毎服一錢水八分粟米少許煎至五分去 滓食前温服 乳香丸 治小兒冷痢諸藥無效 乳香 一 分 訶梨勒 一兩煨 用皮 地榆 半兩 炙 赤石脂 半 兩 乾薑 一分 炮裂 右為末粟米飲和丸如菉豆大毎服以粥飲下五丸 日三四服大小加減 草節丸 治小兒冷痢或下青白或下瘀黒或凝脂相 似 烏頭 炮去 皮臍 黄連 去 鬚 吳茱茰 湯泡 焙炒 乾薑 焙各 一錢 右為末作丸日服量大小加減 朴附丸 治小兒滑冷下痢不禁 厚朴 附子 乾薑 陳皮 各一 兩 右為末糊丸粟米大毎服三十丸米飲下日三服 養脾丸 治便膿頻數 附子 一枚重半兩 炮製去皮臍 赤石脂 川薑 訶子 各一 兩 右為細末粟米飲和丸如黍米大毎服十粒食前粥 飲下 陳橘皮湯 治小兒冷痢心腹脹滿乾嘔不止 陳橘皮 去白 焙 人參 各一 分 甘草 炙半 兩 右搗篩一歳毎一錢水半盞生薑二片同煎至三分 去滓食前分温二服日再服隨兒大小加減 訶梨勒丸 治小兒冷痢 訶梨勒 煨去核 半兩 桂 去粗皮 一分 赤石脂 半 兩 右為末煉蜜和更入臼中搗三百杵丸如麻子大一 二歳三丸三四歳五丸空心午後各一服米飲下 阿膠飲 治小兒白痢 阿膠 炙令燥一 兩一分 黄芩 去黒心 一兩 黄連 去鬚 半兩 右剉末一二歳毎服一錢水半盞煎至三分去滓分 温二服空心日晚各一量兒大小増減 蜀椒丸 治小兒秋深冷痢止腹痛 蜀椒 去目及閉口者 炒汗出一兩 乾薑 炮製 一分 右為末煉蜜和丸如小豆大一歳兒空心麫湯下未 止日午再服量大小加減 木香丸 治小兒冷痢白膿臍下絞刺痛 木香 訶梨勒 煨去核 各一兩 右為末以粳米飯和為丸如麻子大一二歳三丸五 歳五丸米飲下食前服 醋石榴皮散 治小兒冷痢百藥無效 醋石榴皮 一兩剉碎 炒令㣲焦 硫黄 一 分 右為細散毎服以粥飲調下半錢日三四服量兒大 小加減 麝香丸 治小兒久患冷痢脾胃冷極致使大腸滑泄 不絶 麝香 一分 細研 鹿茸 一兩去毛 塗酥炙黄 右為末煮棗肉合丸如菉豆大毎服以粥飲下五丸 日三四服量兒大小加減 又方 當歸 半兩 炒 大蒜 一 顆 右為細末燒蒜熟和丸如菉豆大毎服以粥飲下七 丸日三四服量兒大小加減 治小兒冷痢方 用蓼菜搗汁量大小與之一方作芥菜 治冷痢内因脾胃虚冷外觸冐風啖食冷物積滯下痢 其證面青或白腸鳴腹脹乳食不化手足清冷下痢 青白或成白凍 右用不換金正氣散理中湯加茯苓厚朴入燒鹽下 感應丸或實脾散加白薑下五積丸或五積散加白 薑棗子粳米煎空心服 治患冷痢 用附子一枚炮水五升合煮鷄子一枚令熱以哺兒 瘥 治小兒冷痢多時宜服此方 用川椒三分去目及閉口者㣲炒去汗為末煉蜜和 丸如菉豆大毎服以粥飲下五丸日三四服量兒大 小加減 調胃散 治冷痢 人參 去 蘆 陳皮 去 白 白术 蒼术 白茯苓 去 皮 桔梗 縮砂仁 厚朴 薑汁 炒 肉豆䓻 稨豆 姜汁 炒 薏苡仁 炒 山藥 石蓮肉 去 心 粉草 以上各 等分 右為末猪肉拌食痢不止加訶子肉吐不止加丁香 吐痢内虚可酌加附子木香重者加白薑 保嬰艾葉湯 治冷痢肚痛 陳艾葉 炒 當歸 各一 兩 乾薑 木香 製厚朴 肉 豆䓻 各半 兩 草菓 半 兩 良薑 丁香 各一 錢 甘草 五 分 右為末粟米煎服 温臟湯 治小兒因驚滯乳氣不宣導冷摶腸間下痢 青沫或乳多傷脾妳癖不化常服温臟腑暖脾胃化 宿冷進乳食 人參 去蘆 一兩 白附子 炮 陳皮 去 白 白术 各半 兩 神麴 炒 黄 麥 蘖 炒 黄 甘草 炙 丁香 已上各 二兩 右為細末毎服半錢空心棗湯調下 雄朱散方 治嬰孩小兒腸胃虚冷下痢頻併日夜痛 不可忍 雄黄 一分細 研飛過 乳香 一錢 研細 白礬 一錢 燒 右為末毎服嬰孩一字二三歳半錢陳米飲調下一 日三服 鷄子餅 療小兒秋夏冷痢腹脹乍熱白滯下方 用鷄子一枚胡粉一丸碎絹篩合鷄子黄共搗研調 勻熬令熟作鷄子餅兒一歳一食半餅日再不過二 餅即瘥兒大倍之凡羸弱冷痢用生薑汁蜜水各半 佐以木香豆䓻 普濟方卷三百九十六
欽定四庫全書 普濟方卷三百九十七 明 周王朱橚 撰 嬰兒下痢門 熱痢 附論 夫小兒挾熱痢此由邪熱在於腸間因胃氣不和乳食 傷動故食腹痛腸鳴下痢黄赤名熱痢者由本挾虚熱 而又為風熱所乗風之與熱俱入於大腸而為熱痢也 非是水穀之痢而色黄者為熱也 方 犀角丸 治小兒赤痢經時不止 犀角 鎊一兩 一分 黄連 去鬚一 兩半 女萎 一 兩 白頭翁 去蘆頭 一兩半 茜根 三 分 枳殻 去瓤麩 炒三分 甘草 炙半 兩 赤石脂 一兩 一分 黄芩 去黑心 一兩 乾薑 半 兩 桂皮 炙三 分 龍骨 一 兩 黄蘗 去粗皮 炙半兩 右為細末煉蜜和搗五百杵丸如梧桐子大一二歳 毎服三丸三歳至六歳兒可四五丸空心午後各一 服米飲下 黄蘗湯 治小兒夏月傷暴寒寒折大熱入胃下赤白 滯如魚腦壯熱頭痛身熱手足煩躁此太陽之氣外 傷寒使熱氣入胃服此方良若誤以痢藥下之或以 温脾下之則熱劇以藥下之便數去赤汁如爛肉者 下之瘥宜以澀熱藥㫁之下既不止倍増壯熱者服 之即效或是温病熱盛復遇暴寒折之熱入腹下血 如魚腦者服之良方 黄蘗 黄連 升麻 白頭翁 一作 白飲 當歸 牡蠣 煅 石榴皮 黄芩 寄生 甘草 各二 分 犀角 艾 葉 各一 分 右㕮咀以水三升煮一升二合百日兒至二百日一 服三合二百至期歳一服三合半 赤石脂湯 治小兒卒下熱痢 赤石脂 一 兩 黄連 去 鬚 石膏 碎 甘草 炙 龍骨 知母 焙 前胡 赤茯苓 桂 去粗 皮 芍藥 各一 分 右搗篩一二歳每半錢入棗一枚水七分煎至四分 去滓温分二服空心午後各一 栝蔞根散 治小兒熱痢體瘦口乾煩躁不欲飲食 栝蔞根 白茯苓 知母 黄芩 地榆 㣲 炙 甘草 炙各 半兩 人參 三分 去蘆 黄蘗 半兩 㣲炙 赤石脂 一 兩 右為麄散毎服一錢水一盞煎至五分去滓不計時 量大小分減服之 龍骨湯 治少小壯熱渇引飲下痢 龍骨 甘草 大黄 赤石脂 栝蔞根 石膏 生 寒水石 桂心 各二 兩 右製下篩以酒水各五合煮散二合二沸去滓量兒 大小服之 除熱結腸丸 斷小兒熱下黄赤汁沫及魚腦雜血肝 中瘡爛坐 生蟲 黄連 蘗皮 苦參 鬼臼 獨活 橘皮 芍 藥 阿膠 各半 兩 右為末以藍汁及蜜丸如小豆大日服五丸至十丸 如無藍汁可用藍子一合春蜜和丸亦不得傷飽傷 則再作 犀角散 治小兒熱痢煩悶腹痛靣黄體瘦 犀角屑 半 兩 赤芍藥 三 分 黄連 三分去 鬚㣲炒 黄芩 半 兩 知母 三 分 葳蕤 三 分 地榆 半兩 㣲炙 甘草 半兩 炙 右為麄散毎服一錢水一小盞煎至五分去滓量大 小日三四度分減服之 牡蠣丸 治小兒熱痢 牡蠣 煆 黄連 去 鬚 黄蘗 去粗 皮炙 龍骨 赤石脂 人參 去 蘆 甘草 炙各 一兩 右為末煉蜜和搗千餘杵丸如麻子大一二歳毎服 三丸四歳至六歳五丸米飲下空心午後各一服 龍骨散 治小兒熱痢煩悶口乾多渇不欲乳食 龍骨 一 兩 黄連 三分去 鬚㣲炒 地榆 三分 㣲炙 黄芩 三 分 烏梅肉 半 兩 㣲 炒 赤地利 三 分 鼠尾花 三 分 右為細散毎服以粥米飲調下半錢日三四服量大 小加減 熊膽散 治小兒熱痢壯熱全不食乳食乳即吐 熊膽 半 兩 黄連 去鬚 三分 馬齒莧 乾者炒 一兩 無食子 煨一 枚 蚺 蛇膽 半 兩 犀角 鎊一 兩 右為細末一二百日兒毎服一字新汲水調服空心 午後各一量大小加减 烏梅湯 治小兒熱痢壯熱多渇而痢不止 烏梅肉 二枚去 核焙 黄連 去 鬚 藍菜 各一 兩 犀角 鎊 屑 阿膠 炙 燥 甘草 炙各 半兩 右搗篩三歳毎半錢水七分煎至四分去滓分温二 服空心午後各一大小加減 麥門冬湯 療小兒夏月伏暑吐痢過後胃中虚熱渇 唯飲水 麥門冬 去 心 甘草 炙各 四分 枳實 炙 黄芩 人參 各三 分 龍 骨 六 分 右切以水二升煮取九合去滓温服 黄連丹 治熱痢便血頻併 黄連 二兩 去鬚 當歸 一兩 焙 白頭翁 蔓菁菜 各三 分焙 木香 剉 川楝子 各半兩 麫裹煨 右為細末糯米飯丸如麻子大毎服十粒米飲下量 大小加减 地榆散 治小兒痢腹痛心煩不欲飲食 地榆 三分 㣲炙 黄連 半兩去 鬚炒 赤石脂 一 兩 人參 去蘆 頭 赤芍 藥 各半 兩 杏仁 湯浸去皮尖 雙仁麩炒黄 右為麄散毎服一錢水一小盞煎至五分去滓不計 時量兒大小分減温服 子芩散 治小兒熱痢腹痛壯熱心煩不欲飲食四肢 瘦弱 子芩 一 兩 知母 三 分 女萎 三 分 黄蘗 半兩 㣲炙 甘草 半兩 炙 赤芍 藥 半 兩 右為粗散毎服一錢水一小盞入竹葉七片煎至五 分去滓不計時量大小分減服 黄芩知母湯 治小兒熱痢不止 黄芩 去 心 知母 焙各 一兩 萎㽔 三 分 黄蘗 去粗皮 炙黄 甘草 炙各 半兩 右搗篩一二歳毎半錢水七分煎至四分去滓分温 二服空心午後各一服一方加竹葉 梔子丸 治少小熱痢不止 梔子 七 枚 大棗 四枚 炙黒 黄蘗 三 分 礬石 四 分 黄連 五 分 右為末蜜丸如小豆大毎服五丸日三夜二服不止 稍加至十丸 梔子仁散 治小兒熱痢腹痛心煩口乾小便赤黄不 欲飲食 梔子仁 當歸 㣲炒各 半兩 黄蘗 三分 㣲炙 地榆 三分 㣲炙 黄連 一兩去 鬚㣲炒 熊膽散 治小兒熱痢全不欲乳食身體壯熱 熊膽 一 分 蘆薈 三 分 黄連 半兩去 鬚㣲炒 粟殻 一 枚 乾馬齒莧 一 兩 右為細散毎服以粥飲調下半錢日三四服量兒大 小加減 白頭翁湯 治小兒熱毒下痢如魚腦手足壯熱 黄連 去鬚 一兩 白頭翁 醋石榴皮 炙 犀角 鎊屑各 半兩 右搗篩一二歳毎半錢水七分煎至四分去滓分温 二服空心午間晚各一服一方無犀角量大小加減 梔子丸 治小兒熱痢不止 梔子仁 七 枚 黄蘗 去粗皮 炙三分 白礬 熬枯 一兩 棗 大者三枚 燒令黒色 右為細末煉蜜和丸如麻子大三歳毎服三丸三四 歳毎服五丸米飲下空心午後各一服 黄連湯 治小兒熱痢 黄連 去鬚 一兩 黄蘗 去粗皮 炙半兩 阿膠 半兩 炙燥 右除阿膠外搗篩毎服半錢酒半盞入阿膠一片同 煎至二分去滓空心日午近晚各一服 三物湯 治小兒久痢不食乳 大黄 生 甘草 炙 麥門冬 去心焙 各等分 右搗篩毎三錢水一盞煎至五分去滓分温三服空 心下量兒大小加減 犀角散 治小兒熱痢不瘥 犀角屑 半 兩 桂樹皮 一 兩 黄連 半兩去 鬚㣲炒 右為麄散毎服一錢水一小盞煎至五分去滓不計 時量兒大小加減温服 黄連湯 治小兒熱痢腹中疼痛或血痢 黄連 去 鬚 山梔子仁 各三 分 右搗篩三歳兒毎半錢水七分煎至四分去滓分温 二服空心午後各一服 訶梨勒散 一名訶 梔散 治小兒赤痢血痢腹痛煩渇 訶梨勒 煨去 核 梔子 去殻各 一兩 右為細末一二歳毎服半錢米飲調下空心午後各 一服 黄蘗丸 治小兒熱痢下血 黄蘗 去皮 半兩 赤芍藥 四 錢 右為細末飲和丸麻子大毎服一二十丸食前米飲 送下大者加丸數 杏仁湯 療少小夏月伏暑吐痢過後胃中虚熱渇唯 飲水 杏仁 五十枚 去皮尖 鹽 一 合 右以苦酒一升煮取一半量與服之 治小兒熱痢方 煮木𤓰汁飲之 又方 搗蒜傅兩足下 治熱痢備急方 用井水調臘茶蜜磨生薑渇則飲之 治熱痢方 小兒冐暑中熱積熱在臟或母觸冐熱毒乳兒内臟 腑積滯外因觸中暑熱之毒及内外因時行疫氣傳 染致成下痢或血痢治法以猪苓湯解除暑毒敗毒 散去風邪行滯氣四順飲蕩除熱毒平胃散補養脾 胃五積丸祛除積滯以四藥合用米湯煎調吞下五 積丸消積去熱其痢自止若患血痢則變白痢服以 温脾之劑立可收功 治熱痢 用五苓散入車前子末米湯調吞服黄連阿膠丸或 用香薷湯倍加赤茯苓黄連酒水煎服或用久年白 鹽梅以蜜水各半并好茶煎服 治小兒熱痢不瘥 用蒲根一兩細切以粟米一合水一大盞同煮米熟 去滓取汁不計時量兒大小加減温服 預知丸 傅氏活 嬰方 治一切痢 方見前 下痢門 黄白散 治小兒大小便出黄沫如蟹吐沫者良久即 青脾之虚熱也此方治之 大黄 白术 各等 分 右為末毎服半錢水半鍾煎三分空心服 加味猪苓湯 治熱痢血痢 猪苓 去 皮 赤茯苓 去 皮 澤瀉 白术 麥門冬 去 心 百藥 煎 黄連 去 鬚 大黄 煨 甘草 炙各 等分 右㕮咀水煎温服血痢加阿膠蒲黄 赤白痢 附論 夫小兒痢下赤白由脾胃不和乳食所傷留滯腸中與 津液相摶腸虚則泄故為痢也虚而有熱則赤虚而有 寒則白冷熱不調則赤白相兼膿血雜下故名赤白痢 方 藿香散 治冷熱不調赤白五色諸般瀉痢 陳皮 去 白 厚朴 甘草 炙 枳殻 蒼术 米泔 浸 烏豆 炒 去 皮 縮砂仁 白芍藥 當歸 藿香葉 川芎 木𤓰 百藥煎 阿膠 炒等 分 右為末白痢加白薑木香赤痢加黄連赤白痢加薑 黄連用生薑茶芽蜜水煎調服血痢加訶子肉 治中桔梗丸 斷冷滯下赤白青色如魚腦脫肛出積 日腹痛經時不斷 赤石脂 五 分 吳茱萸 乾薑 附子 當歸 厚朴 薑汁 炒 白术 木蘭皮 白頭翁 黄連 石榴皮 黄蘗 各三 分 右為細末蜜丸如大豆大二歳毎服五丸三歳已上 服十丸十歳已上二十丸暴下者服少許便瘥即下 者盡一劑更合 龍骨散 治小兒赤痢白痢 龍骨 研 白石脂 研 胡粉 炒 白礬 枯過各 一兩 訶梨勒皮 二 兩 黄連 去 鬚 陳橘皮 阿膠 炙 燥 當歸 焙 人參 厚朴 去粗皮薑汁 炙各一兩半 右為散毎服一錢空腹煮白粥飲調下日二服 赤石脂丸 治小兒赤白痢腹肚㽲痛不思飲食 赤石脂 白礬 燒令 汁盡 訶梨勒皮 白术 黄耆 厚朴 去粗皮 薑汁炙 醋石榴皮 乾木𤓰 焙各 半兩 肉豆䓻 去 殻 一 枚 乾薑 炮一 分 右為末煉蜜丸如麻子大毎服五丸温米飲下空心 午後服量大小加減 温中大黄湯 治小兒暴冷水穀下并洞泄注下或乳 冷下青結不消或冷實吐下乾嘔煩悶及冷滯赤白 下者良若已服諸痢湯去實胃中虚冷乾嘔眼下陷 煩擾不宜利者可除大黄若中乳冷乳母洗浴水氣未 消飲兒遂為霍亂者但用大黄小兒諸霍亂宜温和 除之 大黄 六 分 桂心 厚朴 去粗皮 薑汁炒 甘草 炙 乾薑 炮已上 各一分 人參 茯苓 去黑 皮 白术 當歸 焙已上 各二分 桔梗 三分 炒 梔子 二 分 黄芩 澤瀉 各三 分 右以水二升半煮取八合凡兒三十日至六十日一 服二合七十日至一百日一服二合半二百日已来 一服三合 白术散 治小兒赤白痢腹内㽲痛羸弱不能飲食 白术 人參 去蘆頭 各半兩 厚朴 三分去粗皮薑 汁炙令香熟 黄連 去 鬚 當歸 二味各 㣲炒 地榆 木香 桂樹皮 㣲 炙 甘草 炙各 半兩 右為散毎服一錢水一小盞煎至五分去滓不計時 量兒大小分減温服 地榆散 治小兒赤白痢煩渇寒熱腹痛羸瘦不欲飲 食 地榆 三分 㣲炒 醋石榴皮 半兩 㣲炒 龍骨 一兩 燒赤 當歸 半兩 㣲炒 黄 耆 半 兩 阿膠 三分搗 碎炒 黄連 三分去鬚 剉㣲炒 赤石脂 一兩 燒赤 烏 梅肉 半兩 㣲炒 右為細散毎服以粥飲調下半錢不計時量兒大小 加減服之 訶梨勒散 治小兒赤白痢腹脹疼痛不欲飲食四肢 瘦弱 訶梨勒 三分煨 用皮 當歸 炒 黄芩 龍骨 地榆 炒 乾 薑 炮 陳皮 白术 甘草 炙各 半兩 右為散毎服一錢水一小盞煎至五分去滓不計時 量大小加減温服 小香連丸 治小兒瀉痢赤白脾胃虚弱糟粕不化腹 痛煩渇身熱并裏急後重 黄連 三 兩 乾薑 炮一 分 當歸 一兩 半 阿膠 炒為末醋煎 成膏一兩半 右為末以膠膏為丸如小豆大三歳三十丸米飲下 食前服一方醋糊丸大小加減 當歸丸 治小兒赤白痢不止腹痛 當歸 焙半 兩 黄連 去 鬚 龍骨 人參 各一 分 無食子 炮二 枚 鹿角 鎊 豉 炒各 一分 右為末煉蜜丸如麻子大毎服五十丸温米飲下空 心午後各一服量大小加減 訶梨勒丸 治小兒赤白痢裏急後重 訶梨勒 煨去 核 地榆 炒 醋石榴皮 炙 焦 髙良薑 赤石 脂 各半 兩 吳茱萸 湯洗炒 一分 黄連 去鬚 三分 右為末煉蜜為丸如麻子大毎服七丸温米飲下空 心午後各一量兒大小加減 小兒暑月多吐瀉其證最宜詳審用藥不可差謬有 伏暑吐瀉者小水必不利宜服五苓散香薷散有傷 食吐瀉者其吐及糞皆有醋臭氣宜感應丸三方易 知今不復載瀉多日口唇齒俱白及瀉糞頗多者因 冷成也宜以六神散毎二錢匕加附子末一錢煎三 四服防變癎也白者疳瀉宜官局六神丸瀉者不可 急以熱止之若止變成痢凡痛者皆因有積赤痢熱 積白痢冷積赤白痢冷熱不調積也赤多白少者熱 多冷少也白多赤少冷多熱少也 御米飲子 治赤白痢 罌粟殻 半 兩 人參 一 兩 厚朴 一兩去粗皮 薑汁炒熟 白茯苓 半 兩 乾 薑 一分 炮 烏梅 三箇連 核用 甘草 半兩 炙 訶子 半兩 去核 右為粗末毎服五錢水一小盞半生薑三片棗一枚 同煎至一盞去滓温服量兒大小分作服數若赤多 者加黑豆三十粒同煎 人參湯 治小兒赤白痢 人參 一兩 半 厚朴 去粗皮薑 汁炙一兩 白茯苓 去黑 皮 甘草 炙各 一兩 半 桔梗 各一兩 一分 桂皮 去粗皮 炙二兩 良薑 一 兩 右搗篩毎服一錢水半盞煎至三分去滓早晨午後 各一服量大小加減 麝香丸 治小兒赤白痢及水㵼 麝香 研半 錢 巴豆 七枚去皮水半盞用蛤粉 一匙同煮水盡去心細研 丹砂 研 硫黄 各一 分研 草烏頭 炮一 錢 砒霜 研半 錢 右為末用棗肉為丸如黍米大毎服一丸水瀉併秋 後痢蛤粉水下夏至後新汲水下赤白痢薑湯下更 量大小加減 青皮丸 治赤白痢膿血相雜肚疼 青橘皮 去白 焙 當歸 黄連 去 鬚 乾薑 炮各 一兩 厚朴 薑 製 肉 豆䓻 各半 兩 右為細末麫糊和丸如黍米大毎服十粒米飲下乳 食前大小加減一方化蒸餅為丸 朴附丹 治赤白痢相雜 厚朴 一兩薑 汁炙熟 附子 一枚炮 去皮 赤石脂 半 兩 龍骨 半 兩 訶梨 勒 一兩麫 裹煨 烏梅肉 半兩 炒 右為細末煉蜜合丸如黍米大毎服十粒米飲下乳 食前空心服 訶梨勒丸 治小兒赤白痢瘦弱腹痛不欲飲食 訶梨勒 半兩煨 用皮 黄連 三分去 鬚㣲炒 地榆 㣲 炒 赤石脂 當 歸 㣲炒 半兩 吳茱萸 一分湯浸 五次炒 右為末煉蜜和丸如菉豆大不計時以粥飲下五丸 量兒大小加減 鹿角丸 治小兒赤白痢腹痛不欲乳食 鹿角屑 蕪荑仁 附子 炮製去皮 各一分 赤石脂 黄 連 去鬚㣲炒 各半兩 當歸 㣲炒 一分 右為末煉蜜丸如菉豆大不計時以粥飲下五丸量 兒大小加減 白术湯 治小兒赤白痢日夜三五十行 白术 一兩 一分 乾薑 炮一 分 白茯苓 去黒 皮 甘草 炙一 分 附子 炮去皮 各半兩 右搗篩毎一錢水半盞煎至三分去滓分温二服空 心食前服量兒大小加減 犀角湯 治小兒赤白痢日夜數十行腹痛後重 犀角 鎊 苦參 黄連 去 鬚 地榆 黄蘗 去皮炙 各一兩 天花 粉 一 分 右搗篩毎一錢水半盞煎至三分去滓分温二服空 心午後各一服量大小加減 木香黄連散 治小兒赤白痢腹内疼痛煩渇 木香 黄連 去鬚各 半兩 訶藜勒 煨去核 十二枚 肉豆䓻 去皮 二枚 右用為散毎服半錢米飲調下 中黄散 治小兒下痢赤白乳食減少腹痛滿悶 定粉 鉛丹 同炒 赤 龍骨 各一 分 訶梨勒 炮二 錢 右為散毎服半錢紫蘇木𤓰湯調下量大小加減 豆䓻香連丸 治小兒乳食不節腸胃虚弱冷熱之氣 客於下焦腸胃㽲痛日夜頻併不食並皆治之 木香 半 兩 黄連 三分去 鬚炒 肉豆䓻 二 枚 丁香 一 分 訶梨勒 半 兩 煨 右為細末粟米粥和丸如黍米大三歳毎服十丸乳 前服米飲下量大小加減一方無丁香加阿膠 地榆散 治冷熱痢腹痛下痢赤白頻倂 地榆 烏梅 柏皮 甘草 當歸 右為末等分清水煎去滓服極效 罌粟飲 治赤白痢 丁香 五 錢 黄連 去 鬚 粟殻 去蒂蕚 一兩 甘草 一 兩 殭蠶 半兩炒 去絲 沉香 三 錢 右用生薑二兩切同炒為末毎服一錢米飲下赤痢 生地黄七寸白痢烏梅一錢並煎湯調下如有熱小 柴胡湯解之 小駐車丸 治冷熱不調赤白五色諸般痢 黄連 一兩去鬚 同白薑炒 白薑 一兩同 黄連炒 阿膠 麫 炒 神麴 炒 當歸 各一 兩 右為末醋糊丸赤痢黄連甘草湯下白痢甘草湯下 地榆散 治小兒赤白痢不止 地榆 三 分 醋石榴皮 半兩 炒 白龍骨 亦石脂 各一 兩 黄 連 三分 炒 右為散毎服一錢水一小盞煎至五分去滓放温服 不計時量大小分減 鹿角丸 治小兒下痢赤白 鹿角 鎊 蕪荑仁 炒 附子 炮去皮 各一分 赤石脂 半 兩 右為末煉蜜和丸如麻子毎服五丸温米飲下空心 日晚各一量大小加减 藍葉湯 治小兒赤白痢挾熱多渇宜服 藍葉 一 分 黄連 去鬚 一兩 白茯苓 半 兩 冬𤓰子 半兩 炒 右搗篩毎一錢入蜜少許水一小盞煎至五分去滓 分温二服空心午後各一量大小加減 黄連湯 治小兒赤白痢腹痛 黄連 去鬚 一兩 乾薑 炮 艾葉 各半 兩 烏梅肉 三 枚 右㕮咀毎服二錢以水一大盞煎去滓取三分空腹 温服 地榆飲 治冷熱痢腹痛赤白頻併 地榆 一 分 甘草 二 分 芍藥 一 錢 當歸 一 錢 右為飲子毎服一錢水一中盞煎至五分去滓服 地榆黄連散 治小兒赤白痢不欲飲食四肢瘦弱 地榆 炒 當歸 三分 炒 黄連 去鬚 炒 木香 各半 兩 右為散毎服一錢水一小盞煎至五分去滓不計時 量大小分減 鹿茸散 治小兒赤白痢 鹿茸 去毛 酥炙 甘草 炙 訶梨勒 煨各 半兩 右為散毎服半錢米飲調下食前日三服量大小加 減 神捷散 治小兒赤白痢 大棗 四 枚 梔子仁 五 枚 乾薑 半栗 子大 右並燒黑色為散毎服半錢米飲調下三四服量大 小加減 白附香連丸 治小兒胃氣虚暴傷乳哺冷熱相雜瀉 痢赤白裏急後重腹痛挣撮晝夜頻併乳食減少 黄連 木香 各一 分 白附子 尖二 箇 右為細末粟米飲丸如菉豆大或黍米大毎服十丸 至三十丸食前清米飲下日夜各四五服 澀腸丸 治小兒下痢赤白後重頻併 龍骨 海螵蛸 訶子 炮去核 各等分 右為細末白糊丸如小豆大毎服三十丸米湯送下 黄連阿膠丸 一名香 連丸 治陽胃氣虚冷熱不調下痢赤白 狀如魚腦裏急後重臍腹疼痛口燥煩渇大便不利 心躁不思乳食 黄連 去鬚 三兩 茯苓 去粗皮 二兩 阿膠 炒一兩 另為末 右黄連茯苓同為末水調阿膠和藥為丸如黄米大 毎服二十丸乳食前温米飲下一方加肉豆䓻訶子 各一兩名小黄連阿膠丸一方用生薑切拌黄連炒 去薑為末陳倉米飯丸治痢下純赤一方糊丸治膿 血相雜腹中疼痛不思乳食 薑連散 治冷熱不調赤白五色諸般瀉痢 生薑 四 兩 黄連 一兩去鬚薑 炒分作二分 甘草 炙五 分 右同為細末以黄連甘草治熱痢血痢生薑甘草治 白痢米湯下 必效鷄子餅 療小兒一歳以上二歳以下赤白痢久 不瘥 鷄子 二枚 去白 胡粉 二錢 炒 蠟 一棗 許 右為末於鐺中熬令消下鷄子胡粉候成餅平明空 心與服可止痢 紅倩丹 治赤白痢久下不瘥 赤石脂 乾薑 肉豆䓻 各一 兩 右為細末白麫糊和丸如黍米大毎服十粒食前米 飲下 三骨散 治小兒赤白痢 狗頭骨 羊骨 鹿骨 各一 兩 右幷燒灰細研毎服以粥飲調下半錢不計時量大 小加減 黄連蕪荑丸 治小兒赤白痢 黄丹 黄連 去 鬚 白蕪荑 各一 兩 右為末以棗肉和為一塊用炭煅令烟盡候冷細研 以軟飯和丸如菉豆大毎服以水下五丸日三四服 量大小加减 百粒丸 治小兒赤白痢 川黄連 厚朴 吳茱萸 各一兩生薑一兩打 碎同淹一宿炒香 右為細末麫糊丸如梧子大陳倉米飲下二丸如黍 米大粟飲下十粒瀉甚者加肉豆䓻一箇沒石子二 箇 黄連散 治小兒赤白痢 黄連 去 鬚 檳榔 剉各 等分 右為細末如患赤痢黄連末二錢檳榔末一錢同一 處和勻毎服半錢米飲調下大小加減白痢黄連末 一錢㯽榔末二錢 治小兒赤白滯下方 薤白 一 把 豉 二 升 右以水三升煮取二升分三服一方以水五升煮取 三沸百日兒毎服三合 又方 亂髮灰 鹿角灰 各一 分 右等分三歳兒以水和服三錢日三服 治小兒赤白痢方 白蘘荷根汁 生地黄汁 各五 分 右㣲火上煎一沸服之一方單用生地黄汁服之 桂連丸 治小兒下痢赤白腹痛不可食 桂心 黄連 各等 分 右為細末白糊丸如小豆大毎服三十丸米湯送下 桃花丸 治小兒赤白痢腹痛不食 赤石脂 川乾薑 炮等 分 右為細末白糊丸如小豆大三歳三十丸米湯下 茱茰丸 治冷熱不調赤白五色諸般痢腹痛後重 吳茱茰 黄連 一兩 去鬚 右同炒香熟各分為二加甘草同為末各以酸醋丸 赤白痢二藥俱用赤痢多用黄連白痢用茱茰並米 湯下一方治赤白膿血相雜腹痛後重用甘草糊丸 三歳三十丸如小豆大 黄蘗丸 療小兒赤白痢腹痛 黄蘗 半兩 炙 當歸 六 分 右切以水一升煮取六合温服之佳一方為末煨大 蒜和丸如菉豆大以粥飲下七丸日三四服大小加 減 又方 莨菪子 羊肉 薄切 等分 右以綿裹内下部中不過再瘥 治小兒赤白痢 黄連 一兩去 鬚㣲炒 莨菪子 一分水調炒 乾黄黑色 右為細末用麫糊和丸如菉豆大毎服粥飲下五丸 日三四服大小加減 又方 自死牛膽 一 枚 胡椒 五十 粒 乾薑 一 錢 右將胡椒内入牛膽中寅日於堂屋後東第七椽懸 之至四十九日取為末用麫糊和丸如菉豆大毎服 粥飲下五丸日三四服大小加減 又方 川烏頭 一兩炮 製去皮 香墨 半 梃 右為細末用醋麫糊為丸如麻子大毎服以温米飲 下二丸日三四服大小加減 治小兒赤白痢方 用 麻子一兩炒為散蜜水調下半錢食前加減一 方為丸蜜水化下二丸 治小兒赤白滯下 搗石榴皮汁服之一方酸石榴燒灰末服半錢治水 瀉洞注下痢粥飲下 又方 燒蜂房灰水和服之一方以露蜂房燒灰用乳汁調 下半錢治血痢 罌粟膏 治小兒赤白痢不思食下痢頻併 罌粟殻 不拘多少 瓦上炒黄 右用醋為末蜜丸如鷄頭大三歳一丸米湯化下 經紅散 治小兒下痢赤白腹痛不食 用荔枝殻炒為末三歳半錢米湯下 又方 用松樹皮為末米湯調下 治赤白痢久不瘥困重大人亦療之 用麻子炒香熟為末三歳半錢蜜漿調下 凡下痢 日久急治下部不曉此者俱攻其上不以為意下部 生蟲食其肉爛兒五臟便死燒艾於管中薰下部令 煙火入少許雄黄尤妙 治赤白痢赤者熱也白者冷也冷熱不調成赤白痢 右以生薑切片與好茶等分以蜜水各半煎服薑能 助陽茶能助隂平調陰陽觧毒散 治小兒赤白痢及水痢 用雲母粉半兩研作粉煮白粥調空心服之 治小兒赤痢 取鷄腸草汁一合和蜜服之良 治小兒赤白痢渇飲水又嘔逆方 用楮實炙構葉令香黄以飲漿半斗浸構葉使水緑 色然後去葉以木𤓰一箇切内葉汁中煮三二沸去 木𤓰使煖細細服 治患赤白痢 用山豆根搗末蜜丸空心煎水下二十丸二服自止 治小兒三歳痢或赤白冷熱不調 用鷄子一枚破其頭如粟米大出黄白於甌中和胡 粉如皂角子大更調入殻内胡粉蒸令熟以餧兒取 瘥止一方鷄子白定粉相和研膏用水七分煎三分 温服量兒大小加減治疳痢兼渇不止一方以定粉 鷄子清和為餅子炙黄焦為散粥飲調下半錢日三 四服 治小兒洞下并赤白痢 用牛角中骨燒末飲服方寸匕一方用牛角䚡灰水 和服三寸匕粥飲下半錢亦可量大小加減 黄連湯 治小兒赤白痢多時體弱不堪 用宣連濃煎和蜜服日六七服量大小毎煎三分水 減二分頻服一方用黄連一兩去鬚麄搗氷水煎服 治洞泄不止 治赤白下膿小兒得之三日皆死此有 蟲在下部也 麝香 礬石 巴豆 附子 珍珠 雄黄 各等 分 右製合取桑條如箭簳長二寸以綿纒頭二寸唾濡 綿沾取藥着綿上内榖道中半日復易之日再用神 效 治小兒赤白痢 用生地黄汁一合服之效 八味丸 治赤白痢 枳殻 半 兩 杏仁 一百二十 粒去皮尖 鹽梅 七 箇 巴豆 二十粒 去油 好茶 末 四 錢 黄連 一 兩 黄蠟 五 錢 百草霜 二 兩 蓮蓬 一 兩 右為細末溶黄蠟為丸赤白甘草湯下白痢白薑湯 送下 六神丸 治赤白痢 黄連 二 兩 木香 麥芽 炒 枳實 麩 炒 赤茯苓 各一 兩 麝香 一 錢 礬石 巴豆 附子 珍珠 雄黄 各等 分 右製合取桑條如箭簳長三寸以綿纒頭二寸唾濡 綿展取藥着綿上内糓道中半日復易之日再用神 效 六神丸 治赤白痢 黄連 木香 麥芽 枳實 炒 茯苓 各一 兩 右為細末入神麴一兩五錢打糊丸如粟米大毎服 五七十丸薑湯下 靈妙散 治小兒冷熱不調腹疼泄瀉下痢無度嗜卧 不食 人參 二 兩 甘草 一 錢 罌粟殻 三兩切碎 炒焦黑用 右件為細末毎服一錢泄瀉煎薑湯調下赤白痢煎 生薑烏梅湯調下白多赤少用温酒白湯各一半調 下赤多白少糖湯調下乳食前服忌生冷之物 沉香斷紅丸 治小兒下痢赤多白少或純便血如豆 汁 沉香 半 兩 當歸 酒浸 焙乾 川芎 芍藥 地黄 阿膠 切 碎 炒 續斷 六味各 一兩 右為細末煮麫糊為丸如黍米大毎服三十丸温酒 飲下乳食前服 梅連丸 治小兒下痢赤白裏急後重不思飲食 烏梅肉 黄連 黄蘗 艾葉 炒 乾薑 各等 分 右為細末煮麫糊為丸如黍米大毎服三十丸温米 飲送下乳食前服 治小兒赤白痢 以腐乳細切如豆麫拌醋漿水煮二十餘沸服之 治小兒及大人赤白痢 以新檞皮一觔去黑皮細切以水一斗煎取五升去 滓更煎如膏和酒服立愈 治小兒赤白痢及飲水嘔逆 用炙構葉令香黄以飲漿半升浸構葉使水緑色然 後去葉以木𤓰一箇切内葉汁中煮二三十沸去木 𤓰使煖細細服 久赤白痢 附論 夫小兒久赤白痢者由冷熱不調熱乗於血血滲腸間 與冷氣津液相雜而下甚者腸虚不復故赤白連綿久 不瘥也 方 黄連散 治小兒久赤白痢不止腹痛虚羸弱不欲飲 食 黄連 一兩 去鬚 厚朴 去皮薑 汁炙 乾薑 炮 木香 半 兩 當歸 黄 牛角䚡 燒灰各 三分 艾葉 半兩 炒 龍骨 半 兩 烏梅肉 一分 炒 右為細散毎服以粥飲調下半錢日三四服量大小 加減 丁香散 治小兒久赤白痢漸至羸弱胃氣全虚不欲 飲食 丁香 厚朴 去皮薑汁 炙各半兩 木香 一 分 黄連 去鬚 炒 當歸 炒 訶梨勒 煨用 皮 白术 炒各 半兩 赤石脂 一 兩 伏龍肝 半 兩 右為細散毎服以粥飲調下半錢日三四服量大小 加減 肉豆䓻散 治小兒久赤白痢腹内㽲痛全不思食漸 至羸困 肉豆䓻 三枚 去皮 青橘皮 焙 當歸 㣲 炒 地榆 黄牛角䚡 炒 厚朴 去皮薑 汁炙香 乾薑 一分 炮 黄連 炒各 半兩 右為細散毎服以粥飲調下半錢日三四服量大小 加減 斷下湯 止赤白久痢不禁 茯苓 白术 各一 錢 甘草 半 錢 草菓 三 箇 木香 半 錢 大罌粟 殻 十四箇去 筋醋炒 右剉棗子烏梅用瓦器煎服 鹿角蕪荑丸 治久赤白痢不止腹痛 鹿角屑 一 分 蕪荑仁 炒 附子 炮裂 去皮 黄連 去鬚 炒 地榆 各 一 分 赤石脂 半 兩 右為末煉蜜和丸如菉豆大毎服以粥飲下五丸日 三四服量大小加減 木香散 治小兒久赤白痢腹脇疼痛 木香 訶梨勒 煨用 皮 臭樗樹皮 炙 焦 木賊 黄連 去 鬚 炒各 半兩 右為細末毎服以粥飲調下半錢日三四服量兒大 小加減 硃砂丸 治小兒久赤白痢肌體羸瘦四肢煩熱 硃砂 半兩 研飛 巴豆 七枚去皮心 研紙裹去油 麝香 一 錢 雄黄 硫黄 各一 分 右為末都研勻湯浸蒸餅為丸如黍米大毎服以新 汲水下二丸日三服量大小加減 龍骨丸 治小兒久患赤白痢日夜頻倂腹痛羸弱不 欲飲食 黄連 去鬚 炒 黄蘗 白龍骨 訶梨勒皮 炮 木香 各 一 分 當歸 炒 乾薑 白礬 研各 半兩 胡粉 炒黄 三分 右為末煉蜜丸如菉豆大三歳毎服十丸温米飲下 日三服量大小加減 妙應膏 一名黄 丹丸 治久痢赤白諸藥未效 蜜陀僧 末 黄丹 研 定粉 研各半兩已上研細用 醋淬鉄銚内炒茶褐色 訶 子肉 木香 各一兩搗 為細末 真砒霜 一 錢 巴豆 十粒去皮 心膜出油 麝香 一 錢 右都研勻細用黄蠟四兩慢火鎔同諸藥熬成膏如 黍米大毎服未週歳小兒一粒二三歳四五歳三粒 六七歳五粒十歳以上七粒若血多甘草湯放冷下 膿多艾葉湯下臨卧服一方無木香用生薑自然汁 濃研香墨浸蒸餅和丸以冷甘草湯下量大小加减 麴蘖丸 治赤白痢久不瘥 神麴 二兩 半炒 麥蘖 三兩 半炒 黄連 肉桂 各二 兩 茱茰 當 歸 附子 一 兩 川椒 三 分 烏梅 二 兩 右為末粟米糊丸毎服四五十丸米飲下小兒量與 金鏁散方 治小兒乆患赤白痢不瘥 官桂 半兩去粗 皮薑汁炙 黄連 一分用茱萸同炒 去茱萸只用黄連 右為末毎服嬰孩一字二三歳半錢紫蘇木𤓰湯下 一日三服 曩痢 附論 夫小兒曩痢者由秋夏晨朝多中暴冷之氣冷氣折其 四肢則熱不泄熱氣入腹則變為痢作白小腹脹痛肌 體壯熱其脉洪大急數皆由冷熱氣相并連滯不瘥故 為曩痢也 方 黄連丸 治小兒曩痢紅久不斷増減有時 黄連 去鬚 炒 甘草 炒 人參 去蘆 頭 赤石脂 各半 兩 烏梅肉 一分 炒 龍骨 厚朴 去皮薑 汁炙 枳殻 麩炒 黄 黄芩 白茯 苓 各半 兩 右為細末煉蜜和丸如麻子大毎服以粥飲下七丸 日三四服大小加減 肉豆䓻散 治小兒曩痢不止腹痛 肉豆䓻 去 殻 乾薑 炮 厚朴 去皮薑 汁炙 硃砂 細 研 龍骨 訶 梨勒 煨用 皮 木香 枳殻 麩炒黄 各一分 右為細末毎服以温漿水調下半錢日三四服量大 小加減 治小兒曩痢方 甘草 炙 茯苓 各六 分 人參 黄連 各四 分 厚朴 炙 生薑 各一 分 龍骨 八 分 右以水一升煎取三合欲卧先取鹽麫麝香為小丸 内下部中然後服此米飲分服甚妙忌如常法 温臟湯 治小兒曩痢不止手足逆冷 肉豆䓻 一兩 去皮 乾薑 一兩 炮 厚朴 去皮薑 汁炒 龍骨 當歸 各半 兩 附子 一枚重半 兩炮去皮 木香 半 分 右為細末毎服一錢水八分入薑三片煎五分去滓 放温乳食前服 通𤣥丹 一名麝 香丸 治小兒曩痢久不瘥腹多膨脹痢如棗 花 血痢 夫熱痢不瘥則變血痢由痢久腸虚熱毒留滯血脉妄 行流滲腸間腸虚則泄故為血痢也 方 千金枳殻湯 治血痢 枳殻 炒 甘草 黄連 去 鬚 木賊 當歸 阿膠 槐 花 荆芥穂 山梔仁 炒 黒 大黄 各等 分 右為細末白鹽梅好茶蜜丸食前服 胡黄連散 治小兒血痢不止 胡黄連 黄連 去 鬚 丁香 蘆薈 五靈脂 乾薑 炮 檳榔 各一 分 木香 麝香 各一 錢研 右為細末用軟飯丸如麻子大毎服三五丸米飲下 量大小加減 黄芩丸 治小兒血痢腹痛減食四肢瘦弱渇不止 黄芩 去黑 心 地榆 龍骨 人參 白术 厚朴 去 皮 薑汁炙 各一兩 酸石榴皮 切 白茯苓 去 皮 漏蘆 去蘆頭 各一兩 右為細末煉蜜和丸如菉豆大毎服七丸空腹米飲 下日二服量兒大小加減 黄連散 治小兒血痢煩熱口乾腹痛 黄連 一兩 去鬚 犀角屑 白蘘荷 黄芩 蔓菁菜 吳藍 各一 兩 白頭翁 三 分 甘草 半兩 炙 茯苓 半 兩 右為粗散毎服一錢水一小盞煎至五分去滓不計 時量兒大小加減服之 藍葉湯 治血痢不斷 藍葉 一 兩 地龍 人參 烏梅 冬𤓰子 蝸牛殻 炒 赤茯苓 黄連 各半 兩 右為細末毎服一錢水一小盞煎至六分去滓乳食 前温服 茜根飲 治小兒血痢不止肌體黄瘦腹痛不能飲食 茜根 一 兩 地榆 三分 炒 馬藺子 炒一 分 黄連 去 鬚 黄蘗 去粗 皮炙 黄芩 去心各 一兩半 當歸 焙一 兩 右搗篩一二歳毎一錢水七分入生薑二片同煎至 四分去滓分温二服空心晚食前各一服更隨兒大 小加減一方無生薑 茜根湯 治血痢不瘥 茜根 地榆 黄連 去 鬚 赤石脂 阿膠 各一 兩炙 甘草 炙 黄蘗 各半 兩 右為細末毎服一錢水八分煎至五分去滓温服 黄連湯 治小兒血痢無度 黄連 去 鬚 甘草 炙各 半兩 黄藥子 吳藍葉 犀角屑 各 一 分 梔子仁 二 枚 右搗篩一二歳毎服一錢水七分煎至三分去滓分 二服食前服量兒大小加減 地榆湯 治小兒血痢并蠱毒痢 地榆 去皮 炒 黄連 去 鬚 黄芩 去黒心各 一兩半 馬藺子 炒半 兩 茜 根 一 兩 右粗搗篩一二歳毎一錢水半盞入生薑一片同煎 至三分去滓分温二服食前日二服更隨兒大小加 減一方加蔓菁根無茜根 厚腸丸 治血痢脫肛腸虚 黄連 一兩 炒 川楝子 木香 半兩 炮 膠珠 當歸 各半 兩 吳茱茰 半兩同黄 連一處炒 右為細末粟米飯為丸食前米飲送下一歳十丸以 意加減 樗根湯 治小兒瀉血不定 樗根白皮 炙三 分 無食子 肉豆䓻 去殻 一兩 茜根 半 兩 茶 末 一 分 右㕮咀毎一錢水七分煎至四分去滓分温二服早 晨晚後各一量大小加減 蝟皮散 治小兒臓毒瀉血 刺蝟皮 陳槐花 白礬 鹿角屑 各一 兩 王𤓰 半 兩 右同入沙盒子内鹽泥固濟令乾燒令通赤取出為 細散毎服半錢入生薑自然汁兩三㸃用臘茶調下 治血痢神效妙方 罌粟殻 連盖分作四片去穰用 雄黄猪膽塗炙半兩 人參 牡丹花心 三月取 了晒乾 木香 麩炒各 半兩 陳米 二 錢 右為細末蜜湯調下嘔吐不食甘草橘皮湯調下不 過三服效 柏枝飲 治小兒血痢進退不定 柏枝 地榆 白頭翁 罌粟殻 甘草 各等 分 右為末三歳一錢水半盞烏梅一箇煎三分去滓食 前服 沒石子丸 治小兒腸虚受熱下痢鮮血或便赤汁腹 痛後重晝夜不止遍數頻多 沒石子 地榆 各等 分 黄蘗 蜜炒 一兩 黄連 一兩 半 酸石榴 皮 一 兩 右為細末以煮醋麫糊和丸如麻子大毎服十丸至 二十丸温米飲下食前服 黄連湯 黄連 去鬚一 兩半 艾葉 炒一 分 阿膠 炙令燥 半兩 豉 十粒炒 令黄焦 右搗篩一二歳毎一錢水七分入葱白二寸并鬚切 同煎至四分去滓分温二服空心午後各一量兒大 小加減 薤白飲 治小兒血痢并熱毒蠱毒 薤白 十莖切一 方用葱白 香豉 一合 半 山梔子仁 五 枚 黄連 去鬚 半兩 右除香豉薤白外餘粗搗篩一二歳毎一錢水七分 入香豉二七粒薤白一莖切同煎至三分去滓分温 二服量兒大小加減 固腸丸 治小兒臟腑虚瀉血痛 槐蛾 半兩炒 黄色 肉豆䓻 三枚麫 裹煨香 乾薑 炮裂 半兩 枯礬 一 分 右為細末麫糊和丸如麻子大乳香湯下一二歳毎 服十丸日進二服 地榆丸 治小兒腸虚腹脹瀉血不止 地榆 一 両 草豆䓻 三枚炮 去皮 黄耆 一 兩 枳殻 麩炒 半兩 右為細末麫糊為丸如麻子大毎服十丸甘草湯下 日三服 四生散 治赤痢因大腸停積熱毒得之或㸃滴鮮血 罌粟 去蕚蒂筋 半生炙 黑豆 一合生 半炙 甘草 生半 炙 生薑 半生 半炙 各一 兩 右剉散毎服二錢温服如嘔食不入加人參少許 必效丹 治血痢頻併 川黄連 二 兩 大棗 半 升 乾薑 一 兩 白礬 半 兩 右用瓦器盛鹽泥固濟留一竅子以木炭火燒烟息 為度取出搗羅為細末白麫糊丸如黍米大毎服十 粒米飲下量兒大小加減 地榆散 治小兒血痢 地榆 一兩半 炒黒 黄蘗 一兩半去 粗皮炙 馬藺子 半兩 炒 茜根 一 兩 右為粗散毎服一錢水一小盞煎至五分去滓放温 不計時量兒大小分減服之 麝香散 一名鹿 角散 治小兒血痢不止 麝香 一 錢 鹿角屑 半兩 炒焦 亂髮灰 半 兩 右研為散毎服半錢粥飲調下日三四服量大小加 減 治血痢脫肛 罌粟殻 大者七箇 半炙半生 大甘草 二寸切兩片 半炙半生 烏梅肉 槌 碎 右用水一大碗生薑十片薤白二十根煎至一半去 滓婦人産前産後者皆可分作二服十歳以下分為 五六服大小加減服後惡心如醉一霎時神驗仍忌 生冷魚鮝油膩之物 地榆散 治赤痢因大腸停積熱毒得之或㸃滴鮮血 地榆 訶子 甘草 各等 分 右為末毎服一錢鹽米湯調空腹服 黄芩湯 治小兒血痢不止肌體黄瘦腹痛不能飲食 黄芩 三 分 艾葉 半兩 炒 當歸 三分 炒 右為粗散毎服一錢水一小盞入薤白三寸豉五十 粒煎至三分去滓不計時量兒大小分減温服 犀角散 治小兒血痢并蠱毒痢 犀角 鎊末 半兩 桂皮 去粗皮 炙四兩 右搗篩一二歳毎一錢水七分煎至四分去滓分温 二服空心午後各一量兒大小加減 青橘丸 治小兒熱痢不瘥血脉妄行變成血痢 青橘皮 去白 焙 黄連 去鬚 等分 右為末用獖猪膽汁和藥入膽内以米泔煮熟取出 入麝香少許研勻丸如黍米大毎服十五丸米飲下 雙粉丸 治小兒血痢身熱不食 輕粉 五 分 定粉 三 錢 右為末蒸餅為丸如小豆大三歳三十丸煎艾湯下 治血痢 用鹽梅除核一枚臘茶研煎醋湯温服 又方 用蘿蔔切碎取清汁一盞蜜水各半煎服無蘿蔔以 子代亦可日晡米飲下 備急方 用向東日晒久年壁土炒車前子揀净用米煎服 治小兒血痢 取生馬齒莧絞汁一合和蜜一匙空心飲之一方搗 汁飲之 治小兒血痢煩躁并治蠱毒痢 取藍青汁量大小増減服之 療小兒下鮮血 取梔子仁燒灰末水和一錢服之量大小加减 治小兒血痢腹肚㽲痛方 用益母草半兩以水一盞煎至五分去滓不計時量 兒大小分減温服 三物湯 治血痢 胡黄連 烏梅肉 竈下土 右等分為末食前茶清調服 苦參散 治血痢 好肥白棗 山梔子 各二 十箇 苦參 一 分 右三味用箬葉包再用紙裹以鹽水洗净黄泥固濟 用火煆令通赤取出地上過一宿為細末陳米飲下 治氣痢血痢頻頻欲行不行 黄耆 甘草 炙 木通 車前子 炒 净陳皮 净青 皮 炒 製厚朴 罌粟殻 醋炒 等分 右以水煎空心服痛加赤芍藥白芍藥製枳殻烏梅 膿血痢 夫小兒膿血痢者由腸胃虚弱冷熱不調寒多則色白 或如凝脂與膿兼下熱多則色赤或似梔子汁甚則純 下鮮血冷熱交攻膿血雜下治法當分其冷熱疳蠱而 治之則無不瘥 方 療小兒膿痢直從春夏至秋冬以来不瘥者 薤白 切一 合 生薑 蕪荑 各一 分 子芩 黄蘗 當歸 各二 分 香豉 一合 綿裹 右切以煮銀水重濾一升半煮取九合分服以瘥為 度秋末冬末加赤石脂半兩乾薑一分白术二分大 小量之忌如常法 黄連湯 治小兒膿血滯痢并冷痢腹痛 當歸 切一 兩 黄連 去鬚 三分 桂 去粗皮 三分 赤石脂 一兩 一分 人參 三 分 乾薑 白頭翁 甘草 各三 分 龍骨 附子 各一 兩炮 右剉如麻豆大毎一錢水七分煎至四分去滓分二 服空心午後各一量大小加減冷去白頭翁加牡蠣 三分 羚羊角湯 治小兒熱痢下血并體熱心煩口乾不欲 飲食四肢羸瘦 羚羊角 屑 茜根 吳藍 各三 分 黄連 去 鬚 赤石脂 地 榆 當歸 炒 阿膠 炙一 兩 黄芩 去 心 甘草 半 兩 右搗篩毎服二錢水一盞煎至五分去滓温分三服 人參散 治小兒膿血痢久不瘥腹痛不欲飲食 人參 去 蘆 當歸 炒 地榆 阿膠 炒 黄 黄連 炒 子芩 黄 蘗 炒 赤芍藥 蕪荑 炒 厚朴 去粗皮薑汁 炙各半兩 右為散毎服一錢水一盞入薤白一莖豉五十粒煎 至五分去滓不計時量大小加減 赤石脂散 治小兒下痢膿血腸鳴腹痛亦治赤白痢 赤石脂 研 龍骨 研 地榆 黄連 去鬚各 一兩 人參 三 分 厚 朴 去皮薑汁 塗五遍炙 當歸 焙 乾薑 炮製各 半兩 右為散毎服半錢米飲調下日三服或煉蜜丸如梧 子大乳汁下五丸至七丸空心午後各一量大小加 減 肉豆䓻散 治小兒膿血痢 肉豆䓻 二枚 去殻 當歸 焙 蜜陀僧 研 訶梨勒 去 核 黄連 去 鬚 枳殻 麩炒各 一分 龍骨 半 兩 乾薑 炮半 兩 右為散毎服半錢空心米飲調下隨兒大小加減 沉香豆䓻丸 治小兒乳哺失宜冷熱不調熱衝上膈 冷歸下焦致虚實不等水穀不化遂傷泄痢夾積則 變為下痢膿血 當歸 木香 白术 各一 兩 沉香 白芍藥 人參 去蘆 頭 蓬莪荗 縮砂仁 各一 錢半 右為細末麫糊丸如黍米大毎服十丸二十丸米飲 下量大小加減 黄連丸 治小兒膿血痢并赤白痢 黄連 去 鬚 龍骨 研 黄芩 去 心 白石脂 研 當歸 焙 赤石脂 研各 三分 烏梅肉 炒半 兩 右為末研令勻煉蜜丸如麻子大毎服五丸空心晚 食前各一服米飲下量大小加減 鮓湯丸 治小兒瀉痢五色膿血如爛魚腸並無大便 只是膿血腸中攪痛 粉霜 輕粉 硃砂 砂 各一 錢 白丁香 四 錢 乳香 半 錢 巴豆 七粒去皮 心不去油 右為細末蒸棗肉丸如小豆大三歳二丸煎鮓湯吞 下候積下與調胃氣食前服 建胃丹 治泄痢並膿血日漸羸瘦 黄連 一兩 炒 龍骨 白石脂 神麴 炒 烏梅肉 炒 亁 薑 各半 兩 白礬 二 錢 右為細末醋煮麫糊和丸如黍米大毎服十粒米飲 下量兒大小加減 乾薑散 治小兒下痢膿血腹痛腸鳴 亁薑 炮製 一分 黄連 去鬚 三分 人參 三 分 肉豆䓻 去殻 一枚 當歸 焙 三 分 厚朴 去皮薑汁塗 五遍炙五錢 右為細末毎服半錢以粥飲調下空心午後各一量 大小加減 肉豆䓻丸 治小兒下痢膿血腹痛虚煩 肉豆䓻 去 殻 訶梨勒 炮去核 各三錢 蜜陀僧 一 錢 人參 白茯 苓 去皮各 一分 右為細末用燒粟米飯為丸如菉豆大毎服七丸温 米飲下 蠟茶丸 治小兒下痢膿血寒熱不除 豉 八十粒 炒黄 大豆 半兩炒黄 香去皮 黄連 去 鬚 硝石 各一 分 芫花 醋炒 焦 巴豆 二十粒去皮麩 炒令香出油用 右為細末入鎔蠟一分并煉蜜和丸如黍米大一二 百日内毎服二丸一二歳毎服可五丸三四歳毎服 七丸米飲空心服隨兒大小加減 樗根皮散 治小兒膿血痢如魚腦後重 臭樗根皮 一分 炒黄 枳殻 半分 麩炒 黄連 半分去 鬚炒 蕪荑 炒 赤 芍藥 各半 分 右為散毎服一錢水一小盞入豉三十粒葱白一莖 煎至六分去滓不計時量兒大小加減 鷄屎礬丸 治小兒膿血痢不瘥漸加瘦弱 鷄屎礬 一兩 燒灰 胡粉 一分 炒黄 龍骨 阿膠 搗碎 炒黄 黄連 去 鬚 各一 兩 右為細末煎釅醋為膏和丸如菉豆大毎服以煖漿 水下七丸日三四服量兒大小加減 石榴皮散 治小兒膿血痢 酸石榴皮 㣲 炒 乾薑 炮製 用 黄連 去 鬚 訶梨勒 煨去核 各一分 右為細散毎服半錢空心午後各一米飲調下隨兒 大小加減 亁藍湯 一名吳 藍散 治小兒百晬内下痢如魚腦赤白雜痢 腹痛多啼 亁藍葉 升麻 芍藥 各一 兩 梔子仁 四 枚 右搗篩百晬至二百日兒毎一錢以水半盞入香䜴 七枚薤白一莖煎至三分去滓分温三服隨兒大小 加減食前服一方有龍骨 如金散 治小兒瀉痢頻併不食多渇膿血相雜腹中 疼痛裏急後重心燥身熱 甘草 半兩 炙 烏梅 罌粟殻 三十箇 蜜炙 陳皮 一 分 右㕮咀為散三歳一錢水半盞煎三分去滓食前服 忌魚腥油膩肥甜等物一方用枳殻無烏梅 白石脂散 治小兒腸澼下膿血 白石脂 燒令赤 一分 亂髮 燒灰 一分 甘草 炙半 兩 右為細末毎服一字至半錢早晨午後各一服米飲 調下隨兒大小加減 如聖散 治小兒臟毒久痢下膿血 鉛丹 半 錢 砂 皂子 大 膩粉 一 錢 甘草 五 分 右研為末用好棗一枚去核入在棗内用大麥麫裹 煻火燒香熟為度去麫研為粉毎一枚棗分兩服煎 槐花湯調下日二 治小兒膿血痢毎日三二十行立效方 一名揵散方見 本門赤白痢類 治小兒水氣腹腫兼下痢膿血小便澀 用葶 子半兩㣲炒搗如泥以棗肉和搗為丸如菉 豆大毎服五丸棗湯下空心晚後各一量兒大小加 減服之 治小兒久痢膿血濕熱方 用艾葉伍升以水一斗煮取一升半分三服 治小兒下痢膿血日夜無度腹痛裏急後重 罌粟殻 去穰 梗炙 人參 陳皮 甘草 炙 地榆 阿膠 搗碎 炙燥 木香 各等 分 右為麄末一歳毎服二錢水一盞煎至四分去滓温 服如冷痢純白即加亁薑炮等分如熱痢純赤即加 黄連炒等分忌一切毒物 普濟方卷三百九十七
欽定四庫全書 普濟方卷三百九十八 明 周王朱橚 撰 嬰兒下痢門 疳痢 附論 夫小兒疳痢者由乳哺不節生冷過度傷於脾胃冷熱 相摶致臟腑不調久而不瘥即變諸疳若大腸虚弱水 穀不化下痢無度是為疳痢其證靣色萎黄肌體羸瘦 盜汗壯熱皮毛焦枯嗜好酸醎心腹虚脹痢下藴瘀日 夜無度是也 方 熊膽散 治一切疳痢 熊膽 研 雄黄 研 青黛 研 丹砂 研各 半兩 甘草 炙一 兩 黄礬 燒令 枯 細辛 去苗 葉 莨菪子 炒各 半兩 蘆薈 研 龍膽 當歸 焙 白礬 燒令 汁盡 蟬蛻 炒 蝦蟇 炙焦各 三分 麝香 研 黄連 去 鬚 黄蘗 去皮各 一兩 右為散六十日至百日孩子毎服一字一二歳半錢 三四歳一錢並米飲調下早晚食前各一服 大疳丸 治小兒痢疳羸瘦 黄礬 枯 緑礬 各一 兩 膽礬 二 錢 乾蝦蟇 一枚去 腸肚炙 莨菪子 葶 炒各 一分 蝸牛 四枚已上七味入在瓶内鹽泥 固濟候乾火燒通赤取出研為 細 末 胡黄連 一 分 生蝸牛 研三 枚 麝香 研 丹砂 研 雄黄 研 牛黄 研各 一分 熊膽 研 訶梨勒皮 細辛 去苗葉 各二分 青黛 半 錢 右為末和令勻燒粟米飯和丸如麻子大毎服三丸 至五丸薄荷湯下不拘時服量兒大小加減 麝香丸 治小兒疳痢不止體瘦食少腹痛羸弱 麝香 細 研 硃砂 細 研 蘆薈 細 研 雄黄 細 研 母丁香 鶴蝨 白礬灰 蜜陀僧 細 研 沒藥 龍膽 去蘆 頭 地龍 㣲 炒 熊 膽 細研各 一分 蟾酥 一 錢 艾葉 半兩 炒黄 肉豆䓻 半兩 去殻 黄連 去 鬚 定粉 㣲炒各 半兩 右為末入研了再研令勻以麫糊和丸如菉豆大毎 服以粥飲下三丸日三服量兒大小加減 蘆薈丸 治小兒五疳八痢腹内積滯堅硬如石肚大 筋青面黄羸瘦寒熱往來目澀口臭牙齦爛黒出血 常服長肌退黄殺疳蟲進飯食消積滯 青皮 去 穰 陳皮 去 白 荆三稜 石三稜 半 兩 史君子 檳 榔 蓬术 神麴 炒 麥蘖 各一 兩 胡黄連 一兩 半 熊膽 半 兩 木香 蘆薈 南星 各半 兩 蕪荑 二錢 半 雷丸 三錢 炒 右為細末麫糊丸如麻子大毎服三十丸米湯送下 食前服 熊膽丸 治小兒疳痢氣痢腹大肌瘦常服 熊膽 研 胡黄連 夜明砂 炒 青黛 研 黄連 去鬚各 一錢 肉豆䓻 一枚 去殻 蘆薈 一分 研 龍腦 一錢 研 蟾頭 一枚 酥炙 麝香 三錢 研 史君子 一分 去殻 丁香 半 分 無食子 一 分 右為末粟米飯為丸如菉豆大毎服七丸至十丸米 飲下日三服 青金丹 治小兒驚風諸疳諸痢病疳瘠黄疸喘粗有 氣者或下蟲數合無不即瘥肥壯無疾用之有益 青黛 研三 分 雄黄 研 胡黄連 末各 二分 丹砂 研 膩粉 熊 膽 温水 化 白附子 為 末 蘆薈 研各 一兩 麝香 研半 兩 蟾酥 水 銀 各皂 子大 鈆霜 研 龍腦 研各 一錢 右同為末入乳鉢内再研令勻用獖猪膽一枚取汁 熬過浸蒸少許為丸如黄米大暴亁一歳可服二丸 量大小増減驚風諸癎先以一丸温水化鼻中令嚏 戴目者當自下瘈瘲亦定更用薄荷湯下諸疳米粥 飲下變蒸寒熱薄荷湯下諸瀉痢米飲下疳蚘咬心 揀實煎湯下鼻下赤爛口齒疳蟲口瘡等乳汁研塗 病疳眼雀目白羊子肝一枚竹刀批開内藥肝中以 麻縷纒米泔煮令熟空腹服乳母常忌毒魚大蒜鷄 猪肉治疳最佳 肥兒丸 治小兒五疳八痢隂陽氣不順虚痞腹脹嘔 逆腹痛瀉痢消化乳癖積聚肥退面黄瘦殺蟲安胃 進飲食此藥應有小兒疳病累服藥未效者不問虚 實便與數服即安 檳榔 用麫裹煨熟 去麫剉焙 陳皮 去 白 青皮 去 白 胡黄連 宣連 去鬚 㣲炒 白蕪荑 炒 史君子 煨去 皮 肉豆䓻 如檳榔 法煨 人參 去 蘆 夜明砂 㣲 炒 赤芍藥 龍膽草 右等分為細末麫糊為丸如蘿蔔子毎服三五十丸 同紫蘇木𤓰湯下瀉痢米飲下不計時候日二三服 更量兒大小加減 青黛散 治小兒疳痢脊膂如鋸眼口鼻痒自咬指甲 頭髮亁燋下部急痛 青黛 細 研 雄黄 硃砂 俱細 研 附子 炮製去 皮臍 藜蘆 去蘆 頭 胡黄連 細辛 麝香 細 研 白礬灰 黄礬 莨菪 子 水淘去浮者水煮令芽曝 乾炒令㣲焦已上各一分 右都研令勻毎服以粥飲下半錢早晨晚後各一服 量兒大小加減 木香丸 治小兒疳痢日夜不止體瘦乏力不能飲食 木香 蟬殻 㣲炒 去足 肉豆䓻 去 殻 黄丹 㣲 炒 硃砂 細 研 夜明 沙 㣲炒各 一兩 赤石脂 細研 半兩 黄連 半兩㣲 炒去鬚 田父 一枚 燒灰 蝸 牛 二十枚 炒㣲黄 麝香 一錢 細研 右羅為細末入研令勻湯浸蒸餅和丸如菉豆大毎 服以温粥飲下五丸日三服量兒大小加減 厚朴丸 治小兒疳痢嘔逆 厚朴 去粗皮薑 汁炙三分 龍骨 白石脂 各半 兩 白茯苓 去黒 皮 人參 各三 分 陳橘皮 去白焙 一分 當歸 焙三 分 肉豆䓻 一枚 去殻 烏梅肉 炒 乾木𤓰 各半 分 右為細末煉蜜為丸如麻子大毎服五七丸煎薑棗 湯下食前服 史君子丸 治小兒五疳瀉痢肌膚黄瘦多困好喫泥 土五心常熱煩渇引飲夜多虚汗 史君子 去殻麫 裹煨 木香 無食子 各五 枚 赤芍藥 蘆 薈 研各 一分 肉豆䓻 去 殻 檳榔 煨各 一枚 黄連 去 鬚 麒麟竭 研 麝 香 研各 一分 右為細末粟米飯丸如麻子大毎服五丸至十丸米 飲下不拘時服夏秋宜常服 蘭香散 治小兒一切疳痢 蘭香 人糞 白狗糞 蝦蟇 白礬 蜘蛛 蚯蚓 蝸牛子 八味並 燒灰 蘆薈 研 右為散以葦管斜批吹少許入鼻中及齒上更以蜜 和塗紙上貼之 蘆薈丸 治小兒疳痢四肢羸瘦腹脹鼻痒皮膚乾燥 下痢不恒 蘆薈 雄黄 各細 研 沒石子 蛇蛻皮 燒 灰 丁香 熊 膽 蟬殻 㣲燒 去足 蟾酥 研已上 各一分 麝香 黄連 半兩㣲 鬚去炒 右為細末煉蜜丸如米大毎服以粥飲下三丸别研 一丸吹鼻中量大小加減 龍骨丸 治小兒疳痢日夜無度肌體羸瘦 龍骨 半 兩 雄黄 麝香 硃砂 各一錢 俱細研 橡實 半 兩 蝸牛 二十枚 炒㣲黄 牛黄 細 研 白土 青黛 各一 錢 訶藜勒 一分煨 用皮 右羅為細末入研令勻用麫糊和丸如菉豆大毎服 以粥飲下五丸日三服量兒大小加減 龍骨湯 治小兒三歳已上疳痢口瘡身體手脚心熱 龍骨 一 兩 黄連 去 鬚 黄蘗 去粗 皮炙 地榆 炙各 三分 白頭翁 乾 薑 炮 當歸 焙 醋石榴皮 白术 各半 兩 右麄搗篩一二歳毎服半錢水半盞薑三片同煎至 三分去滓分温二服早晚食前各一服量兒大小加 減口瘡取蘆薈赤地利末傅之下部生瘡取蚦蛇膽 黄連麝香等分為末塗傅之一方有髙良薑 沉香煎 治小兒疳痢黄瘦焦枯壯熱脹滿 沉香 丁香 酸石榴皮 各二 分 木香 肉豆䓻 去 殻 訶藜勒 炮去 核 無食子 縮砂仁 各三 分 史君子 去皮 半兩 右為末煉蜜調成膏毎服一豆大米飲化下 熊膽丸 治小兒疳痢脾胃虚冷乳食不化臍腹疼痛 熊膽 一 分 附子 一枚炮製 去皮臍 巴豆 七枚去皮心研 紙裹壓去油 定粉 一兩炒 㣲黄 黄丹 二兩醋炒 令紫色 砒霜 一錢 細研 亁薑 一分 煨裂 硫黄 一錢 細研 訶藜勒 一分煨 用皮 右為末湯浸蒸餅和丸如黄米大毎服以冷水下二 丸量兒大小加減切忌熱物 定命丸 治小兒疳痢 青黛 研三 分 烏蛇 皮骨酒 炙一分 白附子 一 枚 亁蠍 炒七 箇 膩粉 研一 分 獨角仙 去足炙 一枚 棘剛子 去殻 七枚 麝香 研一 分 右為末用豶猪膽汁丸如黍米大毎服三丸早晨晚 後各一服温水下 金髓丸 治小兒急疳痢不止或膿或血或青或黄髮 結或穂或墮落鼻乾咬指好喫土炭 金牙 一 分 烏頭 生去皮 臍半兩 肉豆䓻 去殻 一枚 訶梨勒 煨去核 二枚 石中黄 如無禹 餘糧代 麝香 研 丹砂 研各 一分 黄連 搗末用鷄 子一枚取 清和末併餅 炙乾一兩 右搗研為末煉蜜丸如菉豆大毎服五丸空心米飲 下日晩再服量大小加減 胡黄連丸 治小兒氣疳痢下痢腹脹 胡黄連 蝦蟆 炙 蝸牛 研 訶黎勒皮 各半 兩 蛇蛻 炙 青黛 研 麝香 各一 分 木香 一 兩 右為末用米飲為丸如菉豆大毎服三五丸米飲下 蟲出為度 至聖丸 治小兒疳痢腹脹肌瘦泄瀉不止 史君子 二十枚 去殻 肉豆䓻 一枚 去殻 丁香 陳麴 炒 雄黄 研 熊膽 研各 一分 麝香 研半 錢 訶藜勒皮 一 錢 右為末白麫糊和丸如菉豆大毎服十丸米飲下乳 食前服量兒大小加減 香橘丸 治小兒疳痢冷熱不調水穀不化 史君子 二 兩 訶子肉 五 錢 神麴 麥芽 甘草 炙 厚朴 各五錢 薑汁炒 陳皮 三 錢 木香 二錢 半 右為細末煉蜜丸米湯化下 水蓼丹 治血痢疳瘦 蛇蛻皮 燒 灰 鷄頭殻 燒灰存性 各一兩 胡黄連 硃砂 水 蓼 各半兩已上搗 羅為末次用 蘆薈 牛黄 各一 分 粉霜 一錢並 各研極 細 右為細末軟飯和丸如黍米大毎服五粒至七粒麝 香湯下量大小加減不拘時候 神聖散 治小兒疳痢腹大口亁四肢羸弱下痢不止 亁蝦蟇 一枚五月五日 者去肚腸 獨顆蒜 一顆 搗研 川椒 半兩去 目已上 二味入蝦蟇腹中用著大麥麫 餅裹燒令燋黄色搗羅為末 麝香 一 錢 龍腦 半 錢 蘆 薈 一 分 硃砂 一 錢 雄黄 二 錢 右與前藥同研為散毎服以粥飲調下半錢日三四 服量兒大小加減服之 百中湯 治小兒疳痢 樗皮 炙 黄連 去 鬚 枳殻 炒 蕪荑 各半 兩 生薑 一 分 豉 半 兩 葱 白 三 莖 右細剉以水五合浸經宿平旦煎取三合量兒大小 空腹服之初服經日昏沉後漸漸甦未全效更作一 劑熱渇與竹 飲之 阿膠丸 治小兒一切痢久成疳 阿膠 炙 燥 白龍骨 黄連 去 鬚 白石脂 鷄屎白 炒一 方用 鷄屎 礬 胡粉 炒 赤茯苓 去黒皮 各一兩 右為細末煉蜜丸如麻子大毎服米飲下三丸食前 服更量兒大小加減 丹砂丸 治小兒五疳八痢 丹砂 青黛 共研各 一分 丁香 半 分 肉豆䓻 去殻 一枚 無食子 一 枚 麝香 研一 錢 亁蝦蟇 去頭足酥 塗炙一枚 右為末麫糊丸如黄米大毎服三丸空心米飲下 胡黄連丸 治小兒疳痢皮毛焦身體羸瘦喜食酸醎 心腹脹發熱 胡黄連 一 分 芎藭 蓬莪荗 煨 青橘皮 去白焙 各半兩 亁薑 炮一 錢 荆三稜 三錢 煨 陳橘皮 去白炒 半兩 右為末毎抄一錢入巴豆十粒去皮心膜入冷油内 慢火煎墨色研細煮醋麵糊丸如黍米大一歳一丸 薄荷湯下 二肝丹 地膽草 漏蘆 菖蒲 一寸九節 煮各一兩 胡黄連 地榆 各半兩已上搗 羅為末次用 鷄肝 猪肝 一兩鹽炒少許同 上諸藥和煮肝 右為石臼中搗一二百下成膏丸黍米大毎服十粒 麝香湯温下乳食前服量兒大小加減 青黛散 治小兒疳痢下部痒 青黛 蟾灰 各一 分 赤石脂 半 兩 訶藜勒皮 一兩 煨 胡粉 炒 黄連 去鬚 炒 麝香 細研各 一分 右搗為散毎服以乳汁調下半錢日三四服量兒大 小加減 桃皮散 治小兒疳痢赤白及一切痢并下部濕 桃白皮 炙半 兩 黄連 去 鬚 胡粉 炒 赤茯苓 去黒皮各一 兩一方用白 茯 苓 黄蘗 去粗皮 各半兩 丁香 七 粒 右為散毎服半錢米飲調下早晚前服量大小加減 豆䓻丸 治小兒疳痢及吐不吃乳食四肢瘦弱 肉豆䓻 去殻 一枚 木香 半 兩 丹砂 研 人參 訶藜勒 煨去 核 麝香 研各 一分 右為末用米飲丸如麻子大毎服三丸空心米飲下 日再服更量大小加減 龍齒散 治小兒疳痢或口内生瘡 龍齒 半 兩 丁香 一 分 黄連 去 鬚 胡粉 炒 赤茯苓 去黒皮 各半兩 枳 殻 去瓤麩 炒一分 右為散毎服半錢粥飲調下食前服量兒大小加減 牛黄一錢亦得有鮮血加蕪荑一分 肉豆䓻丸 肉豆䓻 去殻 一枚 訶藜勒 炮去核 三枚 黄連 去鬚 一錢 赤石脂 研 一 錢 木香 一 分 蟾頭 薑汁炙 一枚 右為末用蝸牛肉研為丸如黍米大焙亁毎服三丸 至五丸粥飲下食前服 六神丸 治小兒疳痢羸瘦飲食減少及肚瀉并驟瀉 丁香 木香 肉豆䓻 去殻各半兩三味 同麩裹慢火煨 蘆薈 研 一 兩 史君子 去 殻 訶藜勒 各半 兩 右為末棗肉為丸如菉豆大毎服三丸至五丸米飲 下空心服一方不用棗肉爛飯為丸蓋飯引入脾也 驟瀉不已用金星丸等推去滯調理脾胃 黄連木香丸 治小兒疳痢無常色 黄連 去 鬚 木香 各半 兩 麝香 研一 錢 定粉 一 分 狗肝 一具 切 蝦 蟇 一枚 切 右為末將狗肝蝦蟇用酒三升煮爛至一升去滓煎 成膏丸前末如菉豆大毎服三丸空心米飲下更量 兒大小加減 莨菪丸 治小兒疳痢面黄體瘦盗汗壯熱心腹虚脹 皮毛焦枯 莨菪子 醋浸一宿 炒一兩 木香 胡黄連 蘆薈 研各 一錢 訶 藜勒皮 二 枚 肉豆䓻 大者 一枚 右為末用粟米飯和丸如黄米大毎服五丸至十丸 空心米飲下 鼈甲散 治小兒疳氣腹脹泄痢小便赤澀 鼈甲 醋炙去 裙襴 訶藜勒 木香 赤茯苓 去 皮 蒼术 米 泔 浸焙 一兩 牽牛子 炒一 兩半 右為散食前温水半盞日再服量大小加減 史君子膏 治小兒疳痢腹痛驚瀉清水臟腑虚滑不 思飲食 厚朴 薑汁 炙 甘草 炙 訶子 炮各 二兩 青黛 陳皮 去白各 一分 史君子 半兩用醋 麩煨用 右為末煉蜜為丸如鷄頭大作餅毎服一餅用米飲 下一方有青皮無青黛若治下痢青積則用青皮者 是一方兒百日已上三歳毎服半丸乳汁化下 香䓻丸 治疳痢外由風寒暑濕冷熱不調内因停滯 積聚水穀不化頻下惡物 外證毛亁唇白額青上 絞肚脹腸鳴泄下糟粕 黄連 木香 訶子肉 煨 肉豆䓻 縮砂仁 茯 苓 各二 錢 右用飯丸米飲下 療大人小兒久痢成疳方 豉 三 升 葱白 一 握 桃葉 一 握 鹽 二十 顆 苦參 五 寸 青黛 一 抄 右切以水三升煮取一升二合法仰卧灌下部中極 妙 龍骨湯 治小兒痢久成疳漸漸黄瘦 龍骨 訶子肉 炮 赤石脂 各半 兩 醋石榴皮 一分 炒黄 木 香 史君子 各一 分 右為末毎服一字至半錢㸃麝香湯下 玉粉散 定痢截疳 胡粉 一兩 半 白龍骨 研 雄黄 研㣲 炒 漏蘆 白馬夜眼 洗净 燒乾 楮木根白皮 各半 兩 右為細末都拌勻毎服一字至半錢以鷄子清調下 乳食前服 青黛丸 治小兒疳痢不止體熱口亁心煩瘦弱 青黛 熊膽 麝香 定粉 炒㣲 黄 寒食蒸餅末 各 一 錢 蟾酥 半 錢 右都研如粉用豶猪膽汁和丸如黄米大毎服以粥 飲下五丸日三服量兒大小加減 砒霜丸 治小兒疳痢 砒霜 一分 細研 白礬灰 亁蟾 燒 灰 夜明沙 㣲 炒 黄丹 㣲炒 各半 兩 硃砂 一分 細研 右羅為末都研令勻以軟飯和為丸如菉豆大毎服 以冷水下三十丸服藥後以桃栁湯衣服祼之蟲子 當出白黄即易瘥黑者難瘥忌食熱物 鉛丹丸 治小兒疳痢 鉛丹 炒 研 定粉 炒 研 蛇蛻 炙焦各 一兩 夜明沙 炒 蘆薈 研臨 時入 各一 分 右為散丹醋拌和為餅就熱銚上煉熟細研為散後 入蘆薈和勻毎服一字以米飲調服早晨午後各一 服量兒大小加減 烏梅丸 治小兒疳痢日夕不止手足逆冷或下鮮血 虚渇不止 烏梅肉 炒 龍膽 龍骨 各一 兩 黄連 去鬚一 兩半 地龍糞 炒一兩 一分 右為末煉蜜丸如麻子大一歳米飲下三丸食前服 以瘥為度一方用新汲水服三日隨兒大小加減 厚朴丸 治小兒疳瘦下痢腹脹不思飲食臓腑虚滑 常服化食補胃消疳肥肌 厚朴 去粗皮薑 汁炙半兩 陳橘皮 去白焙 一分 甘草 炙 史君子 去 殻 麫裹 煨 訶藜勒皮 半生半炮 各半兩 右為細末煉蜜丸如小鷄頭大三歳已上毎服一丸 米飲化下百日兒毎丸作四服乳汁或清米飲化下 如熱瀉加青黛一兩 神安散 治小兒疳痢煩渇肌體羸瘦 黄耆 蜜炙 半兩 甘草 炙二 錢 白茯苓 去黒 皮 人參 石蓮肉 去心炒 各一兩 右為細末毎服半兩水半盞棗一枚煎三五沸量兒 大小加減温服 胡黄連丸 治小兒乳哺不節生冷過度下痢不止面 黄肌瘦腹脹發熱名曰疳痢 胡黄連 白蕪荑仁 俱為 末 蘆薈 研 麝香 研各 一分 巴豆 五粒去皮心 膜出油細研 右研勻細煮麫糊和丸如粟米大毎服五丸至七丸 栁枝湯下不拘時 治小兒疳痢方 丹砂 研半 兩 麝香 研 熊膽 研 丁香 為 末 蟾酥 各一 錢 右細研如麫取蟾酥和為丸如黍米大一歳一丸米 飲或乳汁相和下勿令碎喫藥后以水濃煎桃栁枝 淋洗兒取一丸吹兒鼻中以濕青衣覆體其蟲便出 以疾退為度 蘗煎丸 治小兒驚疳身熱頰赤發枯皮燥煩滿吐痢 黄蘗 去皮 蜜炙 黄連 去 鬚 胡黄連 蘆薈 訶藜勒皮 右等分為末熬猪膽汁和丸如黄米大毎服十丸米 飲下 丁香丸 治小兒疳痢不止漸至困弱 丁香 黄連 去 鬚 橡子 白礬灰 各一 分 巴豆 七枚以 醋漿水 一碗半煮盡為度去 皮心研紙裹壓去油 右羅為末以麫糊和丸如黍米大毎服以冷粥飲下 三丸日三服量兒大小加減服之 麝香丸 治小兒疳痢羸瘦 麝香 一分 細研 鉄粉 半 兩 鼈甲 醋炙去 裙襴 黄連 去鬚各 半兩 蝦蟇 一枚 燒灰 右羅為末以軟飯和丸如麻子大毎服以温米飲下 五丸日三服量大小加減 扺聖丸 治小兒疳痢不止漸加黄瘦 巴豆 五枚去皮心研 紙裹壓去油 硫黄 一 錢 粉霜 半 錢 硃砂 一 分 沒石 子 末一 分 右都研如粉用糯米飯和丸如黄米大毎服以冷水 下二丸量大小加減 砒霜丸 治小兒五疳八痢 砒霜 研一 錢 凝水石 燒 附子 炮製去皮 臍各一分 定粉 炒半 兩 右為末用粟米飯和丸如麻子大毎服三丸五丸米 飲下量大小加減 青金散 治小兒疳痢 鉛丹 莨菪子 胡粉 各半 兩 大棗 二十 枚 右杵作團燒令通赤取出候冷研細毎服半錢空腹 米飲調下晚後再服 龍骨散 治小兒疳痢日夜不止肌肉消瘦面黄髮焦 啼呌不恒 龍骨 胡粉 炒各 一分 黄連 去鬚 半兩 白礬 燒令汁 盡一分 右為散毎服半錢米飲調下空心日三服量兒大小 加減一方用胡黄連 丁香丸 治小兒疳痢日夜無數脫肛身體羸瘦 丁香 三 枚 麝香 研少 許 青黛 研一 分 蝦蟇 一枚去肚足 炙令黄色 右為末煮漿水飲為丸如粟米大温水下三丸量兒 大小加減 肉豆䓻丸 治小兒疳痢不止 肉豆䓻 一枚 去殻 胡黄連 一 分 砒霜 半分 細研 右羅為末用糯米飯和丸如黍米大毎服冷水下一 丸切忌熱物 蘆薈丸治小兒疳痢不止 蘆薈 半 兩 定粉 半 兩 黄丹 㣲 炒 夜明沙 㣲炒各 三分 右研為散毎服以粥飲調下半錢日三服量兒大小 加減服之 硃砂丸 治小兒疳痢四肢亁瘦腹脇脹滿食不能消 硃砂 硫黄 各一 分 巴豆 七枚去皮心研 紙裹壓去油 蟾頭灰 三 錢 右都研如粉以麫糊和丸如黄米大毎服以甘豆湯 下三丸量兒大小加減 牛黄丸 治小兒疳痢不止體熱心煩腹痛不能乳食 牛黄 一 錢 麝香 蟾酥 各半 錢 右都研如粉用湯浸蒸餅和丸如黄米大毎服空心 冷薑醋湯下二丸量兒大小加減 麝香丸 治小兒疳痢不止 麝香 研一 錢 史君子 去殻半 生半炮 無食子 各二枚半 生半炮 右為末以薄麫糊丸如小菉豆大毎服三丸米飲下 和痢丸 一名戊 巳丸 治小兒疳氣下痢脾受濕氣臍腹刺痛 黄連 去 鬚 白芍藥 各半 兩 吳茱茰 炒一 分 右同炒紫色為末陳倉米飯為丸如黍米大毎服三 十丸空心米飲下小兒就乳與服一方麫糊為丸 治小兒疳痢肚脹 用薤白一握生搗如泥以粳米粉蜜和作餅炙熱喫 三二服效 治痢成疳 用葎草取蔓篩量多少管吹穀道中不過三四瘥神 效 療小兒疳痢渇瘦方 一名治小疳 痢發渇方 椿木根皮 亁 末 粟米 搗粉煮 飲汁 右以蜜和作丸服五丸至七丸十丸以瘥為度一方 以粟米研煮糊為丸一方以蜜丸如菉豆大毎服五 丸若下部開以亁末頻吹之一方一丸内竹筒中入 鼻中三遍瘥服丸以飲下 又方 用蝸牛三五十枚於净盤内以物葢令行即有似銀 泥以膩粉和揩取便丸之如黍米大不計時候以温 水下二丸 又方 一名麝 香散 療小兒痢下部開并有瘡疳痢經四五日 吹藥止痢療疳神驗 黄連 三分 搗末 麝香 少許 研 右相和以竹筒吹下部中三瘥止 治小兒疳痢 單煮地榆汁如餳糖與服便已又毒蛇螫咬人搗新 根汁飲兼薄良久赤白下骨立者地榆一斤水三升 煮取一升半去滓再煎如稠餳絞濾空腹服三合日 再服 治小兒疳痢痔疾 用茺蔚子益母草葉煮食之取汁飲之亦妙 治疳痢腹中諸瘡 用豹皮煮汁飲之或燒灰和酒服之 治小兒疳痢 用飛亷為散以漿水一盞下大效 治小兒疳痢 若行數暴多生薔薇根洗净切以適多少濃煎汁稍 飲 又方 治小兒疳痢不止肌體黄瘦宜服 取椿白皮一握倉粳米五十粒葱白一握甘草三寸 炙䜴四合以水一升煮取半升頻服之小兒以意服 之一方椿白皮為末麫作丸日亁水煮服加鹽醋亦 可一方臭樗根白皮塗蜜炙焦羅為散毎服粥飲調 下半錢一方樗椿白皮葉與皮切用皆同 療小兒疳痢困垂死方 用益母草一握煮汁飲之取足瘥止甚妙 治小兒疳痢 用椿木俗名猪椿可煮汁後灌之 治小兒疳痢不止肌體黄瘦 取橡㪷子内仁核煨熟大人嚼爛與兒食之取汁灌 之亦佳 治小兒因喫交妳變成疳痢色轉不定宜服此方 用狗骨腐爛者不問多少燒成灰細研為散毎服濃 煎桃葉湯調下半錢日三服量兒大小加減 又方 取鷄子一枚敲空以巴豆一粒線穿之内入鷄子内 用紙裹以生麫糊定於飯甑内蒸令熟去巴豆毎日 喫鷄子一枚至二枚當瀉下惡物即瘥 治小兒疳痢不止宜服此方 用莨菪子四兩淘去浮者水煮令芽出曝亁却炒黒 色搗羅為末以白麫四兩和搜作餅子煉亁搗散毎 服以粥飲調下一字空心午後各一服量兒大小加 減 治小兒疳痢肚脹 用鷄子一箇開竅入巴豆一粒去皮膩粉一錢用紙 五十重裹甑上蒸一二度打破取出共研入麝香添 糊為丸如梧桐子大量兒大小加減臨卧服 治小兒疳痢所下之物多黄沫白涕但髮稀面黄腹大 忽非時泄瀉不生肌肉宜喫此方 史君子 蒸三度 半兩 訶子 麫裹煨去 核一兩 白蕪荑 萆薢 川芎 檳榔 肉豆䓻 木香 各一 分 右為細末毎服一錢半空心倉米湯調量大小服之 木香丸 治疳痢冷熱不調五色雜下裏急後重 訶子肉 炒一 錢 黄連 净三 錢 木香 紫厚朴 去粗皮 薑汁炒 夜 明沙 隔紙炒 各二錢 右為末粳米飯丸麻子大毎服十五丸亁艾葉生薑 煎湯食前下 胡粉丸 治小兒疳痢渇不止 胡粉 研半 兩 鷄子 一 枚 右將鷄子打頭上破如錢眼大入定粉於鷄子殻内 以紙糊定用水一升并入銚子内慢火煮熟取出殻 毎服與梧桐子大哺之日三五度量兒大小以意増 減服之 又方 杏仁 一分湯浸去 皮尖雙仁 膩粉 一 錢 右研杏仁如膏加膩粉相和令勻用麫糊和丸如菉 豆大空心以粥飲下三丸 治小兒疳痢及婦人隂瘡 右用鷄卵和光粉炒亁用 治小兒疳痢 以虎膽研水服之 治小兒疳痢痔疾 以益母草葉煮粥食之取汁飲之亦妙 治小兒疳痢 以蚦蛇膽灌鼻中及下部 治疳痢 以鷄子和蠟炒服之 無辜疳痢 附論 夫小兒無辜疳痢者是腦後有核如彈丸揑之皮下轉 動者是也若漸長大即隨氣血流散所在停留子母相 生侵蝕臟腑肌内或即生瘡大腸洩痢膿血毛髮皮膚 枯槁肌體日漸羸瘦腸胃既虚痢無時節故名無辜疳 痢也 方 亁蟾丸 治小兒無辜疳痢黄瘦腹痛或腹内有蟲 亁蝦蟇 一枚塗酥 炙㣲黄 漏蘆 菖蒲 各一 兩 雄黄 細 研 硃砂 細研各 三分 麝香 細研 一分 右為末都研令勻煉蜜和搗一二百杵丸如菉豆大 毎服以粥飲下五丸日三服量兒大小加減 無食子丸 治小兒無辜疳痢 無食子 煨 甘草 炙 龍骨 當歸 焙 黄連 去 鬚 人參 各 一 兩 右為細末煉蜜丸如麻子大毎服三丸五丸米飲下 早晨日午各一服以瘥為度 療小兒患無辜疳痢 龍骨 當歸 黄連 人參 各二 兩 甘草 炙一 兩 右為細末煉蜜丸如梧子大毎服二丸白湯下次日 再服五歳已上五丸若小不能吞丸即研飲之 硃砂散 治小兒無辜疳痢久不瘥漸至羸弱 硃砂 細 研 白馬夜眼 㣲 炙 丁香 地榆 㣲炙各 一分 右為細散毎服以粥飲調下半錢日三服服後即喫 雉肝粟米粥飲一方無地榆 胡粉散 治小兒無辜疳痢鼻中亁塞眼内有暈黄昏 不見物體熱心煩口亁頂上生瘡 胡粉 二 錢 白龍骨 二 錢 胡黄連 各為末 三錢 右同炒過後更研令細毎服以鷄子清調下半錢日 三四服量大小加減 漏蘆丸 治小兒無辜疳痢羸瘦不欲飲食及腹内蟲 動作多吐清水 漏蘆 猪肝 亁 楮樹根白皮 各一 兩 右為末煉蜜和搗一二百杵丸如彈子大毎服温水 研一丸不計時量兒大小分減服之 又方 用雉肝一具薄切煉亁為散毎服以粥飲調下半錢 日三服毎喫藥後宜喫粳米軟飯少許 治小兒無辜腹脹或時瀉痢寒熱不調 用地膽草一兩為散毎服一錢以猪肝一兩入鹽少 許煮熟不拘時量兒大小分減食之不許輕用 治小兒無辜痢赤白兼成疳 用胡粉熟蒸熬令色變以飲服之 煮肝散 治小兒無辜疳肚脹或時瀉痢冷熱不調 用漏蘆一兩杵為散毎服以猪肝一兩散子一錢鹽 少許以水煮熟空心頓服量兒大小加減 疳痢久不瘥 附論 夫小兒疳痢久不瘥者因臟腑宿挾疳氣忽乳食不節 冷熱相交腹胃既虚遂令下痢不瘥連滯日月故名久 疳痢也 方 青黛散 治小兒疳痢久不瘥日漸羸瘦 青黛 一兩 細研 麝香 細 研 雄黄 細 研 硃砂 細 研 蚦蛇膽 黄蘗 蜜 炙 苦參 桂心 杏仁 湯浸去皮尖雙仁麫 炒㣲黄已上各半兩 亁薑 一分 炮製 白礬 半兩燒 令汁盡 細辛 一 分 黄連 半兩㣲 炒去鬚 藜蘆 去蘆 頭一 分 附子 半兩炮裂 去皮臍 莨菪子 半兩水淘去浮者煮令 芽出候亁炒令黄黑色 右羅為散都研令勻以甘草水調下半錢日三服一 歳服一字三歳服半錢量大小加減若口有瘡及鼻 痒酥和菉豆大安鼻中若頭疳瘡及下部有瘡赤爛 并用散傅之 黄連散 治小兒疳痢經久不瘥肌膚羸瘦宜服 黄連 㣲 炒 胡黄連 硃砂 研 麝香 細 研 蝸牛 㣲炒各 一分 牛 黄 研 鈆霜 研各 一錢 訶藜勒 煨用 皮 沒石子 㣲 煨 史君子 肉豆䓻 去 殻 定粉 炒㣲 黄 黄丹 㣲 炒 龍骨 各一 分 右細羅為散毎服粥飲調下半錢日三四服量兒大 小加減 當歸散 治小兒久患疳痢 當歸 焙 人參 亁薑 炮 木香 各三 分 桃白皮 炙 槐白 皮 炙 丁香 阿膠 炒 燥 龍骨 各一 分 黄連 去鬚各 一兩 麝香 研一 分 右搗篩與麝香和勻一二歳毎用半錢水一小盞煎 至四分去滓分温二服更量兒大小加減 硃砂丸 治小兒疳痢久不瘥體瘦羸弱皮毛亁燥髮 無潤澤 硃砂 細研水 飛過 青黛 田父灰 牛黄 各半 兩 麝香 粉霜 薈蘆 雄黄 各一 分 蛇蛻皮 三尺 燒灰 胡黄連 三 分 末 虎睛 一雙酒浸 一宿炙黄 蟾酥 一 錢 右為末用軟飯和丸如麻子毎服以粥飲下五丸日 三服量大小加減 麝香丸 治小兒疳痢久不瘥腹内脹 麝香 一分 研 巴豆 去皮心 半兩 右先將巴豆入麻油中煎令黑色研爛用紙五重裹 出油盡為度與麝香同研勻用稀糊和丸如黍米大 毎服一丸或二丸米飲下空心午後各一更量兒大 小加減 黄連散 治小兒疳痢久不瘥 黄連 去 鬚 白茯苓 去黒 皮 阿膠 炒 燥 黄蘗 去粗 皮 人參 丁 香 各半 兩 訶藜勒 三枚炮 去核 桃白皮 炙三 分 無食子 無孔 者二 枚 右為散毎服半錢米飲調下空心午近晚各一服更 量兒大小加減 雄黄丸 治小兒疳痢經年不止進退不定狀如白膠 雄黄 研 凝水石 燒 研 白礬 枯 研 水膠 丹砂 研各 半兩 砒霜 研半 錢 鉛丹 研 鷄子皮 燒灰各 一分 大黄 炒一 兩 右為末和勻以蟾酥麫糊丸如菉豆大毎服一丸至 二丸石榴皮湯下生薑湯新汲水亦得早晚食前各 一更量兒大小加減 丁香散 治小兒疳痢久不瘥 丁香 訶藜勒皮 當歸 焙各 半兩 龍骨 煆 蘆薈 研三 分 麝香 研 胡黄連 各一 分 肉豆䓻 去殻 一枚 右為散毎服半錢米飲調下早晨午後各一量兒大 小加減 五靈脂散 治小兒宿挾疳氣因乳食不節腸胃虚損 下痢日久 五靈脂 赤箭 龍骨 各一 分 麝香 研 丁香 蘆薈 研各 半錢 熊膽 研 胡黄連 各一 錢 右為細散毎服半錢陳米調下 夜明沙丸 治小兒疳痢久不瘥不喫乳食漸加黄瘦 夜明沙 一分 㣲炒 訶藜勒 煨用 皮 龍骨 各半 兩 熊膽 細 研 硃砂 細 研 牛黄 細 研 麝香 細研各 一分 黄連 半兩㣲 炒去鬚 右為末都研令勻以猪膽汁和丸如黍米大毎服以 粥飲下五丸日再服 獖猪膽丸 治小兒疳痢久不瘥食物即嘔 獖猪膽 瓦上 亁二兩 胡椒 亁薑 炒 蕪荑 炒 陳橘皮 去 白 焙各 一分 蒔蘿 㣲炒 半兩 蒼术 炒三 分 右為末用稀糊和丸如麻子大毎服五丸米飲下早 晚各一服量大小加減 龍膽丸 治小兒疳痢久不瘥體熱心煩不欲乳食 龍膽 一分去 蘆頭 史君子 胡黄連 苦楝根皮 炙㣲 黄各 半 兩 麝香 一 分 蟾酥 半 錢 臭樗根皮 半兩炒 㣲黄 右為末都研令勻以麫糊和丸如菉豆大一歳以粥 飲下一丸兒稍大以意加之 蟬蛻丸 治小兒疳痢或青或黄項細腹大口鼻生瘡 日加羸瘦久不瘥 蟬蛻 去足 炙 麝香 研各 一分 青黛 研 阿膠 炙燥各 半兩 蛇蛻皮 一條 燒灰 𤓰蔕 七 枚 右為末稀糊和丸如菉豆大五歳以下毎服三丸或 五丸米飲下空心日午近晚各一服更量兒大小加 減 天靈丹 治疳痢久不瘥四肢羸瘦或多心忪驚悸 亁蟾 一兩燒灰一 方用人糞 天靈蓋 一箇 燒灰 莨菪子 半兩水淘 去浮者炒 令黒 色 胡黄連 半兩 末 砒霜 一分同天靈盖濕紙三五 重裹膠泥固濟於木灰火 上燒令通赤取出候冷 以上都搗細末次入 麝香 一 分 右件都拌勻軟飯和入黍米大毎服五粒乳汁下量 兒大小加減服之不計時節孩子昏昏似醉以衣蓋 覆候睡覺看兩手十指節頭有毛白者立瘥赤者五 日内瘥青黑者難瘥 蝸牛散 治小兒疳痢不瘥肌體黄瘦愛食泥土 蝸牛 二十 枚 蛇蛻皮 一 分 莨菪子 半兩水淘 去浮者 亁蜣蜋 半 兩 臭黄 夜明沙 各一 分 右都入甆瓶子内以泥封瓶口燒令藥熟候冷取出 搗羅為散毎服以粥飲調下半錢日三四服量兒大 小加減 訶梨勒散 一名龍 骨散 治小兒疳痢久不瘥 訶藜勒 炮去 核 龍骨 赤石脂 蜜陀僧 煆 酸石榴 皮 焙 麝香 各一 分 右為散毎服半錢米飲調下空心食前服若是膿血 痢黄連湯調下量兒大小加減 黄連散 治小兒疳痢久不瘥并暴痢 黄連 去 鬚 黄蘗 去粗皮 各三分 桃白皮 炙 胡粉 各半兩 炒黄 丁香 二 分 沉香 木香 各二 分 川椒 三 分 右為散毎服半錢米飲調下空心午後各一量兒大 小加減 丹粉散 治疳痢久不瘥肌膚羸瘦 黄丹 㣲 炒 胡連 炒黄各 一兩 醋石榴皮 三分 㣲炒 訶藜勒 一兩 煨用 皮 棗 二十枚去 皮燒灰 右搗為散毎服煎糙米粥飲調下半錢日三四服量 兒大小加減服之 蟬殻丸 治小兒疳痢久不瘥日夜度數無恒 蟬殻 去足 㣲炒 蝸牛殻 亁漆 搗碎炒令煙 出各一分 狗頭灰 三 分 夜明沙 一分 㣲炒 右為末湯浸蒸餅和丸如菉豆大一歳以粥飲下一 丸兒大小即隨年加之 砒霜丸 治小兒疳痢久不瘥宜服 砒霜 雄黄 硃砂 麝香 亁蟾灰 已上各 一分 右同研為末湯浸蒸餅和丸如黍米大毎服以冷粥 飲下一丸日再服忌熱物 救急散 治小兒疳痢久不瘥 丁香 二十七粒一 方用母丁香 鷄屎礬 燒 灰 麝香 研各 一分 黄蘗 去粗 皮一 兩 右為散和勻毎服半錢早晨米飲調下相繼煮苜蓿 并勿令熱與喫極效更量兒大小加減 蕪荑丸 治小兒疳痢久不瘥 蕪荑 炒為末 半兩 羊子肝 一 枚 右先用米泔煮羊肝令熱切作薄片將蕪荑末糝在 肝内搗爛更入少糯米糊和丸麻子大毎服五丸米 飲下早晚前各一服量兒大小加減 胡粉散 治小兒久痢無問冷熱疳痢水穀痢日夜不 止 胡粉 研三 分 棗 七枚去核用 入胡粉在内 右搗為餅煆赤取出以碗合之候冷細研為散毎服 半錢米飲調下空心午後各一更量兒大小加減 蘆薈丸 治小兒疳痢久不瘥肚大有青筋漸瘦 蘆薈 粉霜 各一 兩 右同研為末以水煎黄連汁至濃和丸如菉豆大毎 服食前以粥飲下五丸量兒大小加減 煞疳丸 治小兒疳痢久不止 雄黄 研 麝香 研 牛黄 研 蘆薈 研 硃砂 細 研 胡黄連 蜜陀僧 燒令赤 色研 龍骨 燒令赤色已 上各一分 青黛 半兩 研 金箔 十片 研 肉豆䓻 二枚 去殻 蟾酥 半分熱水 化如泥 右羅為末入研了藥及蟾酥研令勻湯浸蒸餅和丸 如黄米大毎服温水下三丸煎黄連苦參湯洗身上 用青衣蓋出蟲後便瘥 暖腸丸 治疳痢久瀉不止臟腑冷熱 木香 肉豆䓻 丁香 胡椒 右等分為末蒸餅為丸如菉豆大毎服三五丸用米 飲下 疳痢腹脹 附論 夫小兒疳痢者由痢多而腸胃虚弱冷氣在内與臟氣 相搏真邪交擊故令腹中㽲痛 方 附子散 治小兒疳痢多有白膿腹内㽲痛 附子 一枚炮製 去皮臍 龍骨 細 研 赤石脂 細研各 半兩 蜜陀僧 細 研 黄丹 㣲 炒 烏賊魚 燒 灰 赤芍藥 已上各 一分 棗 五枚 燒灰 訶藜勒 一分煨 用皮 炭皮 一 分 右為細散毎服以粥飲調下半錢日三四服量兒大 小加減 木香丸 治小兒疳痢腹脹㽲痛 木香 附子 生用去皮 臍各半兩 巴豆 半分去皮心 研紙裏去油 蟾酥 半 分 研 青橘皮 去白 焙 肉豆䓻 去殻各 半兩 硃砂 細 研 人參 去蘆 頭各 一 分 右為末用醋煮麫糊為丸如粟米大毎服粥飲下二 丸量兒大小加減 草豆䓻散 治小兒疳痢腹痛不下乳食 草豆䓻 三分 去皮 龍骨 一 兩 醋石榴皮 三分 炒黄 髙良薑 一分 剉 當歸 㣲炒 半兩 亁薑 一分 炮 子芩 三 分 右為散毎服一錢水一小盞入薤白一莖煎至五分 去滓不計時量兒大小分減温服 白术散 治小兒疳痢腹脹㽲痛日夜三十行 白术 一兩 㣲炒 當歸 㣲 炒 地榆 炒 木香 赤芍藥 甘草 炙各 半兩 右為麄散毎服一錢水一小盞煎至五分去滓不計 時量兒大小分減温服 胡黄連丸 治小兒疳痢腹痛不止 胡黄連 半 兩 沒藥 木香 各一 分 右羅為末用糯米飲和丸如菉豆大毎服以粥飲下 五丸日三四服量大小加減 疳痢下部濕 附論 夫小兒乳食不節冷熱相乖傷於臟致疳氣也若脾胃 虚弱則哺乳不消大腸虚寒遂變洩痢因其久痢不止 腸胃俱虚為水濕所乗腹内蟲動侵蝕下部故名疳痢 濕 也 方 黄丹丸 治小兒疳痢不止下部濕 宜下蟲即自止 黄丹 定粉 蛇蛻皮 燒 灰 蟬殻 各一 分 青州棗 四十 九枚 去 核 亁蟾 一枚 燒灰 醋 小半 盞 右都搗為團以炭火燒令煙盡取末搗羅極細入麝 香末一分更同研令勻以麫糊和丸如菉豆大毎服 以温水下五丸為散即服一字良久當有蟲出黒者 難治 如聖丹 治腸胃俱虚腹内蟲動侵蝕下部疳痢濕 亁蟾 七枚 燒灰 蟬殻 半 兩 蚦蛇膽 一 分 大棗 一分去核燒灰 已上搗羅為末 黄丹 定粉 麝香 各一分 並細研 右同拌勻用好醋一大盞𢷬一二百下成膏丸黍米 大毎服五粒至七粒米飲下量兒大小加減或化三 兩粒塗患處若蟲出即愈 麝香丸 治小兒疳痢下部濕 麝香 一 錢 蝦蟇 半兩 燒灰 砒霜 一 分 蟬殻 燒 灰 蝸牛 燒 灰 蛇蛻皮 燒灰各 半兩 右同研為末用軟飲和丸如粟米大毎服以冷粥飲 下三丸量兒大小加減 桃白散 治腸胃俱虚腹内蟲動侵蝕下部疳痢濕 桃木白皮 黄蘗 蜜 炙 黄連 去鬚炒 各一兩 蛇蛻皮 半兩 燒灰 亁 蝸牛 一分 燒灰 青州棗 五十枚去 核燒灰 右為細末入定粉麝香一分同研勻毎服一字粥飲 下乳食前服 治小兒疳痢久不斷體羸昏昏不睡下部濕 食飲不 下方 用蚦蛇膽如大豆許大煮木通汁研膽以意多少用 粥飲調服早晨晚後各一服並塗五心及下部 蠱毒痢 附論 夫小兒下痢瘀血如鷄鴨肝片隨痢而下者蠱毒痢也 皆由歳時寒暑不調有毒厲之氣中兒腸胃其邪與血 氣相搏變而成痢血毒氣盛熱則傷損腑臟如中蠱之 狀故名蠱毒痢 方 黄連飲 治小兒蠱毒痢下血體羸并熱毒痢 黄連 去鬚 一兩 犀角 鎊 白蘘荷根 黄芩 去黒 心 茜根 各三 分 敗鼓皮 炒 焦 藍青 甘草 炙 白頭翁 去蘆頭 各半兩 右搗篩一二百日兒毎半錢水半盞煎至三分去滓 分温二服更量兒大小加減一方無敗鼓皮 白頭翁散 治小兒歳時寒暑不調而有毒厲之氣入 於腸間其痢狀如鷄鴨肝片隨痢而下乃名蠱毒痢 及肛門脫出去毒止痢 白頭翁 黄連 去鬚 㣲炒 茜根 焙 亁 蘇枋木 舊鼓皮 炙 令 黄焦各 一兩 犀角屑 地榆 炙各 半兩 甘草 炙一 分 右為細末毎服一錢水一小盞煎六分去滓温服量 兒大小加減乳食前服 升麻散 一名蘘 荷散 治小兒蠱毒血痢身體壯熱煩悶 升麻 白蘘荷根 各一 兩 犀角 鎊 芍藥 各三 分 敗鼓皮 炙焦 一分 亁藍 甘草 炙各 半兩 右搗篩一二歳毎用半錢水半盞入䜴七粒煎至三 分去滓分温二服空心午後各一更量兒大小加減 地榆丹 消毒止痢 地榆 炙 黄連 亁藍葉 川升麻 各一 兩 川楝子 苦楝根 各半 兩 右為細末軟飯和丸如黍米大毎服十粒米飲下量 兒大小加減乳食前服 犀角散 治小兒蠱毒血痢發甚心神煩悶腹脹不欲 飲食 犀角屑 白蘘荷根 地榆 炒 桔梗 蘇枋木 三 分 右為散毎服一錢水一盞煎至五分去滓温服不拘 時量兒分減服一方無蘇枋木 犀角地榆湯 治小兒蠱毒血痢并熱不瘥 犀角 鎊 地脉草 各一 分 地榆 三 分 右搗篩一二歳毎服半錢水一小盞入蜜半匙煎至 五分去滓分温二服更量兒大小加減 犀角飲 治小兒蠱毒痢下血不止身體壯熱 犀角 鎊 地脉草 各一 兩 右搗篩一二歳毎服一錢水一盞煎五分去滓分温 二服更量兒大小加減一方為散以粥飲調下半錢 治小兒洞泄注下 附論 夫小兒下痢不止食已即泄名為洞泄注下此由風邪 客於腸胃所致盖方春之時為風冷所傷藏在肌肉至 長夏隂氣方盛或因飲食居處不慎復被風冷入於腸 胃其病下痢冷盛則重故為洞泄注下病本於風若甚 則變胃風證 方 黄芩湯 治小兒洞泄下注壯熱兼渇増損 黄芩 去黒 心 枳殻 去穰 麩炒 桂皮 甘草 炙 女萎 黄蘗 去粗皮炙 各一兩 石膏 碎 栝蔞根 竹葉 各半 兩 赤茯苓 去 皮 一兩 三分 右搗篩毎一錢水七分煎至四分去滓分温二服空 心晚後各一更量兒大小加減 葛根湯 治小兒春夏秋冬晨夕暴冷折其四肢熱不 得泄發為壯熱冷氣入胃洞泄下痢或赤白頻數小 腹脹痛脉洪大或數者 葛根 黄芩 去黑 心 芍藥 白术 藁本 甘草 炙 各 一 分 赤茯苓 去皮 半兩 大黄 炙半 兩 右搗篩一歳已下毎一錢水七分煎至五分去滓分 温三服食前日三服量兒大小加減 大安丸 治小兒脾胃冷氣洞泄注下腹痛嘔逆腸鳴 脹滿大便青白 木香 訶藜勒皮 人參 白茯苓 去黑皮 各半兩 陳橘 皮 去白 焙 厚朴 去粗皮 薑汁炙 白术 烏藥 各一 兩 右為細末煉蜜丸如鷄頭大毎服一丸温米飲化下 歳數小者半丸 草豆䓻湯 治小兒洞泄不止 草豆䓻 三枚 去皮 髙良薑 人參 甘草 亁木爪 各 一 分 白茯苓 去 皮 桔梗 炒各 半兩 右搗篩毎一錢水七分生薑二片同煎至四分温三 服乳食前各一量大小加減 木香豆䓻丸 治小兒泄痢不止進食和氣 木香 草豆䓻 去 皮 檳榔 陳橘皮 去白 焙 青橘皮 去 白 各一 兩 荆三稜 煨搗碎 四兩 肉豆䓻 去殻 五枚 右為末麫糊丸如小豆大毎服五丸至七丸棗湯下 更量兒大小加減 石脂丸 治小兒洞泄 白石脂 厚朴 去粗皮 薑汁炙 當歸 炒各 一兩 亁薑 炮 赤石脂 煆 訶藜勒皮 陳橘皮 去白焙 半兩 右為細末飯丸如梧子大毎服五丸空腹服米飲下 訶藜勒丸 治小兒洞泄注下腹脹不思乳食 訶梨勒皮 二錢 炮 青橘皮 去白 焙 亁薑 各一 分炮 白豆䓻 去 皮 木香 烏頭 炮去 皮臍 蓽澄茄 各一 錢 右為細末煮棗肉和丸如菉豆大毎服七丸米飲下 不拘時量兒大小加減 健胃散 治小兒泄瀉身熱煩渇 厚朴 去皮薑 汁炙 川黄連 肉豆䓻 各一 兩 縮砂仁 亁 薑 白术 木香 各半 兩 右為末毎服一錢水一小盞生薑粟米各少許煎五 分去滓温服 人參茯苓湯 治小兒洞泄不調 人參 赤茯苓 去皮各 一兩半 枳殻 去穰 麩炒 甘草 炙各 一兩 黄芩 去黒 心 桂皮 二兩半梁 州者佳 右搗篩一二歳毎服一錢水五分煎至三分去滓分 温二服空心午後各一兒大者増之 草節丸 治小兒洞泄不調 無食子 肉豆䓻 去殻各 一枚 吳茱茰 湯洗焙 亁炒 亁薑 炮 黄連 去鬚 炒 訶藜勒 炮去核 各一錢 右為細末湯浸蒸餅心和丸如菉豆大每服五丸甘草 節湯下乳食前服更量大小加減 粟煎湯 治腸胃受風冷泄注不止身體壯熱 白术 當歸 焙 川芎 人參 去蘆 頭 肉桂 芍藥 右為細末毎服一錢水一盞生薑三片粟一匙頭煎 五分去滓温服 訶梨豆䓻丸 治小兒久泄不止 訶梨勒 草豆䓻 各一 兩 白术 亁薑 川黄連 當歸 各半 兩焙 右為細末米飯和丸如黍米大毎服十粒米飲下大 小加減 阿膠丹 治痢泄身熱及暴瀉不住 真阿膠 炙 燥 亁薑 各一 兩 芍藥 當歸 焙 黄連 肉豆 䓻 各半 分 右為細末煉蜜和丸如黍米大毎服十粒粟米飲下 量兒大小加減 訶子湯 治小兒泄痢 訶子 去 核 人參 去蘆 頭 木香 白茯苓 各一 兩 甘草 炙 陳 橘皮 去白各 半兩 右為細末毎服一錢生薑二片煎至五分去滓温服 香橘丸 治小兒洞泄心腹脹痛不思飲食 陳橘皮 去白焙 三兩 丁香 訶藜勒皮 甘草 炙 青橘 皮 去白焙 各半兩 右為細末煉蜜丸如桐子大毎服一丸生薑湯化下 三歳以上二丸 小連丸 治小兒腸胃虚寒洞泄下痢腹痛 黄連 去鬚炒 半兩 吳茱萸 湯浸 焙亁 亁薑 炮各 一分 肉豆䓻 去殻 二枚 草豆䓻 去殻 一枚 右為末燒粟米飯和丸如菉豆大毎服七丸乳食前 米飲下更量大小加減 厚朴散 治小兒洞泄注下 訶梨勒 炮 厚朴 薑汁 製 肉豆䓻 各一 兩 白术 乾薑 各 半 兩 右為細末毎服一錢水八分生薑粟米各少許煎至 五分去滓温服 清胃散 治挾熱泄痢頻併 川楝子 黄柏 炙 地榆 炙 當歸 焙 黄連 炒各 半兩 右為細末毎服一錢水八分煎至四分去滓食前温 服 豆䓻丸 治小兒洞泄不止 草豆䓻 三枚 去皮 烏頭 三枚用鹽花 水浸少時炒 益智 去 皮 青橘皮 去 白 焙各 一分 右為末生薑汁煮麫糊丸如菉豆大毎服七丸煎木 𤓰湯或生薑湯下乳食前服更量兒大小加減 附子丸 治小兒洞泄及冷痢日夜數十行 附子 炮製去皮 臍一枚 訶梨勒皮 一 枚 白礬 三分燒 令汁盡 甘草 炙 半 兩 右為末飯丸如梧桐子大毎服三丸至五丸空腹米 飲研下日三四服量大小加減 香礬丹 治小兒泄瀉久不瘥 白礬 枯 木香 各一 兩 訶子 炮 酸石榴皮 炒黒各 半兩 右為細末煉蜜丸如黍米大毎服十粒粥飲下量兒 大小加減 蜜陀僧散 治小兒洞泄下痢不止漸至羸困 蜜陀僧 黄丹 定粉 白礬 各一 兩研 右以新甆瓶盛用紙筋泥固濟以文火燒令通赤候 冷取出入龍骨末一兩同研令細毎服以粥飲調下 半錢日三四服量兒大小加減 四物粱米湯 治少小泄注 粱米 稻米 黍米 各三 升 蠟 如彈 丸大 右以水五升東向竈煮粱米三沸去滓復以汁煮稻 米三沸去滓更以汁煮黍米三沸去滓以蠟内汁中 和之消取以飲之有驗 亁薑丸 治小兒洞泄晝夜不止 亁薑 炮 人參 黄芩 去黒心 各半兩 右為末煉蜜丸如菉豆大毎服三丸米飲下空心日 午晚後各一量大小加減 三聖散 治小兒洞泄下痢羸瘦及赤白臍腹撮痛日 夜頻併煩渇全不入食 地榆 半兩 㣲炙 厚朴 三分去粗 皮薑汁炙 訶藜勒 半兩煨 用皮 右為細散毎服以粥飲調下半錢日三四服量兒大 小臨時加減一方用木𤓰棗湯下 加聖散 治小兒洞泄下痢不瘥乳食全少 鹿茸 半兩去毛塗 酥炙㣲黄 黄連 三分去 鬚㣲炒 厚朴 半兩去粗皮 生薑汁炙香 右為細散毎服以粥飲調下半錢日三四服量兒大 小加減 又方 楮樹葉 半 兩 訶黎勒 一分煨 用皮 橡實 七枚 㣲炒 右為細散毎服以粥飲調下半錢日三四服量兒大 小加減 藜蘆散 治少小泄注痢方 藜蘆 一 分 黄連 三 分 附子 一 分 右為細末蜜丸如麻子大以粥飲服二丸立效 厚朴湯 治小兒泄痢不止 厚朴 去粗皮 薑汁炙 黄連 去鬚各 一兩 右搗篩一二歳毎一錢水七分入生薑二片煎至四 分去滓分温二服空心午後各一更量兒大小加減 沒石子散 治小兒洞泄下痢羸困 沒石子 㣲 煨 訶藜勒 煨用皮 各半兩 右為細散毎服以粥飲調下半錢日三四服量大小 加減 羊脛灰散 一名鹿 角散 治小兒洞泄下痢不瘥乳食全少 羊脛骨 燒 灰 鹿角 燒灰各 一兩 右研為末煉蜜和丸如梧桐子大毎服以熱水化下 三丸日三四服量兒大小加減 梅花丸 治小兒泄痢不定肚疼霍亂 白石脂 煆 川亁薑 炮等 分 右為末白糊丸小豆大毎服三十丸米湯下 治小兒洞泄下痢 用煮柏葉服之 治小兒洞泄下痢并赤白痢 用燒蝦蟇灰米飲調方寸匕服五月五日者尤佳 治少小洞注下痢方 用蒺藜子二升搗汁温服以瘥為度 又方 用狗頭骨燒灰水和服之一方細研為散以粥飲調 下半錢日三四服大小加減 又方 炒倉米飲服 又方 炒䜴令焦水淋汁服之神驗冷則酒淋服一方用五 月五日百草末吹下部 石蓮散 用石蓮肉亁為末陳米飲下便覺思食仍以日曬東 方壁土炒陳皮加薑棗煎一方治下痢并嘔噦不食 用石蓮去心為末米飲下治噤口痢因澀藥太過傷 胃聞食口開四肢逆冷若穀道黄汁長流不治 烏鷄煎 以烏骨鷄一隻去毛腸用茴香良薑紅豆陳皮白薑 椒鹽同煮熟爛以鷄令患者臭之使聞香氣如欲食 令飲食汁肉即使胃氣開病愈人活亦可治久痢 治少小洞注下痢 用木𤓰汁飲之 斗門丸 治小兒腸胃虚弱泄瀉糟粕或便白淋晝夜 無度 附子 一枚重 六兩 硫黄 肉桂 龍骨 訶子 丁香 亁薑 各一 分 右件為細末煮麫糊丸如黍米大毎服三十丸温米 飲下乳食前空心服 調臟丸 治臟腑不調泄瀉頻併精神昏困全不入食 木香 人參 白术 亁薑 肉豆䓻 白芍藥 各等 分 右件為細末煮麫糊為丸如黍米大毎服三十丸乳 食前米飲送下 豆䓻丸 治小兒風冷摶於腸胃飡泄不止不思乳食 肉豆䓻 草豆䓻 草烏頭 三枚燒 灰存性 右件為細末煮麫糊和丸如黍米大再服十丸煎蘿 蔔湯下乳食前空心服 訶子丸 治脾胃不和泄瀉不止 訶子 亁薑 肉豆䓻 木香 赤石脂 各等 分 右件為末煮麫糊和丸如黍米大毎服三十丸空心 温米飲送下 治小兒洞泄下痢赤白 以羚羊角中骨燒末飲服方寸匕 水穀痢 附論 夫小兒水穀痢者由寒温失宜乳哺不節或當風解脫 血氣俱虚為風冷所傷留連在於肌肉因其脾胃不和 大腸虚弱風邪入於腸胃既虚不能制化水穀故變為 下痢也 方 神效木香散 治小兒水穀痢腹痛 木香 半 兩 訶藜勒 三分煨 用皮 龍骨 黄連 去鬚 㣲炒 赤芍藥 㣲 炒 當歸 㣲炒已上 各一兩 右為麄散毎服一錢水一小盞煎至五分去滓温服 不計時量兒大小加減 梅花丸 治小兒瀉痢不定肚疼霍亂 白石脂 煅 川亁薑 炮等 分 右為末白糊丸小豆大毎三十丸米湯下 龍骨散 治小兒水穀痢不止 白龍骨 白石脂 黄連 去鬚 㣲炒 胡粉 炒令黄 各三分 亁薑 半兩 炮裂 右為細散不計時以粥飲調下半錢量兒大小加減 又方 附子 炮去 皮臍 亁薑 炮 橡實 當歸 各半 兩炒 赤石脂 一 兩 右為細散不計時以粥飲調下半錢量兒大小加減 地榆散 治小兒水穀痢日夜不止 地榆 炙 厚朴 去粗皮薑汁 炙各三分 黄連 一兩去 鬚㣲炒 阿膠 半兩 搗碎 炒令 黄色 右為細散不計時以粥飲調下半錢量大小加減 訶藜勒丸 治小兒水穀痢不止羸瘦腹脹不欲飲食 訶藜勒 一兩煨 用皮 當歸 一兩 㣲炒 白术 三 分 右為末煉蜜和丸如菉豆大不計時以粥飲送下七 丸量大小加減 又方 白礬 一兩燒 令汁盡 訶藜勒 半兩煨 用皮 醋石榴皮 三分 㣲炒 右為末煉蜜和丸如菉豆大不計時以粥飲下五丸 量兒大小加減服之 橡子散 治小兒水穀痢日夜畧不暫止 橡實 二兩 㣲炒 亁柏葉 半兩 㣲炒 右為細末以水煮烏梅汁調下半錢不計時量兒大 小加減 又方 用訶梨勒二兩煨用皮為末煉蜜為丸如麻子大毎 服以温水研化五丸日三四服大小以意加減 噤口痢 附論 夫噤口痢者久痢脾胃俱虚或峻取太過損傷胃氣致 成胃風噤口不食雖曰脾虚亦有熱氣闗閉心胸亦使 口噤宜用參茯白术散加石菖蒲枳殻粳米煎之若胸 次一開自然乳食得下矣或嘔吐不食者危 方 當歸散 治小兒瀉痢腹痛煩渇不食 當歸 罌粟殻 甘草 地榆 木通 烏梅 陳皮 訶子 炮去 核 木香 各三 錢 右等分㕮咀三歳一錢水半盞煎三分去滓食前服 术䓻散 治小兒噤口痢不止或赤白久不止 白术 半 兩 肉豆䓻 炮二 枚 木香 二 錢 右為末白麫二兩入藥水溲作劑切作條子水煮令 熟用葱白生薑鹽各少許和汁滋味與之看多少仍 兼鷄清丸服 香脯 治小兒刮腸下痢噤口不食閉眼合口至重者 精猪肉 一兩薄切 作一片 膩粉 半 錢 右將肉於炭火上慢炙旋鋪膩粉令勻炙令成脯毎 以少許與喫如未知喫嗅於鼻頭自然要喫此方治 胃口有毒至竒至妙一方烏骨鷄修事白煮清汁與 服胃開痢止人活 治噤口痢 羊骨灰 鹿骨灰 右並水和服之隨得一事即用之 小兒下痢煩渇 附論 夫小兒痢渇不止者此是水穀津液枯竭臓腑亁燥則 引飲若小便快痢斷者渇則止若小便不行於小腸胃 間虚渇亦不止痢亦不斷凡如此者由身體浮腫脾氣 虚弱不能尅水故也亦必腹痛生障小兒上焦本熱今 下焦又熱氣轉盛熱熏心肺故也 方 天竺黄散 治小兒痢渇不止身體壯熱 天竺黄 研 黄連 去鬚 㣲炒 赤石脂 梔子仁 葛根 各 半 兩 甘草 炙一 分 牛黄 研一 分 樗根皮 炙 黄 龍骨 各半 兩 犀角 屑 土𤓰皮 各一 分 右為細散毎服以熟蜜水調下半錢日三四服量兒 大小加減 黄芩飲 一名黄 芩丸 治小兒下痢兼渇不止壯熱腹痛 黄芩 去黒 心 栝蔞根 黄連 去鬚各 三分 烏梅肉 一分 焙 訶 藜勒 煨去 核 樗皮 炙各 半兩 當歸 焙三 分 右搗篩毎一錢水一小盞煎至五分去滓分温徐徐 令服更看兒大小加減一方為末煉蜜丸如菉豆大 温粥飲下七丸日三四服 黄蘗湯 治小兒大熱痢兼渇 黄蘗 去皮蜜 炙半兩 黄芩 去黑心 一兩 枳殻 去穰麩 炒半兩 石膏 先搗 羅為 末一 兩 桂皮 一兩 一分 竹葉 人參 各半 兩 右剉如麻豆一歳毎服一錢水七分煎至四分去滓 分温二服空心午後各一服量兒大小加減 𤓰蔞湯 治小兒有熱不調渇痢不止 𤓰蔞根 三 分 赤茯苓 去黒皮 半兩 黄芩 去黒心 一兩 甘草 半 兩 人 參 二 分 黄蘗 去粗皮 炙半兩 右搗篩一二歳毎服一錢水七分煎至四分去滓分 温二服空心午後各一量兒大小加減 黄耆飲 治小兒渇痢 黄耆 炒 白茯苓 去黒 皮 麥門冬 去心 焙 黄芩 去黒心 各三分 髙 良薑 炮一 分 烏梅肉 焙去核 二枚 白术 兩 半 右搗篩毎二錢水八分煎取三分去滓空腹温服 黄連湯 治小兒渇痢不止壯熱 黄連 去 鬚 犀角 屑 甘草 炙 阿膠 炙燥各 半兩 烏梅 焙去核 二枚 藍葉 一 分 黄芩 去黒心 三分 右搗篩毎服三錢水一盞煎取三分去滓空心温服 知母飲 治小兒下痢虚渇煩熱 知母 焙半 兩 𤓰蔞根 黄連 去 鬚 蘆根 半 兩 麥門冬 去心 焙各 三 分 糯米 焙半 合 訶子 三 錢 右搗篩毎服一錢水六分煎至四分去滓温服量兒 大小加減 栝蔞湯 治小兒痢不止煩渇引飲 栝蔞根 一兩 半 冬𤓰 絞 汁 白茯苓 去黒 皮 麥門冬 去心 焙 知 母 焙各 三分 粟米 一 合 右搗篩一二歳毎服一錢水六分煎至四分去滓入 冬𤓰汁半合若渇則徐徐飲服隨量大小加減 茒根飲 治小兒熱痢煩渇 茒根 龍骨 白茯苓 去黒皮 各三分 人參 半 兩 麥門冬 去 心 焙三 分 厚朴 去粗皮薑 汁炙一分 右搗篩毎服一錢水一盞煎至七分去滓分作二服 令徐徐温服量兒大小増減 人參湯 治小兒久痢及腹痛兼渇 人參 桔梗 炒各 半兩 當歸 焙三 分 烏梅 去核焙 二枚 艾葉 㣲 炙 黄耆 各半 兩 右搗篩一二歳毎服一錢水半盞入生薑二片同煎 至三分去滓分温二服空心午後各一隨兒大小増 減 龍骨散 治小兒痢渇體熱煩悶 白龍骨 一 兩 茯神 人參 去蘆頭 各三分 胡黄連 半 兩 麥門冬 去心焙 三分 茅根 三 分 右為散毎服一錢水一小盞煎至五分去滓不計時 量兒大小加減温服 藍葉散 治小兒痢渇煩熱不止 藍葉 一 分 黄連 半兩去 鬚㣲炒 赤茯苓 一 分 冬𤓰 半 兩 醋石榴皮 半兩 㣲炒 赤石脂 一 兩 右為散毎服一錢水一小盞煎至五分去滓入蜜半 茶匙更煎三兩沸不計時量大小加減服之 龍骨散 治小兒痢渇不止身體壯熱 龍骨 甘草 炙 史君子 黄芩 黄連 去鬚 㣲炒 爪蔞 根 各半 兩 右為細散毎服以粥飲調下半錢日三四服量兒大 小加減 夜明沙散 一名黄 金丸 治小兒痢渇不止壯熱腹痛 夜明沙 一分 㣲炒 亁蝦蟇 半兩塗 酥炙 蝸牛 三七枚 炒黄 麝香 一 錢 研 硃砂 一分 研 龍骨 半 兩 右為細末毎服以粥飲調下半錢日三四服量兒大 小臨時加減 當歸散 治小兒痢渇腹内疼痛不止 當歸 三分 㣲炒 黄連 三分㣲 炒去鬚 亁薑 半兩 炮 黄耆 三 分 甘草 半 兩 炙 右為散毎服一錢水一小盞煎至五分去滓不計時 量大小加減 地龍糞散 治小兒痢渇煩熱不止 地龍糞 人參 去蘆 頭 烏梅肉 㣲炒各 半兩 蝸牛殻 炒 龍 骨 各一 兩 右為麄末毎服一錢水一小盞煎至五分去滓不計 時量兒大小加減 黄連散 治小兒痢渇煩熱喫水不知足 黄連 去鬚 㣲炒 牡蠣 煆各 半兩 烏梅肉 焙 甘草 炙 訶藜勒 一 分 煨用 皮 右為散毎服一錢水一小盞煎至五分去滓不計時 量兒大小加減温服 桂皮散 治小兒下痢兼渇不止 桂皮 炙一 兩 栝蔞根 白茯苓 去黒皮 各三分 人參 半 兩 右為散毎服半錢粟米飲調下徐徐服之隨大小加 減 人參飲 治小兒夏秋患痢後渇不止變疳 人參 龍骨 地龍糞 各半 兩 烏梅肉 七枚 焙亁 右搗篩一二歳毎服半錢水七分煎至四分去滓分 為二服空心午後各一更隨兒大小増減 桃皮湯 治小兒痢煩渇胕腫頭熱煩悶不欲乳食 桃白皮 黄連 去鬚 炒 龍骨 各一 兩 丁香 一十四粒一 方用木香 右搗篩毎三錢水一盞半煎至八分去滓分三服一 方為細散以粳米粥飲調下半錢 蝸牛丸 一名黄 金丸 治小兒痢渇不止壯熱腹痛 蝸牛殻 一兩 㣲炒 夜明沙 三分 㣲炒 龍骨 一 兩 黄連 三分去 鬚㣲炒 右為末煉蜜丸如梧子大毎服以粳米粥飲研化七 丸日三四服量兒大小臨時加減 甘草飲 治小兒痢渇不止并冷熱痢心神煩渇腹痛 胷膈滯悶 甘草 炙一 分 烏梅肉 焙一 分 訶藜勒 焙去核 三枚 右搗篩毎一錢水一小盞入生薑二片棗一枚同煎 至五分去滓徐徐温服隨兒大小増減一方無棗 地榆散 治小兒痢渇或下五色惡物心神煩熱不止 地榆 白茯苓 黄蘗 㣲炙各 一兩 右為散毎服一錢水一小盞煎至五分去滓不計時 量兒大小分減服之 楮葉湯 治小兒痢渇不止或時嘔逆不下食 楮樹葉 二十片 㣲炙 木𤓰 半 兩 人參 去蘆頭 一分 右為末以漿水一中盞煎至六分去滓不計時量兒 大小加減細温服 訶藜勒煮湯 治小兒痢渇不止腹脹不能食 訶藜勒 煨去核 一兩半 桑葉 二兩 半切 右㕮咀如麻豆毎服一錢水一盞煎至五分去滓分 温徐徐服量兒大小増減 黄耆湯 治小兒久痢煩渇 黄耆 人參 各一 兩 右搗篩一二歳毎服一錢水一盞煎至五分去滓分 温二服空心午後各一隨兒大小加減 黑豆飲 治小兒但渇多熱痢不止 黑豆 炒令㣲 熟半兩 甘草 炙半 兩 右一處用水二盞同煎至一盞去滓分温五服徐徐 服之 治小兒痢渇小便澀羸瘦宜服此方 用榆樹根白皮一兩炙㣲黄搗羅為末以粳米飲和 丸如菉豆大毎服以粥飲下七丸日三四服量兒大 小臨時加减 治小兒痢渇不止方立驗 以醋石榴一枚和皮搗用漿水一大盞煎至五分去 滓入蜜半合放温不計時量兒大小加減服之 大艾煎丸 治小兒虚痢作渇不止 大艾葉 燒 灰 亁葛粉 炒 海螵蛸 龍齒 胡粉 炒 右等分為末煉蜜丸如鷄頭大毎一粒至二粒飯飲 湯磨下 議曰下部既虚無不作瀉瀉之加虚無不成痢瀉痢 轉虚故有上盛三焦不順所以瀉若不住則瀉不止 痢不渇又以止渇其藥性凉瀉痢尤重此方兩獲全 功扶救痢疾不致其虚亦不致熱 烏梅散 治小兒下痢後津液减少臓腑虚躁煩渇引 飲及治諸病煩渇飲無度不止 烏梅肉 㣲炒 半兩 白茯苓 亁木𤓰 各一 兩 右為粗散三歳毎服一錢水一小盞入生姜一片煎 至五分去滓不計時候量大小加減一方無生薑 治小兒渇痢方 用搗冬𤓰汁飲之 脫肛 附論 夫肛門者大腸之候若小兒大腸虚冷久痢不已偃氣 於下裏急後重或致用力則氣下墜故令肛門脫出是 為下痢脫肛之病難經曰出者為虚入者為實楊氏曰 惟實則温温則内氣充而有所蓄惟虚則寒寒中肥瘠内 氣之虚實何如耳凡治脫肛先以温湯洗軟漸漸納入 及小兒啼呌弩氣久痢不止風邪襲虚亦有此證 全嬰 方云 王伯廣教授子三嵗肛腸脫出經旬不入但連聲而哭 自用千金方鼈頭灰散并數法不效召愚視之先以冷 水净洗用澁腸散擦於腸頭上以絹帛揉入之從此如 舊又一兒四嵗亦脫肛出主人心急以手揉因指甲傷 破流血腫痛狀若紅柿經三日不入召愚視之亦用水 洗以澁腸散頓糝於上至三五日皺而痒脫落黒皮腸 小自然 而入 方 蛇床子散 治小兒脫肛洗藥 蛇床子 藜蘆 槐白皮 苦參 蕪荑仁 白 礬 右為散毎用半兩水三升煎取一升宻室中洗肛門 一日一度仍傅後方 黄耆散 治小兒脫肛洗後 黄耆 炒三 分 附子 去皮臍 生用 桑黄 蜜炙熟 各一兩 白礬 燒灰 半兩 右為㪚以新綿搤藥傅之更以手按入腸頭 蕪荑丹 治小兒久痢頻併大腸虚冷肛門脫出 白蕪荑 一兩 㣲炒 鼈甲 一兩塗酥 炙去裙襴 蝸牛皮 一兩 炙黄 磁石 一 兩 煆醋蘸七次 細研水飛 黄連 半兩去 鬚㣲炒 蚦蛇膽 半 兩 右為細末用軟飯和丸如黍米大毎服十粒粥飲下 量兒大小加減乳食前服 蚦蛇膽丸 治小兒痢後腸頭脫出 蚦蛇膽 湯浸軟 一枚 烏梅 焙乾 七枚 蕪荑仁 炒 研 黄連 去鬚 一兩 右為細末以蚦蛇膽和搗如硬加煉蜜少許和丸如 麻子大毎服三丸至五丸米飲下日三服更量兒大 小加減 地榆散 治小兒因患瀉痢後脫肛不得收 地榆 炒 亁薑 炮 當歸 焙 縮砂仁 各一 分 右為散毎服半錢生薑蜜少許和熱酒調下日三服 龜頭散 療小兒久痢脫肛 東壁土 五 分 龜頭 一枚 炙焦 五色龍骨 五 分 卷柏 四 分 右搗散以粉傅之按内之即瘥一方無壁土卷柏 鼈頭丸 治小兒積冷久下痢後餘脫肛不瘥腹中冷 肛疼痛不得入 死鼈頭 二枚炙焦一 方用鼈甲 小蝟皮 一枚炙 令焦 磁石 四 兩 桂心 三 兩 右為末煉蜜丸如大豆大三歳至五歳服五丸至十 丸日三服兒大加之粥飲下 妙應散 治小兒久痢大腸虚冷肛門脫出 莨菪子 半兩淘去浮 者炒令黒色 天台烏藥 半兩已上搗 羅為末次入 白麫 一 分 龍腦 半 錢 右都拌勻毎服一字蜜湯調下乳食前服 龍骨散 治大腸虚弱肛門脫下 龍骨 訶子 炒各 一分 沒石子 大者 一枚 粟殻 去穰醋 炒一錢 右為末白湯調服仍用葱白湯薰洗令軟以手按上 又用新磚一片燒紅以醋澆之氣上即用脚布疊數 重壓定使磚氣上透不可過熱令病者以臀坐於布 上如覺布温逐漸減之以腸得温熱為度一方有赤 石脂用米飲調下 治小兒脫肛 莨菪子 炒 橡實 五 枚 蔓陀羅 一 枚 右為末亁糝在上以手按入續令嚏噴更不脫下 黄連丸 治小兒久痢腸頭挺出 黄連 一兩去 鬚㣲炒 蚦蛇膽 半 兩 蕪荑 一兩 㣲炒 右為末用軟飯和丸如菉豆大毎服以粥飲下五丸 日三四服量兒大小加減 治小兒久痢後大腸頭脫出不進 訶子 炮 赤石脂 龍骨 各等 分 右為末臘茶少許和藥糝腸頭上絹帛揉入甚妙又 治痢米湯送下 黄連丸 治小兒脫肛 黄連 去 鬚 黄蘗 去粗皮炙 各半兩 右為末煉蜜和丸如麻子大每服五丸至七丸早晚 食前米飲下量兒大小加減 鼈頭散 治小兒脫肛 鼈頭 一枚燒 灰存性 莨菪子 炒三 分 右為散先以新磚一片燒赤以醋半升潑之候冷熱 得所即糝磚上坐之三兩次即瘥一方毎空腹以粥 飲調下半錢大小加減 二金散 治小兒久痢大腸虚冷肛門脫出 龍骨 一 兩 龜 一枚活者 塗酥炙黄 右為細末毎用一字至半錢亁貼肛門上按内之一 方用龜頭 𤓰蔞丸 治初病脫肛鼻梁青筋唇白齒根焦黄久病 兩頰先赤唇焦多啼哭 黄𤓰蔞 一 枚 白礬 半 兩 右將白礬入𤓰蔞内固濟火煆為末米糊丸毎服三 十丸米湯送下 五倍子散 治小兒脫肛 五倍子 地榆 訶子 各等 分 右為細末毎服半錢米飲調下空心服量兒大小加 減 赤石脂散 治小兒因痢後躽氣下推出肚門不入 赤石脂 伏龍肝 各等 分 右為細末毎服半錢傅腸頭上毎日三上用 附子散 治小兒大腸虚冷肛門脫出多因下痢得之 宜以藥傅 附子 生去 皮 龍骨 各一 兩 右搗羅細散毎用一錢傅在肛門上按令入頻用之 以瘥為度 又方 黒狗脊 荆芥 各一 兩 右以水二升煎令沸先嘘後洗立效 治小兒脫肛久不瘥 雀糞 半 兩 亁薑 一分 炮 右羅為散毎服一錢白麫半匙同溲作餺飥煮熟入 鹽醋少許毎日早晨一服量兒大小加減服之 治小兒下痢肛腸下脫久不瘥方 用大蜘蛛濕紙裹燒焦存性入麝香少許同研細先 用温湯淋洗肚邉軟帛搤亁糝藥傅之立效一方治 卒脫肛者無麝香更燒桑葉薫 治痢頻脫肛黒色生殻方 用巴豆殻燒灰芭焦自然汁煮入朴硝少許洗軟用 真清油㸃三滴放三角白礬煆過研爛真龍骨少許 同研糝肛頭用芭蕉葉托上勿令使出入令大兒抱 定 治大腸虚肛門出洗方 用香附子荆芥皂角煎水洗 又方 以葱湯洗令軟用芭蕉葉托上 又方 用五倍子朴硝大腹皮煎水洗以赤石脂末糝在芭 蕉葉上托入 貼方 用萆麻子四十九粒研爛水調作餅子貼𩕄頭頂上 收上即洗之 水聖散子 治脫肛不收 用浮萍草不計多少杵為細末亁貼患處 紫蕺膏 治臟熱肛門脫出 用紫背蕺一大握又以魚腥草擂爛如泥先朴硝水 洗糝肛門用芭蕉葉托入却用藥於臀下貼坐自然 致入 抵聖散 治小兒腹中虚痛肛門脫出 用五倍子不計多少為末煉蜜調入如膏攤油紙上 貼之托入一方入茶少許糝腸頭上絹帛揉入一方 糝患處一物襯手揉入切忌喫發風毒物 治男子婦人小兒脫肛 用亁蝦蟇皮一片瓶中燒煙薫 治小兒因痢肛門脫 以鐵精粉一方磨刀水洗之亦效一方煮水洗之 治小兒五歳以下脫肛 以紫堇草汁半合子許調散和酒令服之亦宜忌食 生冷陳倉米等 又方 一名收 肛散 治小兒脫肛 用團魚頭不拘多少燒灰存性入麝香一錢為細末 糝在肛上一方無麝香用鼈魚頭甲灰取粉撲之 治腸頭作癢即是有蟲 用生艾苦楝根煎湯薫洗 敗毒散 治風邪入大腸脫肛 用敗毒散一貼加陳米煎服或噤口不食加石蓮肉 煎 桑葉方 用黄皮桑 取葉三升煎帶温以布盛罨小兒肛門 輕手按入次用門臼中細塵綿蘸撲之 治脫肛法 用蒲黄一兩猪脂二兩煉和成膏塗腸頭上即縮入 又方 治小兒痢脫肛 用白龍骨末傅肛門腸頭上不過三上瘥 治瀉痢後脫肛 用陳槐花不拘多少為末陳米飲下 治小因痢後軀氣下推出肛門不入方 用細墨末毎服以温酒調下一字日三服 又方 用鼈頭一枚炙令焦為末以米飲調下半錢一方用 馬蘭花半兩搗細散以漿水先洗拭亁糝藥末半錢 於故綿紙上按入毎日用之以瘥為度 又方 用生鐵二觔以水三碗煮取一碗候冷暖得所洗之 立瘥 治小兒大腸虚冷脫肛方 用莨菪子一兩炒令黑色為末先以暖水净洗亁拭 塗藥半錢却内入腸不過三上不出便以芸薹子熟 研為末一錢以醋調塗餬餅上炙亁加減與食之 又方 用女萎五兩燒薫下部三五上瘥 釣腸丸 治脫肛及諸痔下膿不止 白礬 緑礬 訶子 苦𤓰蔞 炒 枳殻 炒 白附子 製 南星 生 鷄冠花 炒 附子 去 皮 半夏 蝟皮 破瓶内 燒存性 胡桃肉 不油者 燒存性 右各等分為末麫糊丸如麻子大毎服二十丸空心 送下 又方 用水楊栁根煮水薫洗用馬恰葉托上 木鼈子丸 治小兒久痢腸滑脫肛 沉香 二 錢 枳殻 半兩 麩炒 五靈脂 半兩 㣲炒 木鼈子 連殻秤半 兩去殻用 右件前三味為細末次入木鼈子同研細醋煮麫糊 為丸如黍米大二歳毎服三十丸醋調茶清送下乳 食前服 龍骨散 小兒久痢脫肛宜服 龍骨 赤石脂 訶子 煨去 核 白术 枳殻 麩炒去 穰已上 各等 分 右件為細末毎服一錢温米飲調下乳食前服 歸腸散 治小兒腸虚脫肛 橡斗子 半兩蜜 炙黄 木賊 半兩燒 灰留性 右件為細末毎服一錢陳米飲調下乳食前服 治小兒脫肛 先用麻油湯熱薫患處候温旋洗之即以五倍子細 末多糝軟手揉入切忌食發風等毒物又勿令為外 風所傷 治小兒脫肛血痢 以榼藤子燒灰服 普濟方卷三百九十八
欽定四庫全書 普濟方卷三百九十九 明 周王朱橚 撰 嬰兒諸疝諸蟲 諸疝 附論 夫腎主納氣乃人之氣海腎虚為風寒所乘為暑濕所 襲為喜怒驚恐所傷而水結不散又與邪氣摶聚於中 為奔疝為奔豚為小腸氣為膀胱等證不特外腎小腸 作痛或攻刺腰脇或遊走背膂或氣搶心心下痛滿或 痛遶臍傍或脇之左右如盃或臍之上下如臂或腸中 累累如桃李或胃脘覆大如盤或壯熱惡寒或洒淅寒 熱有大小便秘者有裏急而下泄者其於隂間則卵有 小大伸縮上下不常嚢有腫脹急痛而發渇無定夾冷 驚怒則塊物上逼嚢根或攻腹脇皆謂腎氣治法大綱 風則散之寒則温之暑則解其熱濕則滲其水驚怒則 調其心氣水與氣摶則行其小便其間又以治腎氣藥 參之大要流行踈利為先母曰腎虚不敢踈泄盖腎為 邪氣所干若非踈利病何由愈倘或姑息畏虚妄投剛 補之劑使大小腑秘而不通邪氣入腹冲心危殆必矣 然腎氣雖虚得之當明冷熱及冷熱不調之證盖冷者 脇邊及外腎清冷小便清而多遇寒則發熱者内夾暑 氣或積酒毒熱藥則外腎與小腹俱熱小便數而澁遇 熱則甚冷熱不調者小腹外腎乍冷乍熱大小便或澁 或利用藥温凉流行踈導於其中矣若逆氣長吁中脘 停酸躁悶嘔吐最為惡候乃天一生水腎實主宗筋聚 於隂氣必藉陽明胃土以養今脾土未强腎水既涸脾 土又焦隂陽不升降榮衛不流行大小便秘澁腎胃両 虚必為酸汁而暴吐者難治 方 金鈴子丸 出危 氏方 治疝氣小腹痛引腰脊攣曲身不能直 木香 㯽榔 三稜 蓬术 炮 青皮 去 白 陳皮 川 棟肉 芫花 醋浸炒 各半兩 辣桂 牽牛 生取仁研 各二錢 川巴 豆肉 去油 一錢 右為末麵糊丸麻子大每丸空心午前各一服薑湯 下 小㯽榔丸 一名神効丸 出危氏方 治疝氣小腹痛引腰脊攣曲身 不能直疝氣因何得邪風在腎經流傳并血聚如此 漸成形冷氣結在臟因兹小腹疼本經無補法踈利 藥通靈 芫花 醋浸 炒 木香 㯽榔 三稜 炒各 半兩 茯苓 青皮 去 白 全蝎 肉桂 附子 炮 硇砂 各一 分 右為末將硇砂浸洗去土頓在湯瓶上候成膏子和 糖醋打麵糊丸如菉荳大每服三十丸空心温酒送 下未効再服 昔日有一人患此服之 斷根今三十年不發矣 化生丸 出楊氏 家藏 治疝氣小腸痛上連腰脊曲飲食不進 痿黄身不能直服此藥後宜炙脊俞三壯立瘥百藥 俱試惟此最効 木香 一分 炒 㯽榔 半兩 生 青皮 巴豆炒半 兩去巴豆 陳皮 炮 三稜 莪术 用湿紙裹煨 取出槌切炒 川楝 去 核 芫花 米醋浸炒 各半兩 右為細末麵糊丸如麥米大熟水下空心一服臨睡 一服 治小兒狐疝傷損生㿗 出聖 恵方 芍藥 茯苓 各十 八銖 防葵 一作 防風 大黄 各半 兩 半夏 桂 心 蜀椒 各六 銖 右為末蜜和丸如豆大每服一丸日午服可加至三 丸 玉蟾煮裩藥 出端 竹堂 歌曰三歳嬰兒性不調休教少子放 踈嬌一張衲被幪頭側自有神仙路一條 山茱萸 蛇床子 牡礪 川椒 吳茱萸 葱 白 帶鬚各 等分 右㕮咀每服用三錢熬水熏洗患處 硃砂丸 出御 藥院 治小兒疝氣 硃砂 一錢 研 當門子 一枚如皂子 大重分半 石燕子 燒醋淬 五遍 史 君子 末 訶子 炮出核為 末各一錢 木香 三 字 右為細末用米飲為丸如黍米大從一丸至七丸薄 荷湯下日二服早晚乳食前各一服 當歸散 出直 指方 治疝氣大腑秘小腹隂嚢牽引撮聚痛甚 辣桂 牽牛 炒取仁 各半兩 北大黄 桃仁 浸去皮焙 各二錢半 全 蝎 一 錢 右剉散每一錢入蜜煎温服已利後以青皮陳皮茯 苓木香縮砂甘草為散生薑煎和胃唇青不治 牡丹丸 一名桃仁丸 出聖恵方 治小兒疝氣 桃仁 炒去皮 二錢 牡丹 白蒺藜 炒去 刺 桂心 各半 兩 郁李 仁 去皮炒 一錢 右為末煉蜜丸如小豆大三歳用三十丸温酒下一 方治小兒腹虚冷因多啼氣下致令隂腫加黄蘖半 分微炙用 茴香散 出全 嬰方 治小兒疳疝氣攻隂核腫大 茴香 炒 川棟子 去 核 牽牛 巴㦸 各等 分 右為末三歳半錢燈心湯調下一方牽牛為末糊丸 小豆大三歳三十丸米湯下常服尤佳 香附丸 出朱氏 集驗 治膀胱疝氣外腎腫痛 牽牛 炒 香附子 炒 石燕 煆紅酒 浸研 巴豆 七粒同牽牛 炒去巴豆 右末為丸用萆麻湯下 金鈴散 出危 氏方 治疝氣作痛時先曲腰啼哭眼中無淚脚 冷唇乾額上多汗或外腎釣上隂嚢偏大 金鈴子 一兩炒 去核 縮砂 七錢半 去殻 蓽澄茄 木香 各五 錢 右為末每服一錢大者二錢鹽湯或好酒調服 煨棗方 治小兒腸氣痛 斑蝥 不去頭 足十箇 大棗 一觔 去核 右将斑蝥入大棗内濕紙包煨香熟去蝥空腹食棗 桂心湯下 治小兒狐疝氣偏墜有大小時時上下者 出濟生 㧞萃 蜘蛛 十四枚 熬焦 桂 半兩 右為散每服一錢日再酒調下蜜丸亦可 治小兒寒疝腹痛大汗出 出肘 後方 濃煮梨葉汁七合頓服以意消息可作三四度飲之 大良 治小兒疝氣并腎氣 以葛袋盛鹽於户口懸之大人以手撚抖盡即愈 治小兒疝發時腫痛如刺 全嬰 方 以生射干汁取下飲之亦可為丸服之 紫蘇子丸 出楊氏 家藏 治臟寒氣疝腹痛加木香 真紫蘇子 楝 凈 陳橘皮 去白各 一兩 髙良薑 桂心 人 參 各半 兩 木香 一分 炮 右為末煉蜜丸如芡實或如圓眼細嚼米飲下小兒 白湯化下一丸霍亂吐㵼急服煎霍香湯下尤妙 備急方 出楊氏 家藏 治證同前 沉香 木香 右以水磨濃傾小盞内逐次磨一服許煎數沸即服 無不作効 茴香散 朱氏 集驗 治小兒弔疝大人膀胱疝氣痛 京三稜 炮 茴香 炒 甘草 没藥 右等分為末煎釣藤湯調下葱湯亦可 桃仁湯 出朱氏 集驗方 治弔疝㓜雛服之取効 木饅頭 切碎用 葱炒 桃仁 鹽 炒 右二味等分為細末毎服二錢温酒下 治偏墜吊疝方 出朱氏 集驗方 正氣散一貼入釣藤煎服即愈 牡丹丸 治小兒隂疝偏腫 牡丹皮 豉 炒 防風 去 义 黄蘖 去粗皮 微炙 滑石 别 研 桂 去 粗 皮各 一両 右為末煉蜜和丸如麻子大一二歳兒每服五丸米 飲下早晨日晩各一服量大小加减 治吊氣 出朱氏 集驗方 鈎藤 亁薑 甘草 各等 分 右為末湯㸃下 吊腹氣痛未成者 出鮑 氏方 蘿蔔子 茴香 枳殻 甘草 各等 分 右為散煎入少蜜再煎服痛甚者加少木香 又方 出鮑 氏方 蓬术 枳殻 木香 甘草 半 兩 没藥 二 錢 乳香 一 錢 鈎 藤勾 炒半 兩 右為末蜜丸如芡實大釣藤湯下量與服 立甦散 出朱氏 集驗方 治小腸氣 蛜 九個 去毒 馬蘭花 二錢水 浸一宿 木香 一 錢 没藥 半 錢 胡椒 為 末 半 錢 右為末蘭香酒調下 隂腫 附論 夫隂腫核腫者由兒啼怒躽氣逆不順乘虚而行隂偏 大又因甘肥不節生冷過度致生疳氣結不行流入隂 中更或傷暑毒或觸風邪使血氣與邪氣相摶停結不 散則成隂腫巢氏曰邪氣衝於隂與血氣相摶則成隂 腫 小兒隂腫者為足少隂為腎之經其氣下通於隂 小兒有少隂之經虚者而為風邪之氣衝於隂與血氣 相摶結則令隂腫也 人有常言天生地長多與小兒 近地然兒有大小壯弱起止中節可也夫苟腎經氣虚 或坐石不起冷氣旋之或近地經乆風邪濕氣傷之不 為隂腫幾希矣間有啼呌怒氣閉繫於下結聚不散加 以水竇不行亦能發為此疾 方 治小兒核腫壮熱有實 千金 方 青木香 甘遂 石膏 甘草 各十 八銖 麝香 大黄 前胡 各一 兩 黄芩 半 兩 右㕮咀以水七升煮取一升九合每服三合日四夜 二 甘遂丸 出聖 惠方 治小兒隂腫壯熱 甘遂 一分煨 令㣲黄 麝香 一分 細研 川大黄 剉微炒 一兩 前胡 二兩 去蘆 頭 黄芩 半 兩 木香 一 兩 右為末煉蜜和丸如菉豆大三歳兒每於食前以温 水下三丸量兒大小以意加减 三白散 出危 氏方 治膀胱藴熱風濕相乘隂囊腫脹大小便 不利 白牽牛 二 兩 桑白皮 白术 木通 去 節 陳皮 去白各 半兩 右為末每服二錢薑湯調空心服治盤腸氣釣先服 此後服鈎藤膏 桃仁丸 出危 氏方 治啼呌怒氣閉繫於下結聚不散水竇不行 桃仁 去皮尖麩 炒三分 辣桂 牽牛 炮取 仁 牡丹皮 白蒺 䔧 炒搗 去刺 北大黄 各三 錢 右為末煉蜜丸如麻子大每服五丸或七丸青皮木 通葱白鹽少許煎湯灌下或煎大流氣飲研青木香 丸灌下一方無辣桂 大黄散 出聖 恵方 治小兒隂腫 大黄 一 分 木通 一 分 桑根白皮 半 兩 𦍑活 一 分 川朴硝 三 分 右搗羅為散一二歳每服一錢水一小盞煎五分去滓温 服量兒大小分減 海蛤散 出醫方 集成 治小兒陰腫由啼呌怒氣繫於下乘虚 而行故成此疾宜服 海蛤 蘹香子 炒各 三分 薏苡仁 白术 㯽榔 各半兩 麫裹煨 右為末食前温酒調下半錢量兒大小以意加減 治小兒氣卵之疾 破故紙 蘿蔔子 黑牽牛 橘核 各等分各 炒焦黄色 右為細末酒糊丸如菉豆大每服三十丸鹽湯下 牡丹丸 出聖 恵方 治小兒隂腫為腸虚冷多啼躽氣下所為宜服 牡丹 桂心 郁李仁 去皮㣲炒 各半兩 桃仁 一分去皮尖雙 仁麩炒㣲黄 右搗羅為末煉蜜丸如麻子大一二歳毎服以温水 下五丸早晨午後各一服量兒大小加減 牛蒡膏 出聖 恵方 治小兒隂卒腫脹痛 生牛蒡汁 二大盞 熬如膏 赤小豆末 半 兩 肉桂末 一 分 右藥相和如膏塗兒腫處立消 漆燕散 治小兒隂核氣結腫大或偏腫疼痛 漆燕 一枚入瓦瓶内鹽泥固濟隂亁 炭火燒通赤為度放冷研令細 續隨子 去皮 一分 右為細散每服半錢米飲調下 治小兒隂腫 出聖 惠方 小荳 一 合 川大黄 半兩剉 生用 右為細散用鷄子白調塗兒隂腫處亁即昜之 蛇床仁湯熨方 出聖 惠方 蛇床仁 一 兩 柳蚛屑 一 兩 右藥以水一大碗煎六七沸洗之取其滓以帛褁熨 兒腫處 治小兒隂腫 出聖 惠方 用狐莖炙搗為末酒服之下半錢 又方 出千 金方 用斫桑木白汁塗之 又方 出千 金方 用搗蕪菁塗之 又方 出聖 惠方 用搗垣衣傅之 又方 出聖 惠方 以衣中白魚傅之差一方書中白魚 鷄翅散 出全 嬰方 治小兒隂核腫大 用鷄翅六莖燒灰京三稜煎湯調塗左腫用左翅右 腫用右翅一方單有鷄翅燒灰服之 古今録驗云 治隂大如斗 三稜散 出全 嬰方 治小兒隂疝核腫 用京三稜麵褁煨焦去麵將三稜為末三歳半錢空 心鹽湯下大小加减 蟬螁散 出危 氏方 治隂嚢忽腫多坐地為風或蟲蟻吹著 用蟬螁半兩水一碗煎湯洗腫處其痛立止腫亦消 再温再洗後仍與五苓散加燈心煎服 地龍膏 出直 指方 治外腎腫硬或疝或風熱暴腫及隂瘡 用亁地龍不拘多少為末先以葱椒湯於避風處洗 次用津唾調傅其上外腎熱者鷄子清調傅或加牡 蠣少許亦可一方加葱液調塗一方只用地龍糞生 薄荷汁調塗尤妙 牡蠣散 出危 氏方 治外腎腫大莖物通明 用牡礪粉研極細先以津唾塗腫處次用糝傅 治卵腫 出危 氏方 研桃仁唾調傅亦治婦人隂腫燥痒一方治兒隂腫 以桃仁研為膏温酒化下豇豆大服之日三服大小 加减 遇仙方 出危 氏方 治風熱腎焮赤腫痛日夜啼呌不退數日 皮如鷄卵殻愈而復作 用老杉木燒灰入膩粉清油調傅効昔滁州趙使君 云長子數歳時患此證忽見一道人說此方一傅遂 愈 五苓散 出危 氏方 治隂核氣結腫大釣痛因啼怒不止傷動 隂氣結聚不散得之或胎婦啼泣過傷令兒生下小 腸氣閉加以風冷血水相聚水氣上乘於肺故先啼 而後疝痛外腎木硬臍下痛楚不可忍惟利二便則 安以木通葱白茴香食鹽煎湯調下得小便利為効 治小兒隂卒腫痛 出聖 惠方 用蔓菁子末以猪脂調傅之 又方 出聖 惠方 用馬鞭草爛搗褁之日二易之 水萍散 出全 嬰方 治小兒隂嚢腫色如琉璃又治瘡痘入目 用浮萍草為末三歳煎葱白湯調下一錢 治小兒地風或蟲蟻吹着隂腫 出經驗 良方 用葱地内蚯蚓糞甘草汁塗一方無甘草水調塗 治小兒隂腫 出千 金方 用猪屎五升水煮沸布裹安腫上 皂角膏 出危 氏方 㵼腎氣治腎經有熱隂嚢赤腫釣痛大腸 祕澁 大黄 五 錢 黒牽牛 半生 半炒 猪牙皂角 各一 兩 右為末煉蜜丸菉荳大每服七粒温水空心下 茴香散 出楊氏 藏方 治小兒外腎腫大腸悶作痛 香附子 去殻巴豆二十七粒 炒焦去巴豆不用 茴香 炒各 半兩 右件為細末每服半錢煎紫蘇湯調下如是三歳以 上服一錢乳食前空心下 立消散 出楊氏 家藏方 治小兒隂腫脹痛 赤芍藥 赤小豆 枳殻 麵炒 去穰 右件等分濃煎栢枝湯調藥傅腫處亁即以栢枝湯 潤之 桃仁方 出醫方 如選 治小兒足少隂之經虚而受風邪者衝 於下經則成隂腫病宜用經効 桃仁 湯浸去皮尖䨇仁 麩炒微黄三分 牡丹 半 兩 白蒺藜 半兩微 炒去刺 桂 心 半 兩 郁李仁 湯浸去皮 微炒一分 右件藥搗羅為末煉蜜和丸如黍米大每服十粒以 温酒下乳食前量兒大小加减 治百二十日内隂腫如柿大者 出朱氏 集驗方 大黄 黄芩 黄連 黄栢 右各等分燒留性為末以雄猪膽汁調抹服則消毒 散血 一方 出海 上方 治小兒隂嚢虚腫以生甘草調地龍糞塗之 治小兒隂嚢腫脹明亮 出本 草 用石灰湯放温洗之數次 立効 治小兒外腎腫痛 出朱氏 集驗方 生地黄 甘草 右各等分為末煎服立効 又方 出朱氏 集驗方 五苓散煎蘿蔔子湯調下即愈 偏墜 附論 夫小兒偏㿗者是隂核偏腫大亦由啼怒躽氣不正所 致其偏者乘虚而行故謂偏結也 方 防葵丸 出聖 惠方 治小兒隂偏大卵核堅硬 防葵 牡丹 桂心 黄蘖 剉 滑石 以上各 一兩 豉 半兩 微炒 右搗羅為末煉蜜和丸如麻子大三四歳兒以粥飲 下五丸早晨晚後各一服量兒大小以意加减 五等丸 出千 金方 治小兒隂偏大又隂核堅㿗方 黄蘖 香豉 牡丹 防風 桂心 各二 兩 右為末蜜丸如大豆兒三歳飲服五丸加至十丸兒 小以意酌量着乳頭上服之 乳香丸 一名妙香丹 出全嬰方 治小兒疝氣偏墜 乳香 青木香 昆布 洗各 三錢 牽牛 炒 藿香 各半 兩 右為細末煉蜜或棗肉丸如小豆大三歳二十丸鹽 湯送下一方用牡蠣湯下 蘹香子丸 出聖 恵方 治小兒偏墜或氣攻小腹疼痛 蘹香子 微炒 搗末 古文錢青 細 研 硇砂 細研各 一分 桃仁 四十 九枚 去皮尖雙 仁生用 右研令勻湯浸蒸餅和丸如麻子大二三歳每服以 橘皮湯下三丸 萬靈丸 出全 嬰方 治小兒疝氣偏墜 京三稜 濕紙 裹煨 茴香 炒各 一兩 斑蝥 一錢蛤粉 炒去頭足 右為末酒糊丸如小豆大三歳五丸茴香湯下食前 常服漸退住藥 牡丹散 出濟 生方 治小兒卵腫偏墜 用防風丹皮等分為末每服二錢温酒調服鹽湯亦 可又千金方取生白頭翁根 三月上除 日取者佳 搗隨偏腫處 傅一宿當作瘡二十日愈治隂㿗偏大又聖恵方治 偏墜或氣攻小腹疼痛用蛇床仁末半兩馬鞭草汁 一合相和如膏塗隂腫處效又本草治小兒偏墜服 防葵丸令兒坐於土中午時灸卵下偏墜處七壯 石鷰子丸 出楊氏 家藏方 治小兒啼哭躽氣不正動繫於隂偏 墜腫脹小腹作痛 木香 㯽榔 各一 錢 石鷰子 二枚火炙 醋淬七遍 史君子肉 一 錢 郁 李仁 一分湯浸去 皮尖研如膏 右件前四味為細末次入郁李仁同研匀煮麵糊為 丸如黍米大每服十丸煎紫蘇陳橘皮湯送下乳食 前 金鈴散 出楊氏 家藏方 治小兒隂核偏腫疼痛徃來 金鈴子 一兩取 肉微炒 馬蘭花 炒 黄 茴香 炒 黄 蒔蘿 三味各 半兩 右為細末每服一錢煎木𤓰湯調下乳食空心服 㿗疝 附論 夫小兒核氣結腫大者㿗疝也由稟受之月肝經虚弱 因啼怒軀氣筋脉下墜繫於隂氣則筋脉緩縱結聚不 散是為㿗疝也若氣偏虚則其腫亦偏盖足厥隂肝之 經環隂噐抵少腹是動則為㿗疝少腹痛 方 狐隂丸 治小兒隂㿗 狐隂 一具 炙黄 蜚生蟲 十四枚 炙微黄 桂 去粗 皮 附子 炮裂去 皮臍 乾 薑 炮 蒺藜子 炒去 刺 細辛 去苗各 三分 桃仁 湯浸去皮尖 䨇仁炒别研 卷栢 各一 兩半 右為末煉蜜和丸如麻子大一二歳兒米飲下五丸 空心日晩各一服量大小加减一方有消石亦作滑 石 昆布丸 出聖 惠方 治小兒㿗疝攻注連腎外嚢腫脹或疼痛 偏墜 昆布 三分洗 醎味 蘹香子 半兩 微炒 木香 甘草 炙微 赤剉 黄蘖 剉 丁香 爛牡蠣 生 用 銅青 已上各 一分 右為末用熟棗肉為丸如麻子大每一二歳兒煎甘 草湯下三丸量兒大小加减 桃仁丸 治小兒隂㿗日夜疼痛 桃仁 三分湯浸去皮 尖䨇仁微炒 川大黄 半兩剉 微炒 赤芍藥 半 兩 防 葵 半 兩 半夏 一分浸洗 七遍去滑 桂心 一 兩 赤茯苓 半 兩 川椒 一分 去目 閉口者微 炒去汗 右為末煉蜜和丸如菉荳大每三歳兒食前以温酒 下五丸量兒大小虚實加减一方治小兒隂㿗氣疝 發作無時者一方無桃仁防葵名芍藥丸 白蒺藜散 出聖 惠方 治小兒隂㿗不消 白蒺藜 半兩微 炒去刺 香豉 半兩 微炒 鼠婦 䗪虫 微 炙 川大黄 剉微 炙 桂心 細辛 已上各 一分 右為細末一二歳兒每服以温酒調下半錢早晩後 各一服量兒大小加减 薏苡仁散 出聖 惠方 治小兒㿗疝 薏苡仁 芍藥 土𤓰根 蛇床子 微 炒 黄芩 去黒 心 桔梗 炒 蛇含 各三 分 右搗羅為散一二歳兒每服半錢匕空心温酒調下 日晩後再服量大小加减一方治小兒隂㿗腫硬或 時疼痛無蛇含有地膚子 木香散 出聖 惠方 治小兒隂㿗腫脹 木香 白蒺藜 微炒 去刺 地膚子 昆布 洗去 醎味 枳殻 麵 炒 令黄 去穰 槐子 已上各 一分 狐隂 一具醋炙 令焦黄 右搗羅為末一二歳兒空心以粥飲調下半錢晩後 再服量兒大小以意加减 治小兒隂㿗腫大不消方 出聖 惠方 硼砂 一 分 右以水研化塗之立効 治小兒隂㿗 出聖 惠方 取莧菜根搗碎傅之立差馬鞭草傅 亦佳 蓖麻丸 治小兒㿗疝 蓖麻仁 三十 枚 棘剛子 去皮二 十枚 石燕子 燒一 枚 滑石 末 二 錢 麝香 研半 錢 右為末麵糊和丸如菉荳大每服五十丸空心煎燈 心湯下 魁蛤散 出聖 惠方 治小兒隂㿗衆藥不効 魁蛤 三分 細研 狗隂 一具炙 令黄 白术 半 兩 桂心 一 分 右搗羅為末一二歳兒每於空心以粥飲調下半錢 晩後再服酒下量兒大小加减 韭子丸 治小兒隂㿗 韭子 炒二 兩半 附子 炮製去皮 臍三分 狐隂 一具 炙黄 右為末煉蜜和丸如麻子大一二歳兒每服五丸米 飲下早晨夜卧各一服量兒大小加减 三應散 治小兒肝經虚弱筋脉緩縱氣脉下墜隂氣 腫大乆成㿗疝 蘹香蟲 一枚 研汁 膩粉 二錢 匕 胡黄連 末一 分 右同研令乾每服一字匕陳米飲調下不拘時 滑石丸 治小兒㿗疝腫鞭疼痛 滑石 碎 澤蘭 各二 錢 粉霜 一 錢 續随子 去皮 半兩 右為末白麵糊和丸如菉荳大五歳以下五丸五歳 以上七丸豆䓻酒下空心臨卧服 土𤓰根散 出千 金方 治小兒氣㿗并隂㿗腫硬時復疼痛 土𤓰根 赤芍藥 當歸 各一 兩 右㕮咀以水二升煎取一升服五合日二 桂心散 出千 金方 治小兒隂㿗腫硬 桂心 一 兩 地膚子 一 兩 白术 一 兩 右搗羅為細末三歳兒每服以温酒調下半錢匕日 三服量兒大小以意加减一方治小兒狐疝傷損生 㿗以蜜為丸白酒服之亦可治大人 治小兒㿗及隂㿗腫硬 用蜥蜴二枚燒末酒服之一二歳服半錢早晩各一 服量兒大小加减 木通散 治小兒㿗疝發作疼痛 木通 剉 膽礬 硏各 一分 右研為散每服半錢匕米飲調下 治小兒㿗疝腫痛偏墜或氣攻小腹疼痛 用枳殻三兩微炒搗為散每用栢枝煎濃汁調厚塗 兒嚢腫處妙 治小兒隂㿗日夜疼痛 用蝟皮一箇燒存性研細卧熱酒調下一錢匕 治小兒隂㿗 隂㿗核 大小也 取杜父魚擘開口咬之七下 此魚生溪澗下背有刺 大頭開口長二三寸色 黒班如吹 砂而短也 治小兒卵㿗 用桃仁細研傅之 諸蟲 附論 夫小兒有九蟲一曰伏蟲長四分二曰長蟲一名蚘蟲 長一尺貫心則殺人三曰白蟲長一寸長至四五寸亦 能殺人四曰肉蟲狀如爛杏令人煩滿五曰肺蟲狀如 蠶令人嗽欬六曰胃蟲狀如蝦蟇令人嘔吐喜噦七曰 弱蟲又名鬲蟲令人多唾八曰赤蟲狀如生肉令人腸 鳴九曰蟯蟲狀如蝸蟲令人下部中痒九蟲之中三蟲 最甚而為病之尤者莫如蚘由小兒氣血不調臟腑虚 弱或食生冷或嗜肥甘胃中氣緩故生諸蟲者腸胃之 間多則為痒劇則為㿗或因瘡瘍變成癰疽惡瘡又有 寸白蟲者長一寸色白小𥚹因食生魚牛脂冷物或飲 乳致生此蟲損人精氣令人心腹痛長若及一尺亦能 殺人凡此諸蟲品類不可悉數皆可通以化蟲藥治之 欲知蟲證者凡腹痛之脉當沈弦若反洪大者蚘也肘 外垢聚甚者蟲也 蟲痛者由兒三歳之後甘肥不節 生冷過度食生粟炙肉魚生皆致生蟲其蟲因臟腑虚 弱而動或食甘肥而動或胃冷而動或胃熱而動動則 上下徃來腹痛攻心㽲疼呌哭仰身揮手心神悶亂吐 涎吐沫或吐清水飲食不成膚沉黙黙其蟲不療傷心 害人保生云蚘蟲九蟲之數腹中皆有之小兒食乳而 哺早或食甜過多胃虚蟲動令兒腹痛惡心口吐清水 腹上青筋是其證也 方 烏梅丹 出醫方 妙選 治小兒乆痢蟲動及傷寒蜖厥並宜服 之 烏梅肉 一百枚 炒焦 川黄連 三 兩 亁薑 二 兩 當歸 洗焙乾 二兩 附 子 一兩炮製 去皮臍 細辛 桂 一兩刮 去粗皮 人參 一兩去 蘆頭 蜀椒 一兩揀去閉目䨇 仁者炒香熱出汗 黄蘖 一 兩 右為細末煉蜜和丸於石臼中𢷬一二百下丸如黍 米大每服十粒米飲下量兒大小加减 大蘆薈丸 治疳殺蟲和胃止㵼 胡黄連 黄連 白蕪荑 去扇 秤 蘆薈 木香 青 橘皮 雷丸 鶴虱 微炒各 半兩 麝香 研二分 别入 右為細末粟米飯丸如菉豆大米飲下一二十丸無 時 議曰小兒疳積蟲積皆由食肉太早脾胃本弱受之 不磨癥傷不化何况更加以肥膩冷硬之物腸胃虚 怯因積生蟲只有三種蜖苗胃也蜖多令兒喜食滋 味肉脯之物腹肚緊脹心胷膨滿苗多令兒消瘦神 困肚脹青筋疳氣漸盛腸鳴㵼臭食即嘔噦胃多令 兒喜食酒肉食不生肌常作困道嗔脹脇煩躁迷悶 眠不安蓆並宜服此其蟲自化盛用利下仍湏調胃 和氣助之 下蟲丸 出活㓜 口議 治小兒多蜖蟲苗蟲食蟲疳蟲血蟲並 宜服之 鶴虱 炒一 錢 光粉 炒二 錢 膩粉 三大 錢匕 史君子 一百 箇炒 㯽榔 一錢 生 龍牙根 二錢 生 貫衆 子午卯酉日採取百方 驗緑色者炒焦二錢 龍 膽根 二 錢 苦楝根皮 酒炙 二錢 右為細末水煮麵糊為丸如麻子大每服三五十丸 空心食前甘草湯下或以猪肉清汁羮服之尤妙仍 以調脾和胃佐之 貫衆丸 治小兒九蟲 貫衆 一兩一分 去白蟲 顴盧 三兩去 長虫 蕪荑 去長 蟲 狼牙 各一 兩去 胃 蟲 蜀漆 去燒 蟲 雷丸 一兩半 去赤蟲 白薑蠶 去弱 蟲 厚朴 去粗 皮生 薑汁炒 去肺蟲 石蜜 去蚘蟲 各三分 右為末煉白蜜和丸如麻子大每服量兒大小加减 四五歳以苦酒漿下五丸空腹服之以知為度未知 稍加至十丸 治小兒香煎丸 治小兒蟲動腹啼呌口吐涎沫 乳香 沉香 各一 錢 肉荳䓻 一箇 煨 百草霜 木香 丁香 各一 錢 巴豆 一十四粒 出油如霜 右為末煮酒封頭蠟和丸如菉豆大每服三五丸淡 生薑湯送下如患肚痛不止服之大効常服以通為 度又云此方加沉乳二香藥即名感應丸宜療小兒 虚中積證冷積癥積疳積食積脾氣乳積盤腸蟲痛 及胃乆虚臟腑中脘不和痞氣欝結或㵼或痢或嘔 或噦腹肚疼痛兒體虚嬴不堪動轉者並與服之 此方比珍珠丸等取積大不同只恐服此未能通利 若已通利誠為之幸如胃仍虚當以和脾生胃之藥 斟酌用之一方釣藤湯下凡用藥下蟲湏在月初 蟲頭向上可下仍湏空心凌早下後以和胃藥調之 史君子餅 治因喫食粗肉肥甘生熱肌瘦體虚口吐 清涎唇間紫色腹中絞痛口鼻中出黒色蟲不治 史君子 四十箇 去殻 雷丸 半 兩 定粉 二 分 輕粉 半 錢 青箱子 鶴虱 各一 分 右為末用鷄鴨卵和蒸為餅先將此藥隔日夜五更 服後葱湯丸取下 化蟲丸 治小兒好食炭土不長肌膚五心煩熱鼻赤 齒揺 蕪荑 黄連 神麯 麥蘖 烏梅 已上各 微炒 陳皮 去白各 等分 右為末麯糊丸黍米大空心米飲肥猪汁尤佳量兒 大小下一二十丸 白蘚皮丸 治小兒諸蟲大啼時作心腹脹 白蘚皮 半 兩 苦楝根 半 兩 鶴虱 炒半 兩 定粉 青橘皮 湯 浸 去白焙 半兩 石灰 一 分 右為細末麵糊和丸如菉荳大每服十丸煎史君子 湯下不拘時候 奪命丹 治小兒蟲動不止攻心危困 狼牙草 扁竹 苦參 各一 兩 雷丸 鶴虱 㨂 净 薏苡 仁 各半 兩 右為細末糯米飯和丸如黍米大每服十粒取生地 黄汁下量兒大小加减 棕櫚散 治小兒痔疾皆由勞傷過度損動血氣其裏 有蟲甚細 棕櫚 一兩 燒灰 荆芥 一兩去 枝梗 側栢 一兩 炙黄 牛膝 半 兩 枳殻 半 兩 黄耆 半 兩 右為細末每服半錢米飲調下乳食前 遣蟲丸 治小兒蟲動腹動啼呌口吐涎沫 㯽榔 蕪荑 雷丸 定粉 鶴虱 炒各 等分 右為末煎苦楝根湯和丸如小豆大每服三十丸煎 史君子湯送下食前又云如蟲攻下部燒艾烟熏 安蟲散 治小兒喫物粗肌膚消瘦蟲生腹内極痛不 可忍者終日啼哭或平時哺食甘肥油膩不知莭省 或因臟腑虚弱而動或因食甘肥而動其動則腹中 疼痛發作腫聚徃來上下痛無休止亦攻心痛呌哭 合眼仰身撲手心神悶亂嘔噦涎沫吐清水四肢羸 困面色青共黄飲食進不生肌膚或寒或熱沉沉嘿 嘿不的知病之去處其蟲不療則子母相生無有休 止長一尺則能害人及治蟲咬心痛來去不定不思 乳食 一名化蟲丸 一名鶴虱散 真胡粉 炒 㯽榔 川楝子肉 炒去核一方用 苦楝根去浮皮 鶴虱 炒各 二兩 白礬 二錢半 生用 右為末米飲調痛時及空心服之或以麵糊為丸如 麻子大一歳兒服五丸温漿水入生清油一二㸃打 匀下温米飲下亦得不拘時候其蟲細小者皆化為 水大者自下一方化蟲丹月初服尤妙 化蟲散 雷丸 二 錢 史君子 十 箇 鶴虱 一 錢 生大黄 一 錢 甘草 一 錢 右為末肉汁調服 千金散 治小兒疳蚘動心痛面伏地卧口吐清水痰 涎 白㯽榔 剉一 錢 紫楝根 剉 石榴根皮 剉 鶴虱 炒令 煙出 蘆 薈 研各 半兩 右為散空心熱茶調下一錢匕更㸔小兒大小加减 一方無蘆薈用生乾地黄一方忌餳糖黏滑食 化蟲丸 治小兒寒熱傷脾蟲痛㵼青黒色减乳食 木香 一 分 㯽榔 炒二 枚 胡粉 苦楝根 鶴虱 炒各 二分 右為末麵糊丸如麻子大一二歳兒每服十丸温粥 飲下日二差即止 鶴虱散 治小兒蟲痛面好伏地口吐清水 鶴虱 炒 苦楝根 各一 分 㯽榔 剉一 枚 牽牛子 炒一 分 史君 子 去皮 十枚 右為散每服半錢匕米飲調下 㯽榔散 治蟲痛 㯽榔 貫衆 石菖蒲 木香 甘草 各一 兩 右㕮咀用水一盞煎服 黒金散 出醫方 妙選 治小兒蟲煩預先服之得眠睡為驗 乾漆 二 兩 肉桂 一 兩 草豆䓻 半 兩 石榴根 半 兩 精明雄黄 半 兩 水磨 者 右於瓦噐中燒存性搗羅為末乳鉢内研極細每服 一字至半錢研入麝香少許煎粟米調下量兒大小 加减 補胃膏 出醫方 妙選 治小兒腹痛不可忍者㵼利蟲煩 髙良薑 一兩 微炮 肉桂 一兩刮 去皮 肉豆䓻 半 兩 乾漆 半兩燒 存性 烏梅肉 半兩 炒乾 右為末煉蜜丸如鷄頭子大每服一粒至二粒米飲 化下乳食前一方有白术無烏梅肉麵糊丸如粒米 大 蝟皮散 出醫方 妙選 治小兒痔疾皆由勞傷過度損動血氣 其裏有蟲甚細 蝟皮 一兩 燒灰 鱉甲 一兩塗醋炙 黄去裙襴 蛇蛻皮 一兩 燒灰 露蜂房 半兩 微炒 麝香 一 錢 右為末每服半錢米飲調下量兒大小加减 香雷散 出醫方 妙選 治小兒諸蟲動啼呌不止 雷丸 鶴虱 苦楝根 淡蕪荑 各半 兩 右為末每服一字至半錢用生精猪肉汁調下食前 服 勝金丸 治小兒疳蟲痛取効 龍膽 定粉 研 黄連 去 鬚 烏梅肉 炒各 等分 右為末煉蜜丸如麻子大每十丸米泔下 㯽榔散 治小兒蟲痛頻發面青嘔吐冷痰漸漸肌瘦 㯽榔 剉一 枚 酸石榴皮 剉 苦楝根 剉 陳橘皮 湯浸去 白焙各 一 分 右為散每服半錢匕米飲調下食前服 赤石脂丸 治小兒胃虚蟲動 赤石脂 細研 二錢 肉豆䓻 燒存性 二枚 橡實 五 枚 莨菪子 淘去 浮土 五 枚 右為橡實并莨菪一處炒令黒色與赤石脂豆䓻同 搗羅為末入蟾酥少許用麵糊丸如黄米大每服五 丸米飲下蟲痛煎苦楝根湯下小兒㵼泄頻服良 乾漆散 永類 鈴方 專治小兒疳蟲腹痛 乾漆 炒煙出 一錢 史君子 取肉十 四枚 楝木皮 東邊皮厚者 暴乾去粗皮 一 兩 蕪荑 一錢 半 右為末每服一字二三歳半錢四五歳一錢砂糖熟 水調下一日三服 化蟲丸 出楊氏 家藏 治因疳生蟲五心煩熱 蕪荑 炒 黄連 炒去 蘆 神麯 炒 麥蘖 炒去芽 各等分 右為末麵糊丸如黍米大空心米湯下一方用猪膽 汁麵糊為丸米飲下肥猪肉汁尤佳 黄金散 出醫方 妙選 治小兒吐痢腹蟲動者 乾漆 一 兩 白蕪荑 肉豆䓻 各半 兩 精明雄黄 三分 細研 右研細毎服半錢葱白湯入生油一㸃同調下湏調 令匀熟藥冷即再温動乳前服 安蟲丸 一名川楝九 出錢氏方 治上中二焦虚或胃氣蟲咬心動 及痛 乾漆 三分折碎 炒烟出盡 雄黄 一 分 巴豆霜 一 錢 右為細末麵糊丸黍米大㸔小兒大小與服取東引 石榴根煎湯下痛者煎苦楝根湯下或蕪荑湯下五 七丸至二三十丸發時服 萬安散 治小兒疳渇蟲動心痛 蝦蟇 蛇蛻皮 蟬殻 各等 分燒 右為散用麝香半錢同研每服一字匕日午温水調 下午後煎柳枝湯浴用青紗帛子蓋之其蟲自出 蕪荑散 出聖 恵方 治小兒寸白蟲蜖蟲動作多吐清水 白蕪荑 一兩 半 狼牙草 一 兩 白蘝 半 兩 右為散每服半錢匕以苦酒二合空心調服立差 化蟲散 治小兒蟲痛不可忍 白丁香 一 錢 㯽榔 剉一 枚 雷丸 一 錢 右為散每服一字或半錢匕米飲調下嬭食後服 滴金丸 治小兒蟲動心腹痛 雄黄 麝香 各半 錢 白礬 三 錢 右為末粟米飯和丸如麻子大每服五丸煎苦楝湯 下 化蟲丸 治小兒疳蟲㽲刺腹痛及蜖蟲常服化其蟲 去根 蕪荑 一 分 㯽榔 剉二 錢 鶴虱 炒半 兩 右為末獖猪膽丸如麻子大每服五丸七歳十丸陳 米飲吞下一日三服 治小兒三蟲 出千 金方 雷丸 芎藭 各等 分 右為末每服一錢匕日三 蕪荑散 出全 嬰方 治上中二焦虚或胃寒蟲動及痛小兒蟲 咬心痛面青唇紫口吐涎沫可食 白蕪荑 去皮 秤 乾漆 各等 分 右為細末每服一字半錢或一錢米飲調下發時服 靈白散 一名靈礬散 出醫方集成 治蟲咬心痛欲絶 五靈脂 二 錢 白礬 枯半 錢 右研匀每服一二錢水一盞煎至半盞温服當吐出 蟲為効 史君子餅 出經驗 良方 取疳蜖蟲 史君子 鸕鷀糞 各等 分 右為末鷄子一箇打破併藥為餅蒸熟五更初食其 蟲立可出 麝香散 治小兒諸蟲及一切疳蟲 麝香 研一 分 夜明砂 一 兩 右為末每服半錢匕葱白湯調下 楝實散 治小兒蟲痛 楝實 鷄糞 等 分 右為散每服半錢匕冷水調下 治蟲方 出經驗 良方 用乾漆一兩搗碎炒令烟盡出油用新汲水入生麻 油空心吞下一方調下一字不過三服當取下蟲即 差 治小兒疳蟲 取羊蹄葉作菜食之良亦觧胡夷魚鮭魚鱣魚之毒 治小兒因喫食粗肥甘生熱肌瘦體虚口吐清涎唇間 紫色腹中絞痛口鼻中出黒色蟲不治 用四君子湯每服二錢苦楝根少許煎湯調服 治小兒蟲證 腹痛啼哭如口角青者蟲證也抱起稍 止卧之則大啼盖卧則蟲攻上起則蟲攻下故也 出 經 驗良 方 以平胃散加生硫黄一粒如小指大煎服痛即止 又方 用白蕪荑㯽榔各一兩蒸餅為丸毎服二十丸熟水 下 治小兒蟲 出經驗 良方 用石榴皮桑白皮椿皮苦楝根皮等分為末水煎服 治小兒諸蟲疼痛不止者 以史君子火煨為末以殻煎湯送下宜於月初四五 間服之其蟲自下 化蟲丸 出仁 存方 鶴虱 去 土 胡粉 㯽榔 白礬 半生 半枯 苦楝根 各半 兩 蕪 荑 黄連 酸石榴皮 各一 分 右為末以麵糊丸如麻子大一歳兒三丸漿水入香 油三五滴下其蟲小者化為水大者自下加雷丸或 用猪瘦肉湯下亦可 化蟲丸 出直 指方 治蟲痛 蕪荑 川鶴虱 鷄心㯽榔 亁蝦蟇 炙焦各 一分 蘆 薈 右為末雄猪膽汁為丸麻子大每服五丸陳皮飲下 或史君子煎湯送下凡蟲月首則頭向上凌晨可服 藥 人參湯 治小兒疳蟲咬心痛不時日夜不睡 人參 桂 去粗 皮 桃柳枝 剉 焙 狼牙 乳香 研 青橘皮 去白 焙炒 吳茱萸 湯浸焙炒 各一兩 古老錢 四文 火煆 右粗搗篩每服一錢水六分煎至四分去滓温服量 兒大小加减服之 楝根湯 治小兒蚘蟲攻心痛 楝根皮 有子 者 酸石榴根 槐根 各一握切碎 用東引者 右以水三盞煎取一盞去滓空心頓服以藥盞合之 即㵼蟲出仰之即吐蟲出神驗量兒大小加减 夏少保傳經驗蟲動痛極不可忍方 用乾漆半兩㯽榔一箇生用窑老一塊再煆細研三 件一處為末空心熱酒服良乆取下少保門子之兒 十歳心痛危亟服藥不痊遂用此方取下蟲即愈 化蟲丸 治小兒脾胃虚弱面黄肌瘦或大便有蟲出 或有諸蟲腹内作痛並宜服之 亁漆 炒烟盡 二錢半 雄黄 另研水飛 二錢半 蕪荑 另研 極細 狗脊 剉各 二錢 巴豆霜 一 錢 右先將亁漆狗脊為細末次入雄黄蕪荑巴豆霜同 研匀水麵糊為丸一二歳兒如粟米大每服五七丸 三四歳如麻子大每服七八丸乳汁送下或煎石榴 湯送下或煎蕪荑湯送下更効日進二服如有蟲即 時化作濃水便下大効 抵聖散 治小兒殺蟲定疼痛 苦楝 二 兩 白蕪荑 半 兩 右為末水一盞藥末一錢煎取二分放冷待發時服 之 雄麝散 治小兒蟲動心腹撮痛口吐涎沫 乾漆 炒青 煙出 史君子 炮去殻 各三錢 雄黄 半兩 别研 麝香 一錢 别研 右為細末每服半錢煎苦楝根湯下 史君子散 治小兒飲食不調恣食肥膩蟲作㽲痛唇 青白嘔吐涎沫發渴往來宜服此藥取蟲 史君子 二十枚 炮去殻 蕪荑 别研 半兩 㯽榔 一 錢 大腹子 二 枚 右件為細末次入蕪荑仁同研勻每服一錢至二錢 煮猪肉湯下 香蘇散 治諸蟲腹痛疳食氣積肚緊痞氣 紫蘇 香附 各二 兩 陳皮 製一 兩 甘草 炙半 兩 右㕮咀薑䓤煎熱服内加川芎白芷名芎芷香蘇散 内加三稜莪术丁香史君子苦楝根皮名君子香蘇 散治小兒蟲氣痛内加木𤓰㯽榔蘇木烏藥羌活蒼 术名行氣散多加大黄治脚氣 茴香丸 治蟲積氣痛 陳皮 茱萸 三稜 莪术 丁香 枳殻 炒 茴 香 炒 㯽榔 炒去 巴 神麯 麥芽 史君子 一百 箇 右為末醋糊為丸菉豆大空心飯飲吞下或薑湯吞 下亦可 小青木香丸 治蟲痛氣刺腹肚疳積盤腸一切等候 並宜服此藥 青木香 鹽 炒 胡椒 白薑 烏梅 茴香 炒 右等分為末用湯浸烏梅肉煨大蒜共搗爛和每服 二三十粒空心陳皮湯下 取蟲立効丸 史君子 三 錢 㯽榔 半 錢 輕粉 二 字 右為末入煎鷄子餅少許爛飯數粒搗成丸輕粉為 衣每服四五十丸五更初肉湯吞下後進宣藥 殺蟲神妙丸 苦楝根皮 握下二 三寸炒 川楝子 石榴皮 史君子 蕪荑仁 炒 㯽榔 鉛錫灰 輕粉 莪术 巴豆 去心 膜油 三稜 青皮 子 蛤粉 鷄子黄 一枚 右等分為末醋糊為丸如麻子大每服用二三十丸 空心煎桃柳條湯下或五更用茶清肉湯連進三兩 服立通有効 治小兒大腹殺蟲 用苦耽苗子煮汁服亦生搗絞汁服 蛔蟲 附論 夫蚘蟲九蟲之内一蟲也長一尺亦有長五六寸者或 因臟腑虚弱而動或食甘肥而動其動則腹中痛發作 積聚徃來上下痛有休止亦致心痛口多吐涎及清水 貫傷心者死凡小兒有蟲火煨史君子與食以殻煎湯 送下甚妙人多於臨卧服又無日分多不効唯於月初 四初五間五更服之至日午前蟲盡下乃以和胃温平 藥一二服調理或有蟲痛發作似癎但目不舒手不搐 唯只心痛也 蛔蟲長此證候作與脾氣冷積虚積大 抵相似然小兒腹肚緊脹天明呌喚吐津沫要羮肉喫 方小安乃蛔蟲候脾氣多噎逆飲食不下虚中有積腹 緊弔痛冷積脹緊膨滿心腹不任坐卧兩脇心膈上 下攻刺疼痛脹先與下蟲丸殺蟲其蟲困次與晶丸推 下餘證各與調胃藥服却推下積宜服小沉香煎丸 又云小兒疳積蟲積皆由食肉太早脾胃本弱受之不 磨癥傷不化何况更加肥膩冷硬之物腸胃虚怯因積 生蟲只有三種蛔苗胃也蛔多令兒喜食滋味肉脯之 物腹肚緊脹心胸膨滿苗多令兒消瘦神困肚脹青筋 疳氣漸盛腸鳴㵼臭食即嘔噦胃多令兒喜食酒肉食 不生肥常作困頓腹脇脹煩躁迷悶眠不安席並宜服 此其蟲自化蛔蟲痛面白無光心腹痛口中沫及清水 出發痛有時安蟲散主之小兒本怯者多此病積痛食 痛虚痛大同小異惟蟲痛者當口淡而沫自出 辛氏女 年五歳 病蟲痛諸醫以巴漆硇砂之屬治之不効至五日外多 哭而俛仰卧不安自按心腹時大呌面無正色或青或 黄或白或黒目無光睛慢唇白吐沫至六日胸髙而卧 不安錢詳而視之用蕪荑散三服見目不除青白色大 驚曰此病大困若更加瀉則為逆至次日錢見辛曰夜 來三更而瀉錢於瀉盆中㸔如藥以杖攬之見有藥丸 錢曰此子肌厚當氣富今證反虚不可治也何以然師 曰脾虚胃冷則蟲動今反目青此肝乗脾虚脾加瀉知 其氣極虚也而丸藥隨糞下即脾胃已脫無形病 又相應故知死病後五日危篤七日而死决矣 方 㯽榔丸 治蛔厥腹痛其證愁啼乾痛吐清涎人中唇 鼻皆烏視之蛔厥多似慢驚但唇紫耳 鷄心㯽榔 鶴虱 貫衆 蕪荑 川楝肉 史 君子肉 雷丸 雄黄 乾漆 存 性 輕粉 巴豆 去 殻 油 木香 黄丹 煅 錫灰 炒不見星如 灰各等分 右為末酒煮麵糊丸以用五更猪肉葱油煎臠細嚼 莫吞蟲頭向上便用肉汁調化蟲散吞下㯽榔丸至 已時取下蟲方可飲食化蟲散見諸蟲類 史君子散 治小兒蚘蟲 史君子 蘆薈 研 乾楝皮 㯽榔 剉 蕪荑 各三 兩 肉 豆䓻 去 殻 丁香 苦參 各二 兩 膩粉 右為散每服一字匕空心飯飲調下 療小兒蚘蟲 出本 草 取萹蓄煮汁令濃飲之即差 治小兒蚘蟲 出本 草 以莢蒾樹枝煮汁和作粥甚美以飼兒能殺蚘蟲尤 妙 青箱子散 出聖 惠方 治小兒蛔蟲發作心痛多吐 青箱子 苦參 剉 黄連 去 鬚 萹竹 狼牙草 已上各 三分 雷丸 一 兩 雄黄 半兩 細研 桃仁 一兩浸去皮尖 雙仁麵炒微黄 右為細散一二歳無時以稀粥飲調下半錢兒稍大 以意加之若下部痒綿褁少許内之日二度如不痒 即勿用 槐耳湯 治蛔心痛 取槐樹上木耳燒作灰痛發棗肉碾和水調服 備急散 出聖 惠方 治小兒蛔蟲㽲刺心腹疼痛及蚘蟲嚙心 腹痛 用鶴虱一兩搗細羅為散每服煎肥猪肉汁調下半 錢其蟲便出量兒大小以意加減 治小兒蛔蟲咬心痛亦治蚘蟲 薏苡根 二兩去 土剉 右以水一大盞煎取半錢去滓一二歳兒每服一合 三四歳至五六歳兒二合空心服之隨大小以意加 減一方煮汁作糜食之甚香大効 桃仁散 出聖 惠方 治小兒蛔蟲咬心痛 桃仁 湯浸去皮尖 䨇仁麵炒 木香 狗脊 白蕪荑 狼牙 草 苦楝根皮 剉 鶴虱 㯽榔 右為細散三歳兒每服煎苦楝根皮湯調下半錢日 三四服量兒大小臨時加減 木香桃仁丹 出醫方 妙選 治小兒蛔蟲攻心痛不可忍 木香 一 兩 桃仁 一兩湯浸去皮尖 䨇仁麵炒香熟 㯽榔 一 分 黒狗脊 一 兩 鶴虱 一兩 揀净 苦楝根皮 半 兩 右為細末豚猪膽汁和丸黍米大每服十粒㸃麝香 湯下不拘時候 三根散 出醫方 妙選 治蛔蟲動啼呌不止每至月初間尤甚 狀如神祟 貫衆根 棠梨根 醋石榴皮 各一 兩 栗刺 故綿 乾漆 各半兩已上 各燒灰存性 右為末每一錢用水八分煎四分去滓温服不拘時 候 苦楝根散 出聖 惠方 治小兒腹臟有蛔蟲 苦楝根 鶴虱 薏苡根 剉 㯽榔 糯米 微 炒 牽牛 子 微炒已上 各一兩 右搗為細散三歳每服以粥飲調下半錢日三服㸔 兒大小臨時加減 㯽榔散 出聖 惠方 治小兒蛔蟲咬心 㯽榔 三 分 狼牙草 一 分 醋石榴皮 三 分 赤芍藥 川朴硝 各半 兩 右搗為粗散每服一錢以水一小盞煎至五分去滓 不計時候量兒大小分減服 貫衆散 出聖 惠方 治小兒蛔蟲攅心合眼撲手心悶 貫衆 狗脊 狼牙草 萆薢 剉各 一兩 右為粗散每服一錢以水一小盞煎至五分去滓不 計時候量兒大小分減温服 胡粉丸 出聖 惠方 治小兒腹内有蛔蟲時時㽲痛 胡粉 三 分 豶猪膽 三 枚 麝香 牛黄 各一 分 右研為細末用膽汁浸蒸餅和丸如菉豆大五歳兒 每服以温水下七丸㸔小兒大小以意加減 下蟲㯽榔散 出聖 惠方 治小兒蛔蟲攻臟腑㽲痛 㯽榔 半 兩 苦楝根皮 半兩 剉 麝香 一錢 細研 東引石榴枝皮 半兩 剉 右搗細羅為散入研了藥令匀五歳兒每服以熱茶 調下半錢量兒大小以意加減 蕪荑散 治小兒蚘蟲咬心痛等積 乾漆 炒烟盡 一兩 雷丸 蕪荑 各半 兩 右為末温酒調服 鶴虱散 出聖 惠方 治小兒多吐蛔蟲 鶴虱 一 分 川大黄 一分剉 微炒 川朴硝 右為粗散都以水一大盞煎至七分去滓三歳温服 半合日三服量兒大小以意加減 麝香散 出聖 惠方 治小兒蛔蟲咬心或吐清水 麝香 一錢 研入 萆薢 一兩 剉 苦楝根 一兩 剉 右搗為細散以豶猪膽三枚取汁和令匀曝乾後却 研為末每服以蕪荑湯調下半錢量兒大小以意加 減 化蟲乾漆丸 出聖 惠方 治小兒蛔蟲咬心㽲痛四肢逆冷乾 嘔不吐面色青宜服此藥 乾漆 二 錢 膽子礬 一 錢 右搗羅為末用葱白湯煮麵糊和丸如麻子大二三 歳兒以石榴皮湯下二丸日三服三四歳三丸 又方 乾漆 炒烟出 一兩 雄黄 二 兩 右為細散每服半錢匕油一㸃温水調下量兒大小 以意加減 又方 胡粉 一 分 膩粉 半 兩 右細研令匀五歳每服以粥飲調下半錢量兒大小 以意加減若用羊子肝一具煮熟切以藥末拌和與 兒食之更佳 治小兒蛔蟲攻臟腑㽲痛 出聖 惠方 醋石榴根 半兩入土五 寸東引者 㯽榔 一 枚 右切碎以水一大盞煎取七分去滓入粟米半合煮 稀粥空心與食蟲下更利量兒大小加減服之 治小兒蚘蟲 出千 金方 削楝木上蒼皮以水煮取下汁飲之量兒大小加減 一方以根白皮煮服之亦治蛔蟲用半兩一方不用 蒼皮 治小兒羸瘦有蚘蟲 出千 金方 用雚蘆二兩以水一升米二合煮取米熟出滓服之 又方 出千 金方 桃白皮 三 兩 東引吳茱萸根白皮 四 兩 右㕮咀以酒一升二合漬之一宿漸服取瘥為度 又方 出千 金方 取猪膏服之亦治蟯蟲亦云煉臘月猪脂每日空心 取如皂莢子大服之亦良 又方 出千 金方 搗槐子用少許内下部中瘥亦治蟯蟲 又方 出千 金方 棟實一枚内孔中亦治蟯蟲一方云為末用少許内 下部中 殺蚘蟲方 取鼹鼠小兒食之良 治孩兒蛔蟲定疼痛 用葶 子一分生為末以水三合煎取一合一日服 盡 治小兒蛔蟲痔疾 用瞿麥葉煎湯服之 榴枝飲治蚘蟲方 出千 金方 用石榴枝東行根一把水煮服之亦治寸白蟲大驗 治小兒蛔蟲定疼痛 用石竹葉煎湯服之 又方 用繰絲湯一盞服之此繰絲湯係煮繭汁為其殺蟲 故也 蟯蟲 附論 夫小兒蟯蟲者是九蟲之内一蟲也形甚細小如今之 蝸蟲狀亦因臟腑虚弱而致發甚者則成痔瘻瘑疥也 方 胡粉丹 出醫方 妙選 治小兒蟯蟲發動甚者成痔瘻瘑疥 青州大棗 五十箇蒸 熟取肉 水銀 半 兩 胡粉 一 兩 雄黄 半兩水 磨飛研 右拌匀與水銀一處拌匀用棗肉和如黍米大每服 一粒苦楝根煎湯下量兒大小加減 治小兒蟯蟲蝕下部 出聖 惠方 槐根白皮 一兩 剉 桃仁 一兩湯浸去皮 尖䨇仁生研 苦楝子 一 兩 右搗羅為末以猪膏和丸如棗核大内下部中更以 葱白兩莖去鬚水煮濃汁温飲半合 治小兒蟯蟲攻下部痒 出聖 惠方 用萹蓄葉一握以水一升煎取五合去滓空心飲之 蟲即下用其汁煮粥亦佳一方搗汁服並差 大棗膏 出聖 惠方 治小兒蟯蟲蝕下部中痒 蒸大棗 二枚 取肉 水銀 半 兩 右藥都研令水銀星盡捻為挺子長一寸以綿褁宿 内下部中明旦出蟲為効 胡粉散 出聖 惠方 治小兒蟯蟲蝕下部 胡粉 一 分 雄黄 一 分 右藥都研令細每用少許傅下部中 治小兒蟯蟲 用桃葉一兩搗絞取汁空腹服半合亦治寸白蟲 治小兒蟯蟲蝕下部 出聖 惠方 杏仁 一兩湯浸去皮尖 䨇仁麩炒㣲黄 右研如膏以綿褁棗核大内下部中甚者不過三度 差 寸白蟲 附論 夫小兒寸白者是九蟲内之一蟲也長一寸而色白形 小褊小兒多因甘肥不節生冷過度之所致也其蟲發 動則傷人臟腑飲食不成肌膚子母相生無有休止若 蟲長一尺則能害人也 方 碧金散 出危 氏方 治寸白蟲蛔蟲 苦楝根 一 兩 鶴虱 半 兩 㯽榔 半 兩 猪牙皂角 三錠 燒灰 史君子 仁 半兩各搗 羅為末 好青黛 半 兩 麝香 一 分 右研匀每服一字用淡猪肉湯調下一方無史君子 仁 除根散 出經驗 良方 治寸白蟲 川楝子 去 皮 㯽榔 各一 錢 輕粉 一 字 蕪荑 一 錢 黄丹 二 錢 右為末作一服取石榴根煎酒調下以五更初服先 用熟猪肉嚼取汁喫却服前藥如同喫則令人嘔吐 青黛散 治小兒寸白蟲連年不除面無顏色體瘦少 力 出聖 惠方 青黛 一 分 苦楝根 一兩微 炙赤剉 鶴虱 一 分 㯽榔 一 枚 右為細末每服時先喫湯肉脯少許後以粥飲調下 半錢量兒大小加減服之日二三服 治小兒寸白蟲乆不愈 出聖 惠方 鶴虱 三 分 雷丸 三 分 史君子 三 分 巴豆 十枚去心皮研 紙褁壓去油 右𢷬羅為末以糯米飯和丸如菉豆大每服以沙糖 水下三丸量兒大小加減服之 治小兒寸白蟲連年不除面無顏色體瘦無力 出聖 惠方 硃砂 一 錢 麝香 一 錢 苦楝子肉 一兩糯米拌炒 以米熟為度 右研令細以水浸蒸餅和丸如芥子大每服於空腹 服春夏冷水秋冬熱水下七丸量兒大小加減服之 㯽榔散 出聖 惠方 治小兒寸白蟲乆不愈 㯽榔 三枚 為末 猪牙皂角 三挺 燒 苦楝子 五枚 為末 右為散每服空心煎苦楝根白皮湯調下半錢三兩 服後蟲皆出自下量兒大小加減服之 榴枝飲 治寸白蟲 方見蛔 蟲類 桃葉飲 出千 金方 治寸白蟲 方見蟯 蟲類 下寸白蟲 用雷丸水浸去皮切焙乾為末於五更初先食炙肉 少許便以一錢匕藥稀粥調半錢服之日乆其蟲自 下 立應散 一名必効散 出經驗良方 治寸白蟲乆不下漸羸瘦 用鷄心㯽榔一箇為末以熟精猪肉四兩不用鹽醋 只以酒淹切作薄片和㯽榔末嚼肉下五更時以東 行石榴根濃煎汁嚥下大人小兒皆可服 普濟方卷三百九十九
欽定四庫全書 普濟方卷四百 明 周王朱橚 撰 嬰兒雜證門 雜病 附論 夫小兒百病者由將養乖節或犯寒温乳哺失時乍飢 乍飽致令血氣不理腸胃不調或發成驚欲成伏熱小 兒氣血脆弱病昜動變證候百端若見甚微證不即治 之使成衆病故謂之百病也治之若晩其病則成凡諸 病至於困者汗出如珠著身不流者死見病兒胷䧟者 其口唇乾目皮反口中氣出冷足與頭相柱卧不舉手 足四肢垂而卧正直如縛脚中掌中冷至十日必死不 可治也 方 虎睛丸 出聖 惠方 治小兒百病療寒熱鬼氣癥癖羸瘦諸痢 驚癎腹脹喘促痰結胸中滿悶 虎睛 一對 微炒 牛黄 一分 細研 真珠末 一 分 犀牛角屑 半 兩 巴霜 半 分 杏仁 一分湯浸去皮尖 䨇仁麩炒微黄 吳藍 半 兩 赤芍藥 半 兩 牽牛 子 半兩 微炒 桔梗 一分去 蘆頭 漢防己 一 分 牡蠣 半兩燒 為粉 鱉甲 半兩塗醋炙 令黄去裙襴 右搗羅為末都研匀爛蜜和搗三五百杵丸如菉豆 大每服以温水下二丸量兒大小加减服之 龍膽散 出聖 惠方 治小兒百病療攣蒸客忤驚癎壯熱不解 龍膽 一分去 蘆頭 鈎藤 二 分 柴胡 一分 去苗 黄芩 一 分 桔梗 一分 去蘆 頭 赤芍藥 一 分 茯神 一 分 甘草 一分炙 微赤剉 蜣蜋 二枚去翅 足微炒炙 川大黄 一兩剉 碎微炒 人參 一分去 蘆頭 當歸 一分炒 微黄 右搗麄羅為散每服一錢以水一小盞煎至五分去 滓分為二服日三四服量兒大小加减 牛黄丸 出聖 惠方 治小兒百病驚癎魍魎三十六種無辜癧 子疳濕閃癖天行急黄赤眼等悉主之 牛黄 麝香 各半兩 細研 光明沙 一兩細研 水飛過 真珠末 一 分 丼遂 一分煨 令微黄 虎睛 二枚 細研 赤芍藥 赤茯苓 一 分 巴豆 霜 一 分 杏仁 一兩湯浸去皮尖 䨇仁麩炒微黄 牡蠣 一分燒 為粉 右搗羅為末都研令匀煉蜜和搗三五百杵蓐中兒 如粟米大一二歳如麻子仁大三四歳如麻子大五 歳已上如菉豆大每服平旦以粥飲下二丸至午食 時不吐利便更服一丸仍與少許湯飲投之當下諸 惡物効 牛黄丸 出聖 惠方 治小兒百病及一切難治之疾 牛黄 一分 細研 大㦸 一 分 硃砂 麝香 各一分 細研 當歸 半兩 微炒 枳殻 一分麩炒 微黄去穰 鱉甲 半兩塗醋炙 令黄去裙襴 巴豆霜 半 分 川大 黄 半兩剉 碎炒黄 右搗羅為末都研令匀煉蜜和搗二三百杵丸如黄 米大每服以粥飲下三丸量兒大小加减服之 銀白散 醫方 集成 治小兒百病 升麻 知母 甘草 白扁豆 山藥 人參 茯苓 去 皮 白术 各等 分 右為細末每服一錢 慢驚搐搦麝香少許飯飲調 下 急驚定後陳米飲調下 驚吐不止丁香湯下 天柱倒脚軟濃米湯調下 夾驚傷寒薄荷葱白 湯調下 疳氣吐脹氣急多渇百合湯下 渾身壯 熱面赤驚呌金銀薄荷湯調下 赤白痢不思乳食 薑三片棗三枚煎湯下 喫食不知飢飽不長肌肉 炒麥芽一撮生薑煎湯調下 暴㵼紫蘇木𤓰湯飲 下 神形脫言語不正及大人吐㵼藿香湯下 諸 病後無精神少氣力不思食煎生薑棗湯下 禀受 氣怯可每日一服最妙常服沸湯㸃不拘時一方無 知母 大効䨇丸 出聖 惠方 治小兒百病身熱頭痛飲食不消心腹 脹滿或心腹㽲痛大小便不利或重下數起或别無 異疾唯飲食過度不知自止哺乳食積或驚寒熱或 蒸後哺食减少氣息不快夜啼不眠是腹内不調悉 宜服 甘遂 半兩煨 微黄 巴豆霜 半 分 麥門冬 半兩去 心焙 牡蠣 一分 燒為 粉 㽔仁 一分湯浸 去皮研入 真珠末 一 分 右搗羅為末入研了藥都研令匀蜜和丸半歳兒以 温水服一䨇如菜子大一歳服一䨇如半麻子大二 歳三歳服一䨇如麻子大常服不拘時鷄鳴時服至 日出當下如不下者以熱粥飲投之即止 加减四君子湯 出活㓜 口議 理小兒諸疾和胃調心怡神養 氣 人參 去 蘆 白茯苓 去 皮 白术 各一 兩 甘草 半兩 炙 右為細末每服一錢塩湯㸃服或㕮咀加薑棗尤妙 常服調氣加山藥 和氣加生薑 心神不定加辰 砂棗子 心忪心煩心神不寜加茯神 驚啼手足 瘛瘲睡卧不安加全蝎鈎藤白附子 脾虚胃弱生 風多困加半夏麯没石子冬𤓰仁 傷風身熱頭痛 氣促加川芎防風等分細辛羌活减半 發渇加乾 葛木𤓰枇杷葉去毛煩渇加黄耆 胃冷嘔吐涎沫 加丁香 嘔逆加藿香葉 脾胃不和加白术薑棗 脾困加人參木香縮砂仁 脾弱腹脹不思飲食加 扁豆粟米 傷食加炒神麯 胷滿喘急加白豆䓻 涎𠻳加杏仁桑白皮半夏麯 風壅邪熱加生薑 荆芥 咳𠻳紫蘇湯調胃虚汗出大麥煎湯調飲食 不進加薑棗 經絡藴熱頭面及身體生瘡加𤓰蔞 桔梗傷寒時氣風熱痰壅咳𠻳及氣不和加細辛𤓰 蔞根桔梗生薑薄荷煎加防風川芎尤良 有寒及 遇天寒發熱去𤓰蔞根桔梗 瘡疹已出未出大便 閉澁發渇加𤓰蔞根桔梗若不渇臟寒下痢加乾薑 勞熱徃來加川芎 盗汗加陳浮麥 虚汗多夜 啼喘加犀角麥門冬 小便赤澁加麥門冬 大便 閉去白术加陳皮 温中和氣止吐㵼思飲食俱加 陳皮薑棗若要生胃氣即加白扁豆陳皮薑棗煎 吐㵼腹痛煩渇加黄耆白扁豆藿香乾葛薑棗 吐 逆四肢厥逆腦門低䧟加藿香丁香吐利過多脾胃 虚乏欲生風候加白附子生薑 泄㵼加陳皮厚朴 薑棗 作痢加炒罌粟 赤痢加赤芍藥當歸粟米 白痢加炮薑粟米 臟腑滑泄加煨訶子肉 一 方名四聖湯治二十一證 治乆吐胃寒加石蓮子 木香黄茋名生胃散 治嘔逆噦噦不止加白扁豆 薏苡仁並炒藿香名銀白散 治胸膈煩悶冷熱不 調痰涎咳𠻳不美飲食日夜壯熱加知母貝母烏梅 乾薑名寛中散 治肚腹疼痛加陳皮青皮棗子生 薑名温中散 治夜啼煩躁肚腹疼痛加沉香硃砂 名鎮心驅邪散 治表裏虚弱時氣作熱欲傅疹候 加細辛𤓰蔞名惺惺散 治脾寒胃熱隂陽不順冷 熱常作加滑石地骨皮名六神散 治霍亂吐利神 不安穏加藿香丁香名藿香散 治脾胃虚弱飲食 不進加製厚朴陳皮等分名平胃散 治吐食不納 榖氣加丁香半夏麯名益神散 治脾胃乆虚不納 飲食頻吐或㵼不止加肉豆䓻青皮天台烏藥名理 中散 治熱㵼水榖不分加瞿麥車前子名導赤散 治虚熱煩躁定神安志加犀角川芎名安神散 治心氣不足神情恍惚加石菖蒲石蓮子肉石膏 名補心散 治體熱夜啼煩躁加白附子全蝎膩粉 名清神散 治脾虚肌瘦神困面無顔色食不克化 腸胃乆寒吐逆無時加黒附子枳殻吳茱萸麥蘖細 辛名温脾散 治霍亂吐㵼嘔逆腸鳴自利腹肚疼 痛加川白薑名人參散 治傷寒身熱頭痛煩渇加 麻黄乾葛天麻硃砂名解肌散 治心神不寜驚悸 煩赤瘛瘲加硃砂羌活防風天麻名鎮心散 治脾 胃虚弱腹肚泄利調中進食加訶子陳皮名益黄散 治虚積利腹肚痛裏急頻併加陳皮罌粟殻名調 中散 治小兒百病及一切難治之疾 出聖 惠方 夜明沙 半兩 細研 甘草 一分炙 微赤剉 芫花 一分醋拌 炒令乾 巴豆 十 枚 去皮心研紙 褁壓去油 右為末都研令匀煉蜜和丸如麻子大每服以温水 下二丸量兒大小加减 加减四味飲子 出聖 惠方 治小兒百病 當歸 孩子體骨多熱多驚 則倍其分數用之 川大黄 先蒸二炊飯乆 薄切焙乾或兒 小便多 熱倍用 赤芍藥 細剉炒兒四肢多熱多驚 大便多㵼青黄色宜倍用 甘草 兒 熱 即生用兒寒多泄 多即炙倍用之 右等分各細剉和匀每服一分以水一鍾煎至五分 去滓温服半合日三四服量兒大小以意加减 醒睡散 出危 氏方 治小兒諸病後多睡 白殭蠶 二 錢 葳靈仙 三 錢 大㦸 一 錢 右為末每服半錢臘茶清調二服便醒 畫眉膏 出危 氏方 治斷乳 梔子 三枚燒灰 存性研 雄黄 硃砂 少 許 右為末入清油少許輕粉少許調匀候兒睡着濃沫 於兩眉睡來自不喫乳未効再用即驗 治小兒不能乳 出千 金方 用雀糞四枚為末著乳頭飲兒兒大十枚 治小兒食不知饑飽 出千 金方 用鼠屎二七枚燒為末服之 失笑散 出全 嬰方 治小兒諸病并汗後不得睡 莨菪子 草烏頭 醋炙切 片麩炒 酸棗仁 炒去皮 各等分 右為末每服半錢水醋各半盞煎至三分服兩服便 睡 治小兒祟病百邪鬼魅癰腫及熱結腫殺疳蟲鼠瘻惡 瘡 以端午日取蝦䗫不拘多少取眉脂以硃砂麝香為 丸如麻子大小孩子疳瘦者空心一丸如腦疳以妳 調滴鼻中 青金丹 治小兒諸病 青黛 羅過 半錢 羊桃 滑石 末 南星 丁香 羅過各 二錢匕 水 銀 二錢先以錫二錢於銚子内煮 鎔便放水銀拌和㵼出放冷用 輕粉 二 錢 川巴豆 去皮心膜七十二枚無缺損者井 花水浸一宿懸當風處吹乾爛研 右同拌合用軟飯為丸如梧桐子大巴豆不去油依 形證用湯使傷寒後取積痰煎葱湯吞下取疳蟲用 牛肉汁下驚風肚中緊硬面青黒金銀薄荷葱湯吞 下因傷食肚中及腹皮上微熱肚脹夜間作熱似疳 又不似疳面青黄色眼微黄此腹中有積用皂角子 二七粒灰内煨過用水一盞煎至半盞下有積作㵼 魚鮓湯下氣積炒茴香湯下週歳十四丸三歳十八 丸七歳二十四丸㸔大小加减仍湏四更初下此藥 天明通下積盡可依形證候下藥補之臨喫此藥恐 先吐小涎亦不妨 人參羌活散 出德 生堂 治小兒感冐諸疾 麻黄 去節五錢冬 用七錢半 人參 半 兩 川芎 半 兩 前胡 二錢 半 獨活 半 錢 羌活 半 兩 右㕮咀每服一錢水一盞生薑一片薄荷一葉煎至 三分去滓服三歳之下一歳之上一服 木香散 出徳 生堂 能和表裏通行津液 官桂 木香 大腹子 前胡 甘草 陳皮 丁香 人參 訶子肉 半夏 砂仁 赤茯苓 已上各 三錢 右㕮咀每服三錢水一盞薑一片煎六分去滓稍熱 服乳前 千歳丹 傅氏活 嬰方 飲交妳而致疾者 伏翼 大者三五十箇去肚内糞 糟鹽酒炙令赤色去骨 蕪荑 炒 右為末用醬及豆䜴薑搗為丸如菜子大茶酒任下 又宜用伏翼酒 洗浴藥 出傅氏 活嬰方 治氣浮身腫 退浮消腫慿洗浴腫退風消便散浮凌霄花根并大 蓼蚕沙馬蓼香茹投白茅質汗宜多用蟬退五加皮 可收皂角紫蘇俱剉碎忍冬籐向籬邊求苦參白芷 隨多少清水濃煎入艾頭天晴日暖頻頻浴兒身疾 去可無憂 交泰丸 出衞生 家寶方 治小兒因驚飲食失節致隂陽不和臟 腑生病中滿氣急噎塞不通飲食下咽即成嘔吐服 之立効驗 水銀 生硫黄 各等 分 右同研不見水銀為度棗肉為丸如粟米大每服一 歳兒七丸温米飲下 黄耆白术散 出十便 良方 治諸虚不足面色萎黄臍腹痛脹 不思乳食骨肉消瘦喘促氣麤四肢倦怠五心煩熱 口燥咽乾頰赤心忪日晩潮熱發歇有時或冐風寒 悉皆治之 黄耆 官桂 甘草 白芍藥 人參 茯苓 白术 神麯 各一 兩 右為麤末每服一大錢以水一大盞入生薑二片棗 一箇煎至七分去滓温服食前 銀白散 百一 選方 治小兒諸疾慢驚搐搦麝香飯飲調下日 進六服急驚定後陳米飲調下驚吐不止陳米飲調 下天桂倒脚軟濃米飲調下夾驚傷寒發搐薄荷葱 白湯調下疳氣脹急多渇百合湯調下發熱面赤渾 身壯熱忽然驚呌金銀薄荷湯下赤白痢不思乳食 生薑三片棗五箇陳米一合煎飲調下喫食不知饑 飽不長肌肉用麥蘖一撮同炒薑湯調下暴㵼紫蘇 木𤓰湯調下形神脫改語言不正及大人吐㵼藿香 湯調下二錢海上名方甚妙 白术 細剉以菉豆一 合炒香去豆 黄茋 微炒勿 令焦 人參 乾山藥 白扁豆 微炒黄香勿 焦各一兩 白茯苓 兩 半 白附子 文武火 炒微黄 地上去 火毒 天麻 剉如鷄子大麩 炒黄各半兩 白殭蠶 先去灰微 炒勿焦 木 香 濕紙 褁煨 川升麻 水浸過 生用 甘草 剉炙勿令 焦各一兩 真糯 炒 黄 藿 香 去土生 用半兩 右為細末患依湯使服常服米飲調下小兒半錢或 一字婦人産後亦可服 麻黄升麻湯 出東垣 蘭室方 治小兒寒熱欝喘喉鳴兼腹滿鼻 流清涕脉沉急而數 麻黄 一錢 半 草豆䓻 一分 半 升麻 半 分 益智仁 一分 半 厚朴 二 分 甘草 一 分 當歸梢 一 分 麴末 半 分 吳茱萸 二 分 柴胡梢 一 分 蘇木 半 錢 紅花 少 許 生黄芩 一 分 全蝎 二 箇 右件剉如麻豆大分作二服每服水一盞煎至七分 去滓稍熱服食後忌風寒微有汗則効 補陽湯 出東垣 蘭室方 治二月間一小兒二歳大寒證明堂青 脉額上青黒腦後青絡髙起舌上白滑而喘大便微 青耳尖冷目中常常淚下眼多眵淚胷中不利卧而 驚多眼澁無搐則寒 柴胡 三 分 升麻 二 分 麻黄 三 分 吳茱萸 半 分 地龍 半 分 蝎梢 炒 生地黄 半 錢 當歸身 三 分 炙甘草 一 分 黄茋 二 分 黄栢 一 分 橘 皮 一 分 葛根 一 分 連翹 一 分 右㕮咀都作一服水一大盞半煎法如常乳食後熱 服服藥之後添喜笑精神出氣和順乳食旺 消痞丸 出東垣 蘭室方 快利 黄連 半 兩 枳實 二 錢 黄芩 三 錢 甘草 三 錢 人參 三 錢 右為細末蒸餅為丸如粟米大每服三十丸温乳下 塌氣丸 出衛生 寶鑑 治中滿下虚單腹滿虚損者 陳皮 去 白 蘿蔔子 炒各 半兩 胡椒 木香 青皮 去 白 草豆 䓻 去皮各 三錢 蝎梢 去毒二 錢半 右為細末水糊為丸如梧桐子大米飲下三十丸食 後日三服白粥百日重者一年小兒麻子大桑白皮 湯送下十丸日三服大人桐子大四十丸如隂嚢洪 腫水冷次用滄鹽乾薑白麵各三錢水和膏子攤紙 上塗於隂嚢上 二聖丸 出鮑 氏方 小兒病中足冷為虚寒腹脹足冷肚中氣 鳴足冷水㵼足冷糞青足冷頭熱足冷脉沉微足冷 陳方以為腫病用 石亭脂 硫黄 炒褐色 各一兩 大附子 半兩 炮 右為末飯丸米大一周十丸乳汁下空心或急風足 冷者不用 牽牛散 出全 嬰方 治小兒膀胱實熱腹脹小便赤澁水氣流 腫 又治結胷傷寒心腹硬痛 又治疳氣攻腎耳 聾 右以牽牛生為末三歳一錢青橘皮湯調下食前結 胸傷寒白湯調下耳聾隂腫并用猪腰子半箇薄批 糝藥一大錢重重令遍外以少許鹽擦之濕紙褁煨 熟空心喫此藥又治遍身風疹薄荷湯調下大便利 立効白糊丸小豆大三十丸茴香湯下治隂疝常服 消核腫 治小兒核食吐方 出本 草 用合明草𢷬絞汁服 療小兒鬼䑛方 出本 草 以狐屎燒灰和臘月猪油塗 療小兒野鷄下部痒悶方 枳殻 二 兩 鬼箭羽 青木香 鬼臼 各二 兩 右為末以釅醋和藥青布褁熨之如瘡頭破令拔去 根立瘥 療小兒臟腑寒肚疼作啼其證必下青白黒糞為驗宜服 此方 先以葱湯洗次用熟艾紙上烘熱以帕子褁熨臍腹 間頻易之痛止服藥大妙如病乆體虚天柱骨倒宜 白殭蠶末三歳用半錢薄荷湯服 治小兒吃土 用鴝鵒肉炙食之不過一枚差 楊氏産乳 出本 草 凡子不得與桑椹子食令兒小寒 魃病 附論 夫魃病是隂制小兒所有此魃病由婦人懐娠之時有 惡神導其腹中胎妬嫉而制伏他小兒令病也其姙婦 不必悉能制魃故時人或有此兒魃之為病喜微微下 痢徃來寒熱毛髮鬇鬡不悅是其證也 方 龍膽湯 出直 指方 治魃病 龍膽草 微 炒 鈎藤皮 柴胡 北梗 芍藥 川芎 茯苓 甘草 炙各 二錢 大黄 二錢半濕 紙褁煨 人參 一 錢 右剉散每服二錢井水煎服仍以紅紗袋夜明沙與 兒帶 甘草散 出聖 惠方 治小兒中魃面色白赤而復變青者如醉 色故復發作面赤若青黒色繞口不治覺病候晩者 死覺之早者所中邪色氣未入臟腑又微引乳者可 服如經有熱小便赤澁夜啼 甘草 一分炙 微赤剉 龍骨 一 分 赤茯苓 一 分 牡蠣 一分燒 為粉 生乾 地黄 一 分 黄芩 一 分 當歸 半兩剉 微炒 桂心 一 分 右為麄散每服一錢以水一小盞入淡竹葉七片煎 至五分去滓入白蜜一錢更煎一兩沸量兒大小以 意分减温服一方加麥門冬三五粒同煎 大黄散 出聖 惠方 治小兒中魃挾實 川大黄 半兩剉 碎微炒 赤芍藥 一 分 白蘚皮 半 兩 甘草 半兩炙 微赤剉 黄芩 一 分 犀角屑 一 分 赤茯苓 一 分 右為麄散毎服一錢以水一小盞煎至五分去滓量 兒大小輕重加减日三四服 虎骨丹 出醫方 妙選 治被魃病 虎頭骨 炙 鬼臼 草龍膽 鬼箭 各一 兩 琥珀 白 膠香 各半 兩 右為細末煉蜜和丸如黍米大每服十粒乳香湯下 量兒大小加减服之 魃妳散 出全 嬰方 治小兒飲母魃妳黄瘦 豆䓻 母丁香 宣連 胡黄連 各等 分 右為末三歳半錢空心米湯調下 治小兒繼病服藥不効者 繼病母有娠乳兒兒有病 有瘧痢他日亦相繼腹大或瘥或發他人相近亦能 相繼北人未識此病 取伯勞毛與姙娠婦帶之立差一方令兒帶之又方 用絳紗袋盛夜明沙令兒帶勿令乳母及外人知之 伏翼散 出聖 惠方 治小兒生十餘月後母又有娠令兒精神 不爽身體委瘁名為魃病 右取伏翼去毛爪腸燒為灰細研以粥飲調下半錢 日四五服効若炙令香熟嚼之哺兒亦効 又方 出聖 惠方 用冬𤓰四兩切扁竹四兩剉以水三升煎作湯放温 以洗浴兒効 又方 出聖 惠方 用龍膽半兩去蘆頭以水一盞煎至六分去滓量兒 大小漸漸分减服之 龍膽湯 出危 氏方 治孕婦被惡祟導其腹中致令児病其證 下痢寒熱去來毛髮鬇鬡不悅澤及治婦人有兒未 能行時復有孕使兒飲此乳亦作此病 方見雜病 類龍膽散 治小兒魃病 出本 草 取白馬眼母帶之 白虎病 附論 夫小兒白虎候者按堪輿厯遊年圖有白虎神云太歳 在卯即白虎在寅准此推之知其神所在小兒有居處 觸犯此神者便能為病其狀一身微熱有時啼喚有時 身小冷屈指如數似風癎但手足不瘛瘲耳此名白虎 候又有小兒姙娠時其母被惡神道其腹中胎不肯長 及至生下小兒徃往多羸弱寒熱去來毛髮鬇鬡不悅 或謂疳非也乃名被魃候 方 張渙順正集香散 出醫方 妙選 治小兒白虎病 降真香 沉香 檀香 俱 剉 乳香 研 安息香 人參 去蘆頭 各一兩 茯神 酸棗仁 各半 兩 右為細末每服一錢水八分一盞入麝香少許煎至 五分去滓温服留藥滓卧内燒之 香蝎丸 出全 嬰方 治小兒白虎 諸風疼痛遊走無定狀 如蟲齧晝静夜作及一切手足不時作疼巢氏云按堪 輿厯遊年圖有白虎神太歳在卯即白虎在寅也若 准此推之知其神所在小兒有居處觸犯此神者便 能為病聖惠云白虎風者是風寒濕之毒因虚所起 將攝失理受此風邪經絡停滯百氣不行蓄於骨節 之間或在四肢肉色不正其疾晝静而夜作即徹骨 髄痠疼其病如虎之齧故名曰白虎風也其狀身微 熱有時啼呌有時小冷屈指如數似風癎但手足不 瘛瘲此藥能治之甚驗 川烏頭 大八角者 三箇生用 全蝎 二十一 箇生用 黒豆 二十一 粒生用 地龍 去土半 兩生用 右為末麝香半字研拌糯米糊丸如麻子大三歳十 丸酒送下臨卧服微有汗即瘥 治白虎病 出本 草 鬼臼苗在糞堆中亦云是糞神今時人 掃糞莫置門下令人病此療之法 取鷄子揩病處呪願送著糞堆頭勿反顧不過三度 差白虎是糞神變喫鷄子 治白虎病闗東人呼為厯骨風 出本 草 置白獅子於病者前自愈此壓伏之義也 尸注 附論 夫小兒尸注者是三尸中之一尸注也人無問小大腹 内皆有尸蟲尸蟲為性惡多接引外邪而共為患小兒 血氣衰弱者精神亦羸故尸注因兒為病其狀沉沉嘿 嘿不的知病之處或寒或熱渉引歳月遂至於死死又 注易旁人故名之為尸注也 人有三尸能為人患無 問老㓜但精神衰弱血氣不足者率多被害小兒血氣 未真精神未全因有尸注之病其狀沉沉嘿嘿不的知 病之所苦或寒或熱彌引歳月遂至於死死後注易旁 人故名尸注 方 金露丸 出醫方 集成 治小兒勞瘵尸蟲作痛面目羸瘦五心 煩熱如其他食積冷氣痛又非其治臨證審之又有 心痛欲絶一時無藥可療急用艾炙大拇指中男左 女右 人參 去 蘆 官桂 去 皮 川椒 去合 口者 白茯苓 川烏 炮 菖蒲 大黄 吳茱萸 各半 兩 附子 一箇 炮 桔梗 去 蘆 紫花木 炒各 三分 乾薑 炮 柴胡 去蘆各 一分 厚朴 去皮薑 製二分 猪牙皂角 去皮 二分 右為末别研葶 子半兩巴豆三分去油膜續随子 半兩同前藥一處麵糊丸如麻子大以意加减空心 下 桃仁散 出聖 惠方 治小兒尸注鬼癖心腹疼痛或加寒熱恍 惚形色多般 桃仁 二七枚湯浸去 皮尖䨇仁麩炒 木香 人參 桂 去粗 皮 虎頭 骨 醋 炙 㯽榔 剉 京三稜 煨 剉 芥子 炒各 一分 麝香 研一 分 欵冬 花 丹砂 研水 飛 乾桃柳葉 各半 兩 右為散每服半錢匕温水調下更量兒大小加减 保童丸 出聖 惠方 治小兒尸注魃繫驚癎魍魎三十六種無 辜天行急黄 牛黄 研 麝香 甘草 炙 剉 真珠末 各一 分 赤芍藥 丹 砂 研水飛一 作光明沙 杏仁 湯浸去皮尖䨇 仁麩炒各半兩 甘遂 炮半 兩 巴豆 五枚去皮心膜研 紙褁壓去油盡 虎睛 酒浸 一䨇 赤茯苓 去黒皮 用半兩 右為末和勻煉蜜丸如麻子大三四歳每服二丸荆 芥湯下更量兒大小加减 犀角散 出聖 惠方 治小兒尸注及中惡諸病 犀角 鎊 升麻 木香 㯽榔 剉各 半兩 麝香 一錢 細研 桑白 皮 剉 大黄 剉炒各 半兩 桃仁 湯浸去皮尖䨇 仁炒二七枚 右為散每服半錢匕温水調下日四五服量兒大小 加减服 雄黄丸 出聖 惠方 治小兒尸注病諸蟲魅精氣入腹刺疼黄 瘦 雄黄 研如 粉 雌黄 研如粉 各一兩 丹砂 研如粉 半兩 白頭翁 去苗 三分 麝香 研半 錢 徐長卿 各三 分 羚羊角 鎊 炒 大黄 剉炒各一 兩一分 右為末以青羊脂煉過和丸如麻子大一二歳兒每 服三丸熱水下空心午後服各一更量兒大小加减 雌黄丹 出醫方 妙選 治小兒尸注 雌黄 研 雄黄 研 大黄 炮 鬼臼 去毛各 一兩 白頭翁 半 兩 桃 仁 三十箇浸 去皮炒 巴豆 去皮心膜 去油十粒 麝香 研一 分 右研勻羊脂五兩鎔和諸藥成膏如黍米大每服三 粒至五粒荆芥湯冷下量兒大小加减 立効散 出醫 妙選 治小兒尸注 川大黄 炮 乾桃柳葉 各一 兩 梔子 赤芍藥 硃砂 水飛 一兩 麝香 研 雄黄 研各 一錢 右為末拌勻每服一錢用蜜湯調下大小加减 木香散 出聖 惠方 治小兒尸注心腹滿脹疼痛不可忍 木香 鬼箭羽 當歸 剉 炒 桔梗 炒 㯽榔 剉各 半兩 紫蘇 莖葉 半 兩 右粗搗篩每服一錢匕水七分生薑二片煎至四分 去滓不拘時温服量兒大小加减 生犀湯 犀角 鎊取末 二錢 地骨皮 赤芍藥 柴胡 乾葛 剉 各 一 兩 甘草 半兩 炒 右為末每服一二錢水煎服 太乙神精丸 治小兒客忤霍亂腹痛脹滿若尸注惡風 癲狂鬼祟蠱毒妖魅瘟瘧無所不治 丹砂 曽青 雄黄 各 研 雌黄 研各 四兩 金牙 研二 兩半 磁石 煅醋淬三遍 搗研四兩 右爲末先將丹砂等五味用釅醋浸之唯曽青用好 酒銅噐中浸以紙宻封頭日曝乾經夏急待用亦湏 五日無日以火煖之其丹砂等五味日數亦然各研 如粉以醸醋拌令乾濕得所内土釡中以六一泥固 濟令宻候泥乾然後安鐵環施脚一尺五寸置釡於 環上初取熱炭火兩枝各長四寸置於釡下待三分 消盡二分更加熟火兩枝如此三度然後用生炭燒 増之漸多乃至一復時近釡底即便滿其釡下炭經 兩度即罷待火盡極冷然後出之其藥精飛化凝著 釜上光明皎潔如雪者最佳若飛上不盡更合舉火 如前以雄鷄羽掃取多少不定和以棗肉丸如黍米 平旦空腹服一丸又常以絳嚢帶之男左女右小兒 繫頭上辟瘴毒惡氣射工小兒患可以苦酒和之塗 方寸紙帖兒心腹上亦有已死者冬二日夏一日與 藥得下便活若服藥悶亂可取防風湯飲之則定兼治 大風惡癩偏風風癩厯節鬼繫痎瘧小兒驚忤不能 乳哺癰疽痔瘻腹内積冷婦人産死未經宿狂狗所 嚙脛腫蟯蟲寸白惡腫邪鬼精妖并去一切惡疾 鬼臼丸 出聖 惠方 治小兒尸注勞瘦或時寒熱 鬼臼 去毛 半兩 升麻 三 分 麝香 細 研 茈胡 去苗 一兩 右搗羅三味為末入麝香研勻煉蜜和丸如菉豆大 每服十丸煖酒下日三服量兒大小加减 立効散 出聖 惠方 治小兒尸注邪氣入腹㽲痛 雄黄 細研 一分 赤芍藥 半 兩 梔子仁 十 枚 右搗羅二味為末入雄黄研勻每服半錢匕温水調 下更量兒大小加减 竈煤散 出千 金方 治小兒尸注 竈突中煤 三指 撮 鹽 少 許 右為散一二歳兒每服半錢匕熟水調下空心午後 各一服量兒大小加减一方相和熬熨之 桃仁湯 出聖 惠方 治小兒尸注勞瘦或時寒熱 用桃仁一味二十枚湯浸去皮尖䨇仁生研以水一 盞煎至五分去滓量兒大小分减與服以吐為効如 不吐即非注也 鱉頭散 出聖 惠方 治小兒尸注 用鱉頭一枚燒灰細研為散每服半錢匕新汲水調 下治小兒諸疾 治小兒尸注勞瘦或時寒熱 出聖 惠方 右用鷄子一枚打破生吞之已困者内入㗋中揺頭 令下即差 中蠱 附論 夫人有聚毒蠱為蠱者随飲食入腹能變或食人五臟 小兒時有中之者遂心腹刺痛懊悶急者即死緩者涉 厯年月漸至羸困若注易旁人則為蠱注之病 方 雄麝散 出醫方 妙選 專治蠱毒 雄黄 研 麝香 研 羖羊角 屑 赤芍藥 敗鼓皮 炙令 黄各 一 兩 馬兠鈴根 薺苨 鬼臼 各半兩 去毛 右為細末拌勻每服半錢煎甘草湯調下食前服 羖羊角湯 出聖 惠方 治小兒中蠱毒腹内堅如石面目青黄 小便淋 變易無常 羖羊角 屑 蘘荷 各一 兩 梔子仁 七 枚 黄連 去 鬚 赤芍藥 各 一 分 犀角屑 半 兩 牡丹皮 各一 分 右麄搗篩每服二錢匕以水一盞煎至六分去滓分 温二服日三服量兒大小加减 雄黄散 出聖 惠方 治小兒飛蠱狀如鬼氣 雄黄 研 麝香 研 犀角 鎊搗為細 末各半兩 右同研令勻每服以温水調下半錢匕日四服量兒 大小加减 比聖湯 出聖 惠方 治小兒五種蠱毒 用馬兠鈴根一味麄搗篩每服二錢匕水一小盞煎 至五分去滓空腹頓服當時随吐蠱出未快吐再服 又方 出聖 惠方 用薺苨一兩搗羅為末以粥飲調服下一錢量兒大 小加减 又方 出聖 惠方 用敗鼓皮一片燒灰細研如粉空心粥飲調服一錢 匕湏臾病兒呼蠱主姓名其病即愈 神効散 出肘 後方 治小兒中蠱毒腹内堅痛面目青黄羸瘦 骨立病變無常及淋露 用桃上寄生二兩搗羅為散毎服半錢匕如茶㸃服 日三 又方 出聖 惠方 用麝香一味細研每服一字匕空腹温水調下即吐 出蠱毒未効再服 治小兒中蠱毒欲死 出聖 惠方 用甘草半兩生剉麄搗篩水一中盞煎至五分去滓 分温二服當吐蠱出若預防蠱者宜熱炙甘草煮汁 服之即内消不吐神効 治小兒中蠱下血欲死 出聖 惠方 搗青藍汁頻頻服半合 又方 出聖 惠方 取生赤雌鷄翅下血服之立効 治小兒患蠱毒痢 出本 草 用生地黄汁一升二合二三四服立効 中惡 附論 夫小兒無故卒然腹刺痛悶亂欲絶者中惡也葢由隂 陽氣血不調神守不强故鬼毒惡氣得以中之凡腹大 而滿脉緊大而浮者死緊細而微者生若餘勢乆留再 療則變為注 夫小兒中惡者是鬼邪之氣卒中於人 也無問大小若隂陽順理榮衛調平神氣相守則强邪 不能干正若精氣衰弱則鬼神毒惡氣中之其狀先無 他病卒然心腸刺痛悶亂欲死是也 方 鬼箭羽湯 出聖 惠方 治小兒中惡心腹卒痛 鬼箭羽 半 兩 朴硝 細 研 真珠末 一 分 羚羊角 鎊 桔梗 炒 升 麻 各一 兩 黄芩 去黒 心 大黄 剉 炒 鬼臼 各一 兩半 芍藥 一 兩 桃仁 三十枚去䨇 仁皮尖麩炒 茈胡 去苗 一兩 右麄搗篩每服一錢匕以水一小盞煎至六分去滓 分温三服空心午後各一服量兒大小以意加减一 方無鬼臼 芍藥湯 出聖 惠方 治小兒中惡心腹堅脹痛顔色青黒大便 不通 芍藥 桔梗 炒 黄芩 去黒 心 茈胡 去 苗 升麻 各一 兩 大黄 剉炒 二兩 桃仁 七枚去皮尖䨇仁炒 一方作桃仁五枚 鬼臼 一 箇 甘草 炙一 兩 麝香 半錢 研 杏仁 四十枚浸去 皮尖䨇仁炒 右麄搗篩入麝香和勻每服一錢以水一小盞煎至 六分去滓分温二服空心午後一服以利為度量兒 大小加减 辟邪膏 出醫方 集成 治中惡卒暴亦宜服此藥立至蘇甦 中毒心腹刺痛悶亂欲死凡腹大而滿診其脉緊細 而微者生緊而浮大者則死急服蘇合香丸再以皂 角末觸鼻次服沉香降氣湯加人參茯苓不愈進以 辟邪膏無不効者 降真香 白膠香 沉香 各半 兩 虎頭骨 鬼臼 去 毛 龍膽草 人參 茯苓 各半 兩 右為末入雄黄半兩麝香一錢煉蜜丸如鷄頭實大 每服一粒煎乳香湯下又令兒帶及燒卧内尤妙無 不作効亦治客忤一方無鬼臼有甘草 雄黄丸 出聖 惠方 治小兒中惡辟邪氣 雄黄 研 真珠 研各 一兩 麝香 研半 錢 牛黄 如棗 大研 巴豆 四十 枚去 皮膜心研 去油盡 大棗 十四枚蒸熟 去皮核研膏 右除棗外同研為末入棗膏和少許蜜入臼中一千 杵搗為膏丸如粟米大每服三丸薄荷湯下空心午 後各一服量兒大小以意加减 療小兒中惡等病 鹿角 大豆 各等 分 右為末相和勻乳汁塗妳上令兒飲之 治小兒中惡暴死 出經驗 良方 用䓤白納下部糞門及鼻中活一方以菖蒲末着舌 底又吹兩鼻兩耳中効 猪蹄散 出聖 惠方 治小兒寒熱及惡氣中人 取猪後脚懸蹄燒灰末以乳汁飲一撮立効 治小兒衝熱惡毒煩悶 用生銀水磨服之忌生血 治小兒辟惡氣 用虎頭骨煮湯浴小兒數用之為佳 治小兒寒熱惡氣中人 以濕豉為丸如鷄子大以摩腮上及手心六七遍又 摩心臍上旋旋祝之了破䜴凡㸔有細毛棄道中即 差 半夏丸 出經驗 良方 治小兒暴腹滿欲死 用半夏随多少微火爆搗末酒和為丸如粟米大每 服三五丸淡薑湯蜜湯服 治小兒中猢猻噤 出㓜㓜 新書 凡身微熱䨇手捉拳按胸前 口撮不開縮肩體身一似活猢猻此候因受胎六箇 月日母見人弄猢猻開口吸着其氣生來被風邪相 擊致發此候若不速治即死 右取猫兒糞燒煙熏之即解 治小兒生下多被惡氣息衝着成疾方 出鮑 氏方 急取麝香一豆顆冷水調搽之嚾之 辟惡方 出本 草 以瑿令小兒帶之能辟惡瑿琥珀千年為瑿用與琥 珀同瑿 烏芍 切 普濟方卷四百
欽定四庫全書 普濟方卷四百一 明 周王朱橚 撰 嬰兒雜病門 客忤 附論 少小所以有客忤病是外來氣息忤之一名中人是為 客忤也雖是家人或别房異戸雖是乳母及父母或從 外還衣服襟履鬼神粗氣暴氣或牛馬氣者為忤也勢 作喘息乳氣未足者皆為客忤其乳母遇醉及勞喘後 乳兒最劇能殺兒也不可不慎凡諸乘馬行得馬汗氣 臭未盥洗易衣裝便向兒邊及兒卒見馬來及聞馬鳴 驚皆令小兒中馬客忤慎䕶之持重凡小兒衣布帛綿 中不得有頭髮履中亦爾白衣青帶青衣白帶皆令中 忤凡非常人及諸物從外來亦能驚小兒治病豫防之 法諸有從外來人及有異物入戸當將兒避之勿令見 也若不避者燒牛屎令常有煙氣置戸前則善 小兒 中客為病者無時不有此病也而秋初一切小兒皆病 者豈是小兒一切悉中客邪夫小兒所以春冬少病秋 夏多病者秋夏小兒陽氣在外血脉嫩弱秋初夏末晨 夕時有暴冷小兒嫩弱其外則易傷暴冷拆其陽則壯 熱胃冷則下痢是故夏末秋初小兒多壯熱而下痢也 未必皆是中客及魃也慎不可先下之皆先殺毒後下 之耳 凡中客忤之為病類皆吐下青黄色水榖解離 腹痛妖札面色變易其候似癎但眼不上挿耳其脉急 數者是也宜與龍膽湯下之加人參當歸各等分多少 亦宜蘇合香丸真珠散 小兒中客急視其口中懸癰 左右當有青黒腫脉核如麻豆大或赤或白或青如此 便當用針速刺漬去之亦可爪摘决之并以綿纒釵頭 拭去血也 方 蘇合香丸 出楊氏 寳書 治傳尸鬼注客忤卒驚及治骨蒸殗 殢肺痿氣卒心痛霍亂吐痢時氣鬼魅瘴瘧赤白暴 痢瘀血月閉痃癖丁腫驚癎小兒吐乳大人猢狸等 病 蘇合香油 一兩入安息 香膏内和 白术 丁香 青木香 白檀香 薫陸香 别 研 沉香 硃砂 水 飛 香附子 二兩 烏犀角 剉 屑 安息香 已上各二兩用無灰 酒熬膏和蘇合油 蓽撥 二 兩 訶子 龍腦 一 兩 麝香 二 兩 右為末研勻用安息香膏并煉白蜜和劑每服旋丸 如菉豆大空心井花水下四五丸老人小兒三丸温酒 化亦得並用早朝用蠟紙褁一丸如彈子大絳紗袋 盛當心帶之能辟一切邪祟故治客忤中惡中鬼也 又方研雄黄麝香煎降真香湯下 真珠散 出醫方 集成 治客忤驚風鬼注驚邪痰熱心舍不寜 精神不定心常怔忡睡卧驚跳時或咬牙五心煩熱 有汗煎啼面赤舌白呵發煩渇小便赤色或吐痢黄 沫常服辟驚邪順經安神舍 真珠末 二 分 海螵蛸 滑石 各一 錢 茯苓 人參 白 附子 各二 分 甘草 炙半 錢 全蝎 五 分 犀角 一錢 别研 腦子 半錢 别入 麝香 半錢 别入 金銀箔 金三片 銀三片 右為末每服半錢煎燈心麥門冬湯入蜜調下日午 臨卧服之 人參湯 治小兒客忤腹滿痛大便不通 人參 龍腦 釣藤 茈胡 去 苗 黄芩 去黒 心 桔梗 炒 赤芍藥 茯神 去 木 當歸 切焙各 半兩 大黄 剉炒 二兩 蜣蜋 去 足 炙二 枚 右粗搗篩每服一錢水一盞煎至五分去滓分温二 服量兒大小加减 雄黄丸 出聖 惠方 辟小兒諸般驚呌顫瘛瘲初飬不便與服乳 母帶辟諸驚忤之氣 雄黄 二 兩 虎頭骨 三分 微炙 麝香 一 分 猢猻頭骨 三分 微炙 白龍 腦 一 分 大蛇頭 一枚 微炙 乳香 一 分 降真香 一兩 末 煎香 一 兩 白 膠香 一 兩 鬼臼 一兩去 毛為末 右都研令細用熟棗肉和丸如彈子大初生兒當先 燒一丸次用緑絹袋帶一丸於身上辟一切驚忤之 氣 麝香丸 出聖 惠方 治小兒新生中客忤發熱乳哺不消及中 風反踧口出舌并吐逆面青目戴上視腹滿或癎羸 瘦及三歳不行 麝香 牛黄 各半兩 細研 黃連 一兩 去鬚 特生礜石 半兩 細研 附 子 半兩炮製 去皮臍 雄黃 半兩 細研 丹砂 半兩細研 水飛過 桂心 半 兩 烏 賊魚骨 半 兩 巴豆 三十枚去皮 心别研如膏 赤頭蜈蚣 一條 炙焦 右為末都研令勻煉蜜和丸如黍米大兒生一月至 十月日服一丸四十日至百日服二丸一歳至三歳 以上加减服之以乳汁下米飲亦得 犀角散 出危 氏方 治客忤驚啼壯熱 天麻 犀角 麥門冬 鈎藤 各一 錢 鐵粉 半 錢 朱砂 研一 錢 雄黄 半 錢 麝香 少 許 右為末每服半錢以金銀煎湯調下薄荷湯亦可仍 以母衣覆兒身以厭之即愈 白鮮皮湯 出千 金方 治小兒客魃挾實 白鮮皮 大黄 甘草 各一 兩 芍藥 茯苓 細辛 桂心 各十 八銖 右㕮咀以水二升煮取九合分三服 犀角散 出聖 惠方 治小兒客忤驚啼壯熱 犀角 鎊 鈎藤 丹砂 研各 一分 牛黄 研半 分 麝香 研三大 豆許 麥門冬 去心焙 一分 右為末每服半錢煎金銀湯調下不計時候 安神丸 出直 指方 治客忤驚啼客熱 生犀末 人參 茯苓 菖蒲 硃砂 雄黄 各 等 分 右為末研桃仁膏為丸如麻子大每服三丸紫蘇湯 下 麝香湯 治小兒客忤卒痛及滿氣常腹痛 半夏 湯浸十遍 生薑汁炙 黄耆 各一 兩 甘草 炙 乾薑 炮 桂 去粗 皮各 半 兩 右粗搗篩一二歳兒每一錢水七分煎至四分去滓 内麝香少許分温二服不拘時候更量兒大小加减 安神犀角丸 治小兒客忤驚邪鬼魅 犀角 鎊 車前子 白茯苓 去黒 皮 人參 各半 兩 雄黄 研 一 兩 右為末取柳白皮十兩桃仁十兩水二升煎一升去 滓煎成膏和前藥丸如菉豆大每服三丸桃柳枝湯 下 白石脂湯 治小兒客忤吐痢 白石脂 一 兩 蜀漆 半 兩 牡蠣 煆一 兩 附子 炮製去皮 臍一分 右剉如麻豆一二歳兒每一錢水七分煎至四分去 滓温服分為二空心一午後一量兒大小加減 伏龍肝膏 出千 金方 治小兒卒中客忤驚啼大呌 伏龍肝 研二 兩 鷄子 去殻 二枚 地龍糞 研一 兩 右研勻或乾更入少許水調如膏先用桃柳湯浴兒 後將藥塗兒五心及頂門上 母衣髮乳 出千 金方 治中客忤 用燒母衣帶三寸併髮合乳汁服之 雄黄散 出聖 惠方 治客忤腹痛危急 雄黄 一 錢 明乳香 半 錢 生麝 一 字 右為末每一字刺鷄冠血調灌之一方無乳香 還䰟湯 救卒死客忤死 麻黄 三兩 去節 杏仁 去皮尖 三十箇 甘草 一兩 炙 右水八升煮取三升去滓分令咽之通治諸感忤 韭菜根散 治證同前 韭根 一 把 烏梅 二七 箇 吳茱萸 半升 炒 右水一斗煮之以病人櫛内中三沸櫛浮者生沉者 死煮取三升去滓分飲之 龍骨散 治小兒中客忤體熱 白龍骨 一 分 牛黄 半分 細研 葛根 一分 剉 右為散每服以温水調下半錢日三四服 治小兒客忤病 出千 金方 右用豉數合水拌令濕搗熟丸如鷄子大以摩兒𩕄 上手足心各五六遍畢以摩兒心及臍上下行轉摩 之食頃破視其中當有細毛即擲丸道中痛即止 三物燒髪散 出千 金方 治少小見人來卒不佳腹中作聲者 右用向來者人𩕄上髮十莖斷兒衣帶少許合燒灰 細末和乳飲兒即便安愈 又方 用水二升煮萹蓄冬𤓰各四兩取浴之 牛黄乳 出聖 惠方 治小兒客忤驚啼 牛黄 一 字 猪乳 一粟 殻許 右相和漸漸滴兒口中一方竹 一字 雀屎丸 出聖 惠方 治小兒卒忤躽啼腹堅滿 雀屎 一兩 一分 當歸 切焙 半兩 右為末煉蜜丸如麻子大五十日兒每服一丸以妳 汁下空心午後服量兒大小加减 桂參湯 出十便 良方 治小兒中客忤吐青白沫及食飲皆出 腹中痛 桂 去粗皮 一兩 人參 一 分 右粗搗篩一二百日兒每服半錢匕水半盞煎至二 分去滓分温三服兒大以意増之 治卒客忤停屍不能言者 右燒桔梗二兩為末米飲服仍吞麝香如大豆許佳 又方 用細辛桂心等分内口中 治小兒客忤中人吐下黄水 右用水一斗煮錢十四枚以浴之又取水和粉及熟 艾各為丸鷄子大摩小兒五心良乆擘開毛出差 桂枝湯 治小兒中客忤吐青白沫及飲食皆出腹中 痛氣欲絶 右用桂一味去粗皮一兩粗搗篩一二百日兒每服 半錢匕以水半盞煎至三分去滓分温三服空心午 後更量兒大小加减或濃煎去滓塗兒五心 麝香飲 治客忤口噤項强欲死 右用麝香少許研細乳汁調塗口中仍以母衣覆其 身即愈一方醋調服一方吞麝香大豆許立愈 一物猪通浴湯 治小兒中人忤躽啼面目青腹強者 右猳猪通二升以熱湯灌之適寒温浴之 治少小中客忤項強欲死 右取衣中白魚十枚為末以傅乳頭上令兒飲之入 咽立愈一方二枚著兒母手掩兒臍中兒吐下愈亦 以摩兒頂及脊強處一方書中白魚亦可一方治少 小犯客忤發作有時用母月衣覆兒身良一方冶卒 中忤剪取驢前膊脾上旋毛大如彈子以乳汁煎之 令毛消藥成著乳頭飲之下喉即愈又方取牛口沫 傅乳頭飲之一方取牛鼻津服之 治少小卒中客忤不知人者 右取熱馬屎一丸絞取汁飲兒下咽便愈亦治客忤 而躽啼面青腹強者一方以馬通三升燒令烟絶以 酒一斗煮三沸浴兒名馬通浴湯 治小兒驚悸客忤催生 瘍白癜風 右用蛇蛻皮煎汁傅入藥並炙用 治客忤者中惡之類也多於道間門外得之令人心腹 絞痛脹滿氣衝心胸不即治亦殺人 右用鉛丹一方寸匕蜜二合和服之口噤者折齒灌 之一方用墨水和服一錢匕一方治小兒卒中客忤 用銅照子鼻燒令赤着少許酒中淬過少與兒服之 即愈 治小兒客忤蠱毒 用烏雌鷄糞燒服之又方治小兒驚癎客忤用家桑 東行根煖無毒研汁服大驗 冶小兒客忤欲狼狽方 抱兒於厠前取屎草燒灰為末水調服少許即愈 伏龍肝方 竈中黄土和醋搗丸如毬子大摩兒頭及五心 客忤夜啼 竈心土 蚯蚓糞 各等 分 右研水傅頭上五心 伏龍肝散 治客忤驚啼不止 伏龍肝 硃砂 山藥 麝香 各等 分 右為末薄荷湯調服或煉蜜丸如菉豆大燈心湯下 睡驚丸 治小兒客忤驚熱夜啼煩躁搐搦口噤上視 或冷或熱痰涎壅甚 青黛 硼砂 腦子 麝香 山藥 茯苓 甘 草 金箔 各等 分 右為末煉蜜為丸如皂角子大硃砂為衣薄荷湯臨 眠化下 治客忤驚啼不止 出傅氏 活嬰方 栢子仁 白茯苓 甘草 各等 分 右為末每服一錢麝香湯調下 龍齒散 出傅氏 活嬰方 治客忤夜啼驚悸 石膏 人參 龍齒 硃砂 麝香 甘草 各等 分 右為末每服一錢金銀薄荷湯㸃服 當歸飲 出傅氏 活嬰方 治客忤腹内有惡血夜啼如鬼祟腹痛 唇青口紫 當歸 赤芍藥 白术 甘草 桂皮 等 分 右為末每服一字初生兒腹有血惡而成血病者有 效 治客忤躽啼晝夜不止思忖間忽然而啼 出傳 氏方 川芎 當歸 等 分 右為末乳汁調下 治客忤狂啼腹痛 出傅氏 活嬰方 硃砂 麝香 雄黄 各等 分 右研勻塗乳上令吮之 治小兒客忤驚啼呌方 竈中黄土 二兩 研 鷄子 一枚 去殻 右件藥相和入少許水調先以桃柳湯浴兒後將此 藥塗五心及頂門上 治小兒客忤吐妳不乳頭面青黄色脉結急浴法 出聖 惠方 青銅錢 一百二 十文 右水一斗煮取五升適寒温以浴兒立効 治小兒客忤壯熱浴方 出聖 惠方 白芷根苗 苦參 右件藥等分粗搗為散用清漿水煎入鹽少許以浴 了用粉摩佳 治小兒客忤消食及冷氣 本草 方 以鉄屑煎汁服之 治小兒客忤 以熊骨煮湯浴之 又方 用墨搗篩和水温服之 又方 俱出 本草 以殭蠶七枚為末用酒調下量服之 中馬毒 附論 凡人乘馬到人家身有馬汗不暇湯浴則須換衣服不 暇換衣服即食頃間歇定方得親近小兒若不如此則 小兒中馬毒客忤或初卸馬馬氣未歇將鞍轡等物逼 近小兒聞馬嘶便驚皆因中馬毒客忤其肚腹痛吐下 青黄色水糓解離甚者致大患也 方 治小兒中馬毒汗氣臭忤馬嘶驚忤宜服此方 出聖 惠方 右取馬尾於小兒前燒令小兒咽氣及每日燒之差 為度 又方 取馬口角沫塗兒口中効 卒死 附論 夫小兒卒死者是三虚遇賊風病倉卒而死也三虚者 乘年之衰一也逢月之空二也失時之和三也有此三 虚復為賊風所傷便隂氣偏竭於内陽氣阻隔於外胸 間隂陽不通故暴絶如死若臟腑未竭良乆而蘇亦有 挾鬼神氣者皆須邪退乃生宜以藥療之也 方 治小兒卒死方 出聖 惠方 右取女青末半錢用牛乳汁調服之 又方 同 前 取牛糞絞汁内少許口中差 又方 同 前 右燒獖猪糞水解取汁服 又方 同 前 右以苦參醋煮取汁少許内口中即蘇水煮亦得 又方 出聖 惠方 用爛棺木板酒煮取汁服少許効 又方 同 前 右煎鹽湯令極鹽以物開口灌之令入腹即活 又方 同 前 右以熱湯和灰厚擁身上逡巡即蘇 破棺散 一名半夏丸 朱氏集騐方 治魘死縊死溺死卒死惡死五絶 心頭暖者宜服此方 用生半夏末量大小或一字或半錢吹鼻中一方以 水調塞鼻中一方用皂角末吹鼻中並差一方用雄 黄末桃枝湯灌之愈 治小兒卒死而吐利不知是何病者 出肘 後方 用馬屎一丸絞取汁以吞之無濕者水煮取汁 救小兒卒死而吐利不知是何病者 出金 匱方 用狗屎一丸絞取汁以灌之無濕者水煮乾者取汁 一方狗齒燒灰服之 治氣閉不通死絶方但尸厥脉動者可治 用菖蒲末納鼻兩孔中吹之又以桂着舌下又剔取 左角髮方寸燒末酒和入喉立愈 卒腹皮青黒 附論 夫小兒因汗腠理則開而為風冷所乘冷搏於血随肌 肉虚處停之則血氣沉澀不能榮其皮膚而風冷客於 腹皮故青黒也 方 七氣湯 出危 氏方 治挾冷作痛面色或白或青四肢冷甚 青皮 陳皮 桔梗 蓬莪术 煨 辣桂 藿香 益智仁 各一 兩 香附子 一兩 半 半夏 湯洗 三分 甘草 炙三 分 右剉散每服三錢水一盞薑三片棗一枚煎三分服 不拘時候 治小兒卒然腹皮青黒若不急治須臾即死 出聖 惠方 右用酒和胡粉塗其腹乾再塗又灸臍下上左右去 臍各半寸并鳩尾骨下一寸凡五處各灸三壯 治小兒卒腹皮青黒赤不能喘息及吐利卒死 出聖 惠方 右用女青末内口中酒服之亦治大人 又方 出聖 惠方 以苦參一兩搗羅為散不計時以醋湯調下半錢更 量兒大小加减 又方 出聖 惠方 取爛棺木半兩以醋一中盞煎至六分去滓温服半 合量兒大小加减 又方 出聖 惠方 右取荆子搗入少水絞取汁䁔服半合量兒大小以 意加减 五硬五軟 湯氏五硬五軟集歌云仰頭取氣動揺難氣壅疼連胸 膈間脚手心如氷様冷硬頭直頸未能灣 肚大青筯 急不寛 急亦 作硬 冷風積氣病難安面青心腹還多硬性命 當時已自拚 五疳 喜怒無常度看人不轉睛眼乾 啼少淚此候實堪驚 此乃肝疳也 搭口揺頭熱呼漿 上膈乾脾間津液竭多睡不堪看 此脾臟疳也 乾熱大膓結啞啼汗似珠便時多泄氣性命在須臾 此肺疳極候 熱極腎肝病瘡痍發不安便時乾澀痛 體熱四肢寒 此腎疳也 憔瘁更喉乾多啼睡不安 皮膚無色澤骨立不堪看 此心疳也 五軟 天柱骨 倒軟 無故如何不舉頭都縁項頸軟難收腎乾熱病今雖减 難保他年發不休 懐抱何縁脚手垂四肢無力懶揚 眉若還受食聲音響脾裏風寒漸可醫 喫食如何不 長肌皮寛肉少痛支離莫教㵼痢當時作靈藥難醫命 即危 五嵗孩兒不解行脚虛軟弱痛難名若將榮衛 多培植長大應教肉自生 參耆等藥可榮氣亦 可服錢氏地黄丸 唏嘘舌 軟却無妨陽盛隂虛着意防此證不須先治膈唇青氣 喘命須亡 雖然天柱倒難醫此証原來不在脾患後 也須曽吐㵼本非久病與尫羸 亦有傷寒無汗脉應須 妙藥辨幾微無事卒然成此疾人形不痩四肢肥 項軟 還知頭似石面紅唇赤臉如緋此病只因肝膽熱致令 筋軟不相隨 肝受熱風天柱倒祛風退熱速為之項軟 更貼强筋藥立見安和請勿疑 全嬰方云髙伸承務女 三歲七月間洩㵼一醫 治之月餘不効其證大渇不止羸瘦不食手足漸冷召 予視之曰氣已將脱急以木附膏四服手足微温但一 時辰内可三十餘次飲水與魚涎散一服立止再木附 膏二服并麝沉膏没石膏六甲丸參术散等服五日减 半愚曰此病虚中有積當以黄土丸㵼三五行再煎藥 補之主人曰首因㵼今乃漸退何再㵼也答曰譬之不 去稂莠則禾稼不實不去奸猾則良民不寜主人曰何 治也答曰補不足㵼有餘也補者補其乆㵼脾虚不足 之氣㵼者㵼其乆滯腸中有餘之積主人曰此理出何 書答曰素問云實㵼虚補此所謂順天之道損有餘補 不足盖醫合隂陽藥合天道主人聼用黄土丸㵼三五 行再前藥相間進五日疾除八分一日忽天柱骨倒主 人甚驚愚曰無慮㵼乆則傷脾脾引於肝風肝受賊風 故頭垂而頸筋軟也所幸者㵼已退遂用金靈散一服 生筋散貼項一日如舊 後更前藥二服安全 方 小鹿茸丸 出醫方 集成 治胎中受熱遍身筋軟 鹿茸 川牛膝 蓯蓉 木𤓰 杜仲 兎絲子 當歸 熟地黄 天麻 青鹽 各等 分 右為末用蜜丸鹽湯温酒化下皆可 羚羊角散 出醫方 大成 治面紅唇白腸熱項軟 熟地黄 酒 浸 白茯苓 羚羊角 酸棗仁 炒 虎脛骨 酒 炙 肉桂 防風 甘草 各等 分 右為末温酒鹽湯化下皆可 貼項方 出醫方 妙選 治肝膽停熱致令筋軟用此藥貼項 附子 生去 皮臍 南星 各等 分 右為末生薑自然汁調攤貼患處次服防風丸并㵼青 丸 五加皮散 出仁 存方 治小兒頸軟 用五加皮為末酒浸調塗傅頸上 徤骨散 出仁 存方 治小兒乆病疳疾體虚不實飲食不進及 諸病後天柱骨倒醫者不識謂之五軟 用白殭蠶為末三歳兒半錢薄荷酒調下後用生筋 散貼上 生筋散 出鮑 氏方 治如前 木鱉子 六箇 去殻 萆麻子 六十箇 去殻 右研細先抱起顱摩頂上令熱津唾調貼之二方全 愈 天柱丸 出仁 存方 治風氣頸起軟頭不得正或去前或去後 蛇含石 一大塊煅七次 用醋淬七次 川欝金末 少 許 右碾細又入鉢内研極細和前藥末入麝香少許和勻 用雪白大米飯丸如龍眼大每服一丸荆芥湯化下或 又入生薑汁一二滴或用金銀薄荷湯早晨不拘時 下風熱項軟合用凉肝丸 手拳不展 附論 夫小兒手拳者由在胞之時其母臟腑氣虚為風冷所 乘兒生之後肝氣不足致筋脉攣縮不得伸展故令拳 不展也 方 薏苡仁散 出聖 惠方 治小兒手拳不展是肝氣不足内傷風 邪 薏苡仁 三 分 當歸 一分剉 微炒 秦艽 半兩 去苖 防風 半兩 去蘆 桂心 一 分 甘草 半兩炙 微赤剉 酸棗仁 半兩 微炒 右為散每服一錢水一小盞煎至五分去滓量兒大 小分减不計時 羚羊角散 出聖 惠方 治小兒手拳不展是風邪滯氣所客令 榮衞不通 羚羊角屑 羌活 五加皮 白鮮皮 桂心 已 上 各一 分 麻黄 半兩去 根節 甘草 半分炙 微炒 右為散毎服一錢水一鍾煎至八分去滓量兒大小 加减不時温服 又方 麻黄 半兩去 根節 桂心 赤芍藥 羌活 細辛 甘 草 炙微赤剉已 上各一分 右為散每服一錢水一鍾煎至五分去滓不計時服 量兒大小加减分増温服 薏苡丹 出醫方 妙選 治手拳不展所受肝氣怯弱致兩脉攣 縮或伸展無力 薏苡仁 一兩湯浸 去皮細研 當歸 一兩洗 焙乾 秦艽 一兩 去苗 防風 一 兩 酸棗仁 一 兩 羌活 一 兩 右件搗羅為末蜜和如鷄頭實大每服一粒至二粒 麝香荆芥湯化下不拘時候 脚拳不展 附論 夫小兒脚拳者由在胞之時其母臟腑内有冷積為風 邪所乗兒生之後腎氣不足血氣未榮故令脚指拳 縮不展也 方 當歸散 治小兒脚不展指拳縮 當歸 剉微 炒 麻黄 去根節 各半兩 羌活 酸棗仁 炒 人參 去 蘆 頭 杜仲 去粗皮 微灸剉 桂心 已上各 一分 右為散每服一錢水一小盞入生薑少許煎至五分 去滓量兒大小乳食前分减服 山茱萸散 治小兒脚拳不展筋急乾細 山茱萸 羌活 薏苡仁 桂心 羚羊角屑 當歸 剉微 炒 甘草 炙微 赤剉 黒豆 炒 熱 白茯苓 防風 去蘆 頭已 上各 一分 生乾地黄 半 兩 麻黄 半兩去 根節 右為散每服一錢水一盞煎至五分去滓於乳食前 量兒大小分减温服 生乾地黄丸 治小兒脚指拳縮 生乾地黄 半 兩 郁李仁 半兩湯浸去 皮尖微炒 牛膝 去 苗 防風 去 蘆 頭 桂心 海桐皮 羌活 白茯苓 薏苡仁 巳 上 各一 分 右為末煉蜜丸如菉豆大每於乳食前以温酒下七 丸量兒大小加減 行遲 附論 凡兒生週歳三百六十日膝骨成乃能行近世小兒多 因父母氣血弱故令胎氣不强骨氣軟弱筋脉無力不 能行步又有所受肝氣怯弱致筋脉攣縮兩手伸展無 力又縁稟受腎氣不足者血氣未榮脚指拳縮無力不 能伸展此皆不能依常期以致此疾 治法當以錢氏 補腎地黄丸再加鹿茸五加皮麝香髓生而骨强自然 行矣外甥黄知録之子還僧三歳不行遂處此方服之 有驗 方 羚羊角丸 治小兒五六歳不能行者骨氣虚筋脉弱 宜服益肝腎二臟 羚羊角屑 白茯苓 虎脛骨 醋塗 炙黄 酸棗仁 炒 生 乾地黄 各半 兩 黃耆 桂心 防風 去蘆 頭 當歸 炒各 一錢 右件𢷬羅為末煉蜜為丸如菉豆大食前以温酒研 破五丸服之漸漸即行也 五加皮散 治小兒三嵗不能行者由受氣不足體力 虚怯腰脊脚膝筋骨軟故不能行 用五加皮為末粥引調下用酒少許調每服一錢日 進三次 麝茸丹 治數歳不能行者曽經大効 麝香 别 研 茄茸 酥炙 黄 生乾地黄 當歸 洗 焙 黃耆 剉 虎 脛骨 塗醋 炙黄 右為末用羊骨髓四兩煮爛和成膏如黍米大每服 十粒磨沉香下食前日三服 虎骨丸 治小兒五六歳不能行者骨氣虚筋脉弱宜 服益肝腎二臟 虎脛骨 酒炙 赤 生乾地黄 酸棗仁 酒浸去 皮炒香 白茯苓 辣桂 防風 當歸 川芎 牛膝 等 分 右為末煉蜜和丸麻子大每服五丸酒吞下或木𤓰 湯下夫骨者髓之所養小兒氣血不充則髓不滿骨 故軟弱不能行抑亦肝腎俱虚得之肝主筋弱而不 能束之一方有黄耆無牛膝 海桐皮散 治稟受腎氣不足血氣未榮脚指拳縮無 力不能伸展 海桐皮 牡丹皮 當歸 焙 熟地黄 牛膝 各一 兩酒 浸 焙 山茱萸 補骨脂 各等 分 右為末每服一錢水八分葱白二寸煎食前服 生乾地黄丸 治小兒十歳已來血脉不流筋脉緩弱 脚膝無力不能行步 生乾地黄 當歸 剉微 炒 防風 去蘆 頭 酸棗仁 微 炒 赤茯 苓 黄耆 剉 芎藭 羚羊角屑 羌活 甘草 炙 微 赤 剉 桂心 已上各 等分 右為末煉蜜丸如菉豆大食前以温酒下十丸更量 兒大小加减服之 五加皮散 出直 指方 治十二歳不能行者 真五加皮 一 分 牛膝 酸木𤓰乾 各半 分 右為末每服一錢半粥飲調次入好酒兩㸃再調食 前服二劑 八味丸 出如 宜方 治稟氣虚骨弱七八歳不能行立 牡丹皮 茯苓 澤㵼 各三 兩 山茱萸 山藥 各四 兩 附子 製 桂 各二 兩 熟地黄 八 兩 右為末蜜丸梧子大每服十二三丸至二十五丸温 酒空心日二服服一料自愈功在澤㵼耳 治小兒數歳不能行方 出千 金方 用䘮家未開戶時盗食以哺之日三便行起 鶴節 附論 夫小兒鶴節者由稟賦不足血氣不榮肌肉瘦脊則骨 節背露如鶴之足皆腎虚不生骨髓之故夫腎者神精 之所舍原氣之所繫若其氣强則骨髓滿溢肌體盛充 若氣不足者臟腑勞傷真氣不守邪氣所侵腎氣虚弱 骨髓枯竭而不榮故令骨痿而羸瘦也治法當補腎宜 服錢氏地黄丸本方加鹿茸醋炙川牛膝各二錢修合 餌服一週三歳以下與十丸三歳以上與十五丸 方 錢氏地黄丸 出錢 氏方 治小兒鶴節數歳不能行又治頭𩕄 不合體瘦露皆由稟受血氣不足則髓不滿骨故軟 弱腎虚故以此藥補之疾自愈 熟乾地黄 八 錢 山茱萸 乾山藥 各四 錢 澤㵼 二 錢 牡丹 皮 白茯苓 各三 錢 加鹿茸 炙 牛膝 各四 錢 右為末煉蜜丸如麻子大空心温水送下三歳以下 十丸以上倍之 龜背龜胸 附論 夫嬰兒生後一百八十日始骼骨成方能獨坐若强令 小兒坐之太早即客風寒吹著兒背及背脊至骨傳入 於髓使背髙如龜之狀乃曰龜背又乳母乳兒當揑其 宿乳夏常洗乳揑去熱乳若兒感餘熱即傷肺氣胸膈 脹滿令兒胸髙如龜乃名龜胸又稟受血氣不足不能 榮於髮故頭髮不生呼為疳病非也及稟受腎氣不足 者則髓不强骨不堅葢骨之所絡而為髓髓不足不能 充於齒故不生且心之聲為言若兒稍長合語而遲語 由姙娠時母因有驚佈内動於兒藏邪氣乘於心使心 氣不足舌本無力故語遲也 方 松蕋丹 出危 氏方 治龜胸龜背嬰兒生下不能䕶背客風吹 脊入骨髓致之又或坐太早亦致傴僂背髙如龜多 成痼疾 凡兒生至周歳三百六十日膝骨成始能 行近世小兒多因父母氣血虚弱故令胎氣軟弱筋 脉攣縮兩手伸展無力又縁稟受腎氣不足者氣血 未榮脚指拳縮無力不能伸展此皆不依常期並集 經用得効方治之 松花 焙 枳殻 炒 防風 去 蘆 獨活 各一 兩 麻黄 去 根 川大黄 炮 前胡 桂心 各半 兩 右為末蜜丸如黍米大每服十粒粥飲下量兒加减 百合丹 出聖 惠方 治龜胸龜背胸髙脹滿其狀如龜此肺經 受熱所致也乳母酒麵無度或夏月熱煩熱乳與兒 得之或乳母多食五辛兒亦成此疾 川大黄 三分 焙 天門冬 去心 焙 杏仁 去皮 尖炒 百合 木通 桑白皮 炒 甜葶 紙上 炒 爛石膏 各半 兩 右為末煉蜜丸如菉豆大每服五丸食後卧熟水化 下一方有朴硝無爛石膏名大黄丸三歳已上化二 丸 又方 出聖 惠方 甜葶 隔紙炒 令紫色 杏仁 湯浸去皮尖䨇 仁麩炒微黄 麻黄 去節 根 川 大黄 剉微炙已 上各半兩 桂心 一 分 右羅為末煉蜜丸如菉豆大許不時以温水研下五 丸量兒大小臨時加减 麻黄丸 治小兒龜胸 麻黄 三分去 根節 桂心 獨活 防風 去蘆 頭 赤芍藥 川大黄 炒 剉 枳殻 去穰麩 炒微黄 松花 已上各 半兩 右羅為末煉蜜丸如菉豆大每服以粥飲下五丸日 三服量兒大小加减 又方 㯽榔 半 兩 川大黄 半兩剉 微炒 桂心 前胡 防風 赤 芍藥 獨活 訶梨勒皮 枳殻 炒微黄 去穰 麻黄 去 根 節已上 各一兩 右羅為末煉蜜丸如麻子大每服以粥飲下五丸日 三服量兒大小加减 治小兒龜背 右龜尿摩背上㸃背上骨節瘥 取龜尿之法放龜 於荷葉上候龜頭四顧急用鏡子照之其尿自出 百合丹 治龜胸病 百合 一 兩 川朴硝 半 兩 杏仁 半兩湯浸 去皮尖 桑根白皮 半 兩 木 通 半 兩 天門冬 半兩 去心 川大黄 半 兩 右件搗羅為細末煉蜜和丸如黍米大每服十粒米 飲下量大小加减 龜背散 大黄 三分 炒 天門冬 去心 焙 百合 杏仁 去皮 尖炒 木通 桑白皮 蜜 炙 甜葶 隔紙 炒 朴硝 製枳殻 各等 分 右為末蜜丸食後温湯化下 誤吞諸物 附論 夫小兒多以珠璣釵鐶之類為玩弄之具或藏放口中 因驚或啼遂誤吞咽倉卒不得出為害亦大當隨物所 宜以方術治之 方 治誤吞錢在喉中不下 用麩炭研為末以指彈少許入喉中少頃自吐出 治誤吞針 用磁石一塊小彈子大吸鐵緊者入口内吸令針出 或絲繋定送咽喉引出或如棗核大磨令光鑽作孔 絲穿令含亦得 治誤吞鈎繩 凡吞鈎繩猶在手者莫伸引但以珠璫若穿了薏苡 子之類就其繩穿稍稍推去至鈎畔即急推前入纔 鈎離刺處復緩緩引出 治誤吞珠璫方 燒銅弩牙令赤淬水一碗旋引其物即出 治誤吞銀鐶及釵方 以飴糖隨兒大小多少食之若能多食飲釵鐶即隨 出 治誤吞金銀及錢在腹内不下 孫用 和方 石灰一杏核大硫黄一皂角子大用研為末酒調下 不計時候服 治誤吞髮 用木梳燒灰細研粥飲調下半錢匕不下再服 治誤吞梅李核 以温水旋從小兒頭淋下却接其水與兒飲之 治誤吞銅鐵在咽喉内不下 用南燭根燒細研熟水調一盞服之 又方 用艾蒿一把剉以水五升煮取一升半服之即下 又方 取貘齒骨燒灰細研如粉每服以磨刀水調下一錢 治誤吞鐶若指彄方 取鵞毛半兩燒灰細研如粉以粥飲調半錢服之末 効再服 治誤吞鈎繩方 取常思草頭一把以水一大盞搗絞取汁分三四遍 飲之効 又方 若是桃枝竹釵哽但數數多食白糖即自消 治誤吞鈎方 以琥珀珠穿貫著鈎繩上推令前入至鈎所又復推 以牽引出 療小兒桃李骾 用狗頭煮湯磨頭上瘥 治誤吞錢入腹 用羊脛骨燒成灰研為末每服二錢用温水調下或 米飲下薺苨取汁呷之自化 又方 出海上 名方 用蛀栗子燒灰存性為末每服半錢米飲調下 治小兒誤吞銅錢等物不出 出聖 惠方 煮葵菜多食之即下如神一方用冬葵子根煮汁飲 之即出 治誤吞銅鐵物 出經驗 良方 細研硬炭為末飯飲調下於大便㵼下如烏梅狀方 用炭燒通紅急搗為末米飲調下亦治誤吞針釘等 物連數服乃驗 又方 經驗 良方 用荸薺不拘多少研爛水嚥喫即下非時收下乾為 末冷水調灌 治骨鯁方 楊氏 寳書 用筒子極硬白炭碾為末濃米飲調下無効再喫神 驗 治小兒大人一切骨鯁或竹木簽刺喉中不下 出肘 後方 於臘月中取鱖魚膽懸北簷下令乾每有魚鯁取一 皂角子許以酒煎化温服若得吐其骨即隨涎出若 未吐更飲温酒但以吐為度酒隨量飲之若不便出 再煎一塊無有不出者若鯁在臟腑中日乆黄瘦甚 者服之亦得出於倉卒不得鱖魚或蠡魚鯇魚鯽魚 俱可皆以臘月收之為佳 治小兒誤為諸骨及魚骨刺入肉不出者 同 前 煮白梅肉研爛後調象牙末厚傅骨刺處自軟一方 無象牙末用沙糖含須臾自下 誤吞錢 出傳言 適用方 濃煎艾湯一二盞入餳頓服半斤 通氣散 出醫方 妙選 治誤吞銅錢鐵物及鈎繩之類在咽喉 不下 鵞毛 一錢 燒灰 磁石 一皂角子 大燒灰 象牙末 一錢燒 存性 右件搗細末每服半錢新水調下 食治諸病 附論 夫生民之道莫不自小至大若無其小卒不成大故易 曰積小成髙大也凡小兒之病狀證甚多造次之間徧 載不盡其諸藥方備在諸經今聊舉食治單方以救倉 卒之要爾 方 四味粱米湯 治小兒泄注 粱米 稻米 黍米 各三 合 蠟 如半彈 丸大 右以東流水二升煮粱米三沸絞去滓以汁煮稻米 三沸去滓用汁煮黍米三沸絞去滓置蠟於汁中候 消每服半合空心午後各一隨兒大小加减 牡丹粥方 治小兒癖瘕病 牡丹葉 漏蘆 去蘆 頭 决明 各一 兩半 雄猪肝 去筋膜切 碎二兩 右水三升煎牡丹葉等三味去滓取一升半入猪肝 及純粳米二合煮如常粥空腹食之随兒大小加减 人參粥方 出聖 惠方 治小兒冷傷脾胃嘔逆及痢驚癎 人參 半兩去 蘆頭 白茯苓 三 分 粟米 半 合 麥門冬 一兩 去心 右細剉每服半兩以水一大盞煎諸藥至七分去滓 下米作粥食 鷄子餅 治小兒秋夏中暴冷忽下痢腹脹乍寒乍熱 渇甚食之 鷄子 二枚 去殻 胡粉 半兩炒 令黄 黄蠟 一棗 大 右先下蠟於銚内微火上鎔次下鷄子黄及胡粉調 和候冷作餅與兒空心午後食之量大小加减 淡竹葉粥方 出聖 惠方 治小兒心臟風熱精神恍惚 淡竹葉 一 握 粳米 一 合 茵陳 半 兩 右水二大盞煎二味取汁一盞去滓後投米作粥食 之 郁李仁粥方 出聖 惠方 治小兒水氣腹肚虚脹頭面浮腫小 便不利 郁李仁 一兩湯浸去 皮尖微炒 桑根白皮 一兩 剉 粟米 一 合 右搗碎每服半兩以水一大盞煎至七分去滓下米 作粥入少生薑汁任意食之 黍米粥方 出聖 惠方 治小兒下痢日夜數十行漸至困弱 黍米 一 合 鷄子 一 枚 黄蠟 半 兩 右煮粥臨熟下鷄子蠟攪令勻空腹服之 馬齒菜汁粥方 出聖 惠方 治小兒血痢不差 馬齒菜汁 一 合 蜜 半 合 粟米 一 合 右以水一大盞煮作粥後入二味和調食前服之 扁豆粥方 治小兒霍亂母食 扁豆莖 切焙 一升 人參 二 兩 右以水三升煮扁豆莖全熟下人參煎至二升去滓 取汁煮粟三合為粥與乳母食臨乳兒時先挼去少 許冷乳汁然後乳兒母常食此粥佳 牛乳飲 治小兒噦吐 牛乳 一 合 生薑汁 半 合 右於銀器中慢火同煎約至六七沸一歳兒飲半合 仍量兒大小以意加減 牛蒡粥方 出聖 惠方 治小兒心臟積熱煩躁恍惚 牛蒡根汁 一 合 粳米 一 合 右以水一大盞煮粥臨熟投牛蒡汁攪勻空腹温温 服之 鷄子粥方 出聖 惠方 治小兒下痢不止瘦弱 鷄子 一 枚 糯米 一 合 右煮粥臨熟破鷄子相和令食之 梨湯粥方 出聖 惠方 治小兒心臟風熱昏憒躁悶不能下食 梨 三枚 切 粳米 一 合 右以水二升煮梨取汁一盞去滓投米煮粥食之 葛根粥方 出聖 惠方 治小兒風熱嘔吐頭痛驚啼 葛根 一兩 剉 粳米 一 合 右以水二盞煎至一盞去滓下米作粥入生薑蜜各 少許食之 蘆根粥方 出聖 惠方 治小兒嘔吐心煩熱渇 生蘆根 二兩 剉 粟米 一 合 右以水二大盞煎至一盞去滓投米作粥入生薑蜜 汁少許食之 漿水葱白粥方 出聖 惠方 治小兒小便不通肚痛 粟米 二 合 葱白 三七莖去 鬚細切 右以漿水煮作稀粥臨熟投葱白攪勻温温食之 治小兒驚風方 用白羊頭一箇丁香一兩同熬至軟同乳母空心盡 食之 猪子肝 治小兒乆痢 用猪子肝一具切片炙熟空心食之 落床損瘀 附論 夫人血之在身隨氣而行常無停積凡小兒若因墮落 傷損則血行失度隨傷損之處則停積若流入腹内亦 積聚不散皆成瘀血在内顔色痿黄氣息微喘嗇嗇小 寒翕翕微熱或時刺痛也 方 地黄散 出聖 惠方 治小兒落床傷於肢節青瘀疼痛 生乾地黄 甜𤓰子 蒲黄 桂心 赤芍藥 川大黄 剉微 炒 當歸 剉微 炒 桃仁 浸去皮尖䨇仁 炒黄各一分 右為細散每服不計時候用酒半合生地黄汁半合 相和煖令酒勻調下半錢量兒大小加减服之 蒲黄湯 出聖 惠方 治小兒落床墮地如有瘀血腹中隂隂寒 熱不肯乳哺但啼哭呌喚者 蒲黄 麥門冬 大黄 黄芩 各十 銖 甘草 八 銖 芒硝 七 銖 黄連 十二 銖 右㕮咀以水二升煮取一升去滓内芒硝分三服消息 視兒羸瘦半之大小便血即愈忌冷食 茯神散 治小兒落床體熱驚悸 茯神 半 兩 龍膽 去蘆 頭 犀角屑 子芩 麥門冬 去心 焙 人參 去蘆 頭 甘草 炙微赤剉已 上各一分 右為麄散每服一錢以水一盞煎至五分去滓不拘 時候量兒大小加减温服 蒲黄湯 出醫方 妙選 治打撲或落床墮地至損血氣羸瘦痿 黄或時刺痛遊走不定 蒲黄 當歸 洗 焙 生地黄 各一 兩 琥珀 赤芍藥 桂 心 各半 兩 右為細末每服一錢水一小盞煎至五分去滓温服 大小加减服之又一方川大黄剉微炒 茯神丹 出醫方 妙選 治證同前 茯神 當歸 麥門冬 去心各 一兩 人參 黄芩 草 龍膽 桃仁 湯浸去皮 炒各半兩 右為細末拌勻煉蜜和如黍米大每服十粒生地黄 汁少許同酒下大小加减 犀角散 治小兒落床體熱疼痛 犀角屑 赤芍藥 芎藭 當歸 剉微 炒 甘草 炙微 赤剉 已上各 一分 川大黄 半兩剉 微炒 右為麄散每服以水一小盞煎至五分去滓不計時 候温服量兒大小加减服之 治攧撲傷損 出楊氏 寶書 用蘿蔔切細片研碎以罨之用紗帛裹患處過宿臭 甚即愈如覺骨損絞生藕汁和酒飲之即効一方用 蘿蔔子湯 又方 出楊氏 寳書 用半兩錢不拘多少煆通紅醋淬令酥脆研令細麝 香酒調下如攧撲折損立見接續微響其効如神 接骨丹 出微生 家寳 治小兒攧撲傷折筋骨通神 大礬 六 箇 臘月猪脂 去膜净熬 過四兩 黄蠟 熬净 秤 蜜陀僧 别 研 秤 自然銅 如荔枝皮 者細研秤 黄丹 細研秤四 味各二兩 血竭 别研 秤 没 藥 别研 秤 滳乳香 别研細秤 各半兩 右研各製精細先將猪脂再熬成汁次下蠟攪勻次 下蜜陀僧及大礬等六味皆逐旋下只留乳香末下 用微火不得住手攪火纔猛即藥無力矣將欲成膏 取下一茶少頃候藥不至大熱投乳香攪勻衆手乘 温熱急丸如彈子大以新磁礶子收之須厚葢扎之 每一大丸治兩人大人可治一人或作小丸乳香酒 下空心服但不可多喫恐生骨耳 普濟方卷四百一
欽定四庫全書 普濟方卷四百二 明 周王朱橚 撰 嬰孩痘疹門 緫論 夫天行豌痘瘡自西漢以前經方不載或云建武中於 南陽征虜所得呼為虜瘡次而大小兒相繼傳染為受 虜之疫氣故也後世明醫經方始說痘瘡斑疹盖小兒 瘡痘是托質成形在胎食母血穢出腹啼聲才落則嚥 下血穢同胎糞而下唯血穢之氣存因腹寒時氣或積 潮熱熱運動穢氣入於五臟其毒當出穢氣入肝與淚 相感則為水泡色澤微青以應肝之象旺在寅卯入心 與汗相感則為斑子色𢃄深紅以應心之象旺在己午入 脾與涎相感則為疹子色赤黄淺以應脾之象旺在辰 戍丑未入肺與涕相感則為膿泡色白而肥以應肺之 象旺在申酉腎主色黒腎在下不受穢氣瘡痘不透即 變黒色以應腎之象旺在亥子候如小兒寅夘時發潮 熱来日依時三日亦然盖肝旺扵寅夘因潮熱而運動 肝氣故隨臟而出必知水泡也如己午時發潮熱来日 依時必出斑子也若辰戍丑未時内見㸃發熱又過一 時復作者必知出疹子也如申酉時作潮熱本属肺臟 来日却在寅夘時發熱不依次第必知膿泡水泡相雜 而出餘皆倣此推之在下不受穢氣唯氣内虚多歸於 腎變黒色難經日諸陽皆㑹於頭素問云春陽上升故 知先出於頭面也瘡痘者是小兒大難不可不為詳審 也 錢氏云面燥腮赤目胞亦赤呵欠煩悶乍凉乍熱 咳𠻳噴嚏手足稍冷丸下之復惡寒不已身冷出汗耳 骫反熱者死何以然腎氣太旺脾虚不能治故也下後 身熱氣温欲水者可治以脾能勝寒去濕熱也冝觧毒 不可妄下下則内虚多歸於腎若能食而痂頭焦起或 未焦而喘實者可下身熱煩渇腹滿而喘大小便澀面 赤悶亂大吐此當利小便不差者宣風散下之若五七 日痂不焦是内發熱熱氣蒸於皮中故不得焦痂也冝 宣風散導之用生犀磨汁觧之使熱不生必着痂矣瘡 疹由内相勝也惟斑疹能作搐疹為脾所生脾虚而肝 旺乘之來勝土熱氣相繫動於心神心喜為熱神氣不 安因搐成癎斑子為心所生心生熱熱則生風風属於 肝二臟相傳風火相争故發搐治之當㵼心肝補其母 括蒌湯之主 瘡黒而忽㵼便膿血并痂脱者順水糓 不消者逆何以然且瘡黒属腎脾氣本強或舊服補脾 藥脾氣得實是脾可制之令瘡入腹化膿血㵼下外痂 脱落是脾强腎退即病出而安也米糓及㵼乳不化者 是脾虚不能制腎故自泄也此必難治 睦親宫一大 王病瘡疹始用一李醫又召錢氏錢留抱龍丸三服李 以藥下之其疹稠宻盛見大驚曰若非轉下則為逆病 王曰李已用藥下之錢曰瘡疾始出來有他證不可下 也但當用平和藥頻與乳食不受風冷可也如瘡疹三 日不出或出不快即微發之發之不出即加藥加藥不 出即大發之大發後及脉平無證者即瘡本稀不可更 發也有大熱則當利小便小熱者當觧毒若出快勿發 勿下故止用抱龍丸治之瘡痂若起能食者大黄丸下 之㵼一二行即止今先下一日瘡痘未能出盡而稠宻 甚則此俱難治也縱欲安其病有三一者疹二者癰三 者目赤李不能治經三日黒陷急召錢氏錢氏曰幸不 發寒而病未困也遂用百祥丸為君以牛李膏為佐各 一大服五日間瘡復紅活七日而愈盖黒者歸腎也腎 旺勝脾土不能尅水故脾虚寒戰則難治所用百祥丸 者以㵼膀胱之腑盖以腑若不實則藏自不盛何以不 㵼腎曰腎主虚不受㵼以二服不効即加寒而死 四 大王宫五太尉因墜鞦韆發驚搐醫用發熱藥治之不 愈錢曰本急驚後生大熱當先退其熱以大黄丸玉露 散惺惺丸加以牛黄龍麝解之不愈至三日肌膚尚熱 錢曰更二日不愈必發斑瘡盖熱不能出也他醫初用 藥發散發散入表表熱而斑生本初驚時應用利藥下 之今發散乃逆也後二日果斑出以必勝散治之七日 愈當睦親宫十太尉病疹衆醫治之王曰疹未出属何 臟腑一醫言胃大熱一醫言腹寒不退一醫言在母腹 中有毒錢氏曰若言胃熱何以乍凉乍熱若言母腹中 毒發属何臓也醫曰在脾胃錢曰既在脾胃何以驚悸 醫無對錢曰夫胎在腹中月至六七則已成形食穢液 入兒五臓食至十月滿胃脘中至生之時口有不潔産 母以手拭净則無疾病俗以黄連汁壓之方下臍糞涎 穢此亦母之潔餘氣入兒臓本先因微寒入而成瘡疹 未出五臓皆見病証内一藏受穢多者乃出瘡疹初欲 病時先呵欠煩悶驚悸乍凉乍熱手足冷面腮燥赤咳 𠻳時連此五臓證具也呵欠煩悶肝也時發驚悸心也 乍凉乍熱手足冷脾也面白顋煩赤𠻳嚏肺也惟腎無 候以在腑不能食穢故也凡瘡疹乃五臓毒若出歸一 證則肝水泡肺膿泡心斑脾疹惟腎不入毒穢而無諸 毒瘡黒者故腎由不慎風冷而不飽内虚也又用抱龍 丸数服愈以其别無他候属未發出則見五臓證已出 則歸一臓也 傷寒男體重面黄女赤喘急憎寒口中 氣熱呵欠煩悶項急瘡疹則兩顋赤燥多噴嚏悸動昏 倦四肢冷復寒當發散之治疹宜温平有大熱者觧毒 陳氏方論云小兒在胎之時乃母五臓所養成形也 其母不畏禁忌恣意所欲加添滋味好啖辛酸或食毒 物其氣摶於胎胞之中所以小兒在胎胞之時受得此 毒名曰三者五臓六腑穢液之毒發為水泡瘡二者皮 膜筋肉穢液之毒發為膿水泡瘡三者氣血骨髓穢液 之毒發為膿血水泡瘡三毒既出發為疹痘子母湏當 慎口即不可食葱韮薤蒜酒醋塩醤獐兎鷄犬河海䖝 魚等物世俗未曉将謂發舉往往不顧其後悮傷多矣 凡療瘡疹先分表裏虚實不分則無治如表裏俱實 者其瘡易出易靨如表裏虚實者其瘡易出難靨已出 未出之間或㵼渇或腹脹或氣促皆謂之裏虚速與十 一味木香散治之以和五臓之氣已出未出之間其瘡 不光澤不起發根窠不紅謂之表虚速與十二味異功 散治之以表六腑之氣已出未出之間其瘡不光澤不 起發根窠不紅或腹脹或㵼渇或氣促是表裏俱虚也 速與十二味異功散送下七味肉豆䓻丸治之以助五 臓六腑表裏之氣始出一日至十日渾身壮熱大便黄 稠是表裏虚實也其瘡必光澤必起發必肥滿必易靨 不致損傷也發熱口乾煩渇不止者切不可以冷水及 蜜紅柿西𤓰等冷物食之不可妄投清凉飲消毒散等 藥恐冷氣内攻濕損脾胃則腹脹喘滿寒戰嚙牙則難 治咬牙者齒槁者乃血氣不榮即不可妄作熱治之痘 瘡見㸃不快皆言毒氣壅盛妄謂其熱以藥宣利觧散 致令臓腑受冷榮衛澀滯則血氣不能充貫皮膚飢肉 有瘡不起發不充滿不結實不成痂故多痒塌煩躁喘 渇而死皆因宣利觧散之過縱有生者必罕矣大抵天 地萬物遇春而生發至夏而長成乃陽氣薫蒸故得長 成今瘡疹之病腑臓調和則血氣充實自然易出易靨 盖因外常和暖内無冷氣之所由也異功散能除風寒 濕痺調和隂陽滋養氣血使瘡痘易出易靨不致痒塌 小兒纔覺傷風身熱未明是與不是瘡疹便冝發散 可服四味升麻葛根湯如瘡疹始出日至五七日之間 雖身熱或腹脹足稍冷者不冝也或身熱㵼渇驚悸腹 脹熱汗出者不冝升麻葛根湯以上四證宜以十一味 香散治之 如㵼水糓或㵼白色或㵼淡黄色者煎十 一味木香散送下七味肉豆䓻丸治之㵼止住服不止 多服若頻㵼多津液内耗血氣不榮其瘡雖起發亦不 能靨如身温腹脹嚙牙喘渇者難治縁水糓去多津液 枯竭而欲飲水不止者湯散真氣故多性温平能和表 裏通行津液清上實下扶隂助陽之藥也善治小兒腹 脹㵼渇其效如神不能盡述 如四五日大便者可用 肥嫩猪表一塊以淡白水浸火煑軟熟取出切如豆大 或皂子大與兒食之令臓腑滋潤便瘡痂易落百無滯 礙切不可妄投宣㵼藥恐内虚瘡毒入裏傷兒真氣 如六七日身壮熱不大便其脉𦂳盛與三味消毒散微 得利即住 小兒神氣軟弱瘡疹自初出兩三日至十 三日當忌外人恐有卒暴風寒穢惡之氣觸兒瘡疹 凢遇經者作三次出大小不一等頭面稀少眼中無根 窠紅肥滿光澤重者一齊並出如蠶種灰白色稠宻泄 㵼身温足冷輕變重犯房屋不忌口先曽㵼飲冷水餌 凉藥重變輕避風寒常和暖大便稠 初 根 出 圖 闕 窠 圖 闕 圗 活 倒 已 陷 圖 闕 靨 圖 闕 圗 圗 若身反發熱煩渇者宜服六味人参麥門冬散治之如 不愈者只服七味人参白术散 若痘瘡欲靨已靨之 間忽不能靨腹脹煩渇不可與水蜜若與者轉渇而死 急十一味木香散救之 若痘瘡欲壓已靨之間頭温 足指冷或腹脹㵼渇氣促者不可與水蜜與者死速煎 十二味異功散救之痘瘡十日至十一日當靨不靨其 身不壮熱悶亂不寧卧則哽氣煩渇嚙牙急煎十二味 異功散更加木香當歸以救隂陽表裏若與水蜜西𤓰 等冷物者殺之太速 十二日十三日瘡痂已落其瘡 瘢猶㸃或凹或凸肌肉尚嫩不可澡浴不冝食炙 物 及不宜食五辛五味并有毒之物恐熱毒熏於肝膈眼 目多生翳障若不依此當為兒孫終身之患用兩味糓 精草散治之 若身壮熱經日不除則無他證六味柴 胡麥門冬散治之熱退者住服如不愈只服七味人参 白术散極妙 若身壮熱大便堅實或口舌生瘡咽喉 腫痛皆是餘毒未盡四味射干鼠粘湯治之如不愈者 七味人参白术散主之 若風熱咳𠻳咽膈不利三味 桔梗甘草防風湯治之如不愈者七味人参白术散主 之 若涕唾稠粘身熱鼻乾大便如常小便黄赤十六 味人参清膈散治之如不愈只服七味人参白术散立 効 若痰實壮熱胷中煩悶大便堅實卧則喘急五味 前胡枳殻湯治之 黄帝問曰飲有隂陽何也好飲冷 者水雪不知寒好飲熱者沸湯不知熱岐伯對曰陽盛 隂虚飲冷不知寒隂盛陽虚飲湯不知熱治之柰何如 陽盛則補隂木香散加之以丁香官桂隂盛陽虚異功 散加之以木香當歸每一兩藥共加一錢 小兒痘瘡 首尾不冝與水喫若悮與之瘡靨之後其痂遲落或身 生癰腫若鍼之成疳蝕瘡血水不絶甚則面黄唇白以 治難愈者何也盖脾胃属土外主身之肌肉秪緣飲水 過多濕損脾胃摶於肌肉其脾胃肌肉虚則津液衰少 則榮衛澀滯榮衛澀滯則氣血不能周流凝結不散故 瘡痂遲落而身生癰腫 若有小渇者六味人参麥門 冬散治之如不愈者只服七味人参白术散極妙 若 身熱大渇者七味人参白术散治之如不愈者只服十 一味木香散 如腹脹渇者或㵼渇者或足指冷渇者 或驚悸渇者或身温渇者或身熱面㿠白色渇者或寒 戰渇不止者或氣急咬牙渇者或飲水轉渇不已者已 上九證即非熱乃脾胃肌肉虚津液衰少故也宜服十 一味木香散治之如不愈者更加丁香官桂多煎服丁 香攻裹官桂發表其表裏俱實則瘡不致痒塌喘渇死 矣 小兒瘡疹已靨未愈之間五臓未實肌肉尚虚血 氣未得平復忽被風邪傅於膚腠之間則津液澀滯故 成疳蝕瘡也冝用施黄散綿蠒散等藥治之乆而不痊 者潰骨傷筋以致殺人 治瘡痘法 十二事 驚瘡第一 小兒因傷寒時氣運動瘡痘欲出身熱忽 發驚搐心生熱熱則生風風属於肝二臓相争故驚 搐也 凡身壮熱鼻尖及手稍冷忽發搐者此非驚是 豆搐也其驚搐則諸處皆執有驚定後熱不退 者三兩日必出 瘡痘再出亦同 右用驅風膏導亦散不退洗心散琥珀散涎盛利驚 丸 瘡欲出第二 小兒因傷寒時氣頭瘡壮熱憎寒咳嗽 氣粗呵欠嚏噴大小便如常瘡痘未分或目澀肚疼 者 右用升麻湯惺惺散羗活散黍粘散防風湯小柴胡 湯夏月白虎湯甘露散擇用之夾食吐逆洩㵼發熱 上氣丸豆䓻丸四君子湯白术散相間惺惺散 瘡痘損攻目第三 瘡痘欲出先攻目赤腫不開次出 瘡豆不甚紅活有痰者即有安者湏損眼目 右用調肝散護目生銀丸并珍珠丸化痰宜更對證 用藥 豆毒生癰第四 瘡豆正出或豆後餘熱不去必生癰 腫或毒攻眼目或從瘡跡中再出濃泡者是豆毒未 盡大便焦黄或堅實者 右用四順飲利三兩次并鼠粘湯夏月白虎湯時時 多服之 瘡痘肚疼第五 瘡痘正出微紅無事忽因傷食肚疼 呌哭者 右用消瘡丸不退觧毒丸微微逐倉次益黄散即安 活人書云切不可用巴豆元子藥下之紫藥乃攻食 積今有此肚疼證用之不妨若慮其下之恐因肚疼 變動 瘡痘縮伏第六 瘡痘正出大便如常或堅實或焦黄 忽憎寒戞齒者是痘毒縮伏多作此證 右用大㦸散前病若退隨證更發瘡痘如不退者死 瘡痘吐㵼第七 瘡痘正出吐㵼不食忽憎寒戞齒者 瘡必黒陷喉中涎喘盖兒先受風冷血氣虚弱即藥 此證難治多死 右用益黄散甚者金液丹食前服若吐㵼定後斯證 平復方可用發瘡痘藥即有安者必生癰腫 大小便澀第八 瘡痘盛出身熱煩渇腹脹而喘大小 便澀面赤悶亂 右用八正散四順飲不退宣風散 瘡痘入眼第九 瘡痘盛出熱毒氣攻則斑瘡入眼多 食毒物亦爾若覺眼腫或赤痛多淚時與開看睛無 瘡即不害若有瘡赤腫者 右用四順飲每日食後一服常令微利毒消平愈不 爾害目 解利瘡痘第十 瘡痘已出盡身凉喜食大小便如常 者 右用四順飲子利三兩次後不生别病如失觧利恐 赤眼癰腫鼻衂下痢疥癩数證内皆不能免也 痘瘡發驚十一 瘡痘出後身熱不退時復揺頭手顫 必發驚搐 右用抱龍丸驅風膏琥珀散熱盛四順飲八正散鼠 粘湯白虎湯不退無比散盖痘毒所作也若㵼有此 證者多死 瘡痘作痢十二 瘡痘欲安不曽傷食有肚疼者是痘 毒大盛氣血凝結腹中不散久必作膿血痢 右用四物湯加罌粟皮大便堅實或㵼焦黄或熱或 不熱有肚疼者四順飲若㵼白酸臭傷食肚疼者先 益黄散後觧毒丸令微利再益黄散 瘡痘避忌者十 腋中狐臭氣 俗呼猪狗 臭是也 房中淫泆氣 新房之 氣是也 婦人經候 氣 并諸般血 腥臭惡 醉酒葷腥氣 聞醉氣痘毒畜入 兒飲酒痘毒發出 硫黄蚊藥 氣 并毒藥之氣硫黄發之氣 赤目觸之疾痛難差口 麝香臊穢氣 疫汗蒸濕氣 錢氏云左右有 胡荽酒辟汗氣 悮燒頭髪氣 并魚骨諸般 臭氣及柴煙 入口 鼻内 葱蒜韭薤氣 及烹炮煎煮 油烟等氣 溝糞濁惡氣 孫真人云 胡荽酒辟 諸般惡 氣出 以上皆不可犯令兒變動不可不忌盖親厯 騐也或曰有田舎小兒任之自然犯之者都無變動 何也盖貴賤有異禀受不同也 凡出瘡痘首尾不可出風宜於虚爽處坐卧寒温得所 忌動風物食白魚野味頻與稀粥易能安愈應瘡痘才 欲着痂即用酥蜜面油不住潤之可掲則掲遲則瘡硬 成瘢㾗 治痘痕面靨蜜陀僧末水 調夜塗明日洗去平復 瘡痘可畏者十 不食多渇 渇㵼不食益黄散白术散 不㵼不食白粟湯杏甘湯 戞齒噤牙 能令痘 子陷伏 是腎旺也 治法在前 憎寒困倦 能令痘子縮伏是 脾虚也治法在前 煩躁體熱 揺頭 者欲 生風候治法 與大小便同 吐逆洩㵼 食不化益黄散正出井豆後 大便膿血金粟膏桃紅丸 食 作黒坑 内無膿血或黒色泡 或光瘡前作黒孔多 大小便澀 四順飲八正散 三黄丸玉漿散 癰塊壅腫 痘毒變甜口臭蝕牙 唇口鼻牙落者死 喘急痰盛 桔甘湯生銀 丸珍珠丸無 比 散 聲啞氣噎 或正出盛或痘後有此證多 死嚥藥食腹中鳴者亦死 以上是瘡 痘惡證首尾可畏也除此之外皆不妨内犯其一二 者但飲如舊雖因重醫救有可生之理如飲食减平 日一半者死有飲食如舊内犯其三四亦死舌黒或 鼻有氣黒並不治瘡已出而譫語者為惡證瘡成餅 搭黯惨不發其聲焦啞不治兩眼閉而黒睛濛昧無 光不治面腫鼻陷目開頻嚙齒者不治頭面腫大瘡 盡爪破或臭不可邇或脚冷如鐵並不治瘡小黒而 焦風攻唇項腫硬或胷髙而突並不治小兒諸病但 見兩眼無睛光黒睛無運轉白眼無鋒芒如魚眼猫 眼之状箇箇不治或神藏於内但外若昏困者無妨 其有病䔍而眼中神氣不脫者猶可以活眼者五臓 六腑神氣之所聚神氣已脫脉雖僅存亦未能保 論瘡痘約日訣 小兒瘡痘與傷寒相類或安或危或見或隠皆六七日 之間歸證明矣凡瘡欲出先發熱輕者三四日次者五 日逺者不過七日此約法也一日太陽轉膀胱二日陽明 傳胃三日少陽傳膽四日太陽轉脾五日少隂𫝊腎六 日厥隂𫝊肝七日還經𫝊遍五臓六腑故七日而止也 又有小兒因傷寒至七日後或已汗或未汗或吐下後 熱不除此毒氣盛而未發熱毒入謂發於皮膚成斑者 壮如蚤蚊所嚙赤斑十生一死黒斑十死一生及有胃 熱發黄者體如橘色不利者死又有成隠疹或白泡者 此皆傷寒熱毒不除多變此疾也 辯瘡疹諸證 聞人氏云瘡痘之熱與諸熱似是而非若同而異此病 之所以能感人也凡小兒瘡痘其初不免乎發熱然必 雜見四臓之證呵欠煩悶時作驚悸乍凉乍熱手足冷 多睡面赤痰𠻳打嚏惟腎無證耳若他病之熱種種不 同如手足稍微冷發熱惡寒而無汗面色青惨而不舒 左額之青紋者傷寒熱也手足稍微温發熱有汗面赤 而光者傷風熱也目皰腫而右額有青筋發熱而頭額 腹肚㝡甚或兼嘔吐腹疼者傷食熱也面色青紅額正 中有青紋手心有汗時作驚悸手絡脉微動而發熱者 此驚熱也身熱而倍能食唇紅頰赤大小便秘脅下汗 者此風熱也又有潮熱者發歇有時壮熱者一向熱而 不已如懵然不分一槩調治鮮不敗事 諸熱失治皆 能作瘡痘者盖病有初異而後同者要當早為之所宜 瘡痘之毒藴伏在裏非熱蒸則無自而出是以古書云 熱蒸三日而斑生往往其間已見瘡痘之證今也不問 傷寒傷風傷食之熱與夫驚熱風熱潮熱壮熱之類乆 而不去内外感發則所藴瘡痘之毒亦能乘間而出用 藥者既先知熱之所以異又能慮熱之不觧亦将為瘡 痘之證斯可謂之良工矣嘗觀傷寒有胃爛發斑温毒 發斑二者其初均發熱也方其熱作之初孰謂其有發 斑之證邪熱然則諸熱失治而能為瘡痘者斯言信矣 挾熱而吐利者不可誤投燥藥藴瘡痘證而先發搐者 不可遽投驚藥云諸痛癢瘡皆出於心今瘡痘之出雖 四臓各有證要之心實為之主毒氣始作未行之間忽 發驚搐是毒氣自心經而出也苟不以内外證辨明之 不為瘡痘防備之便用銀粉腦麝青黛等藥則心寒而 肌歛毒氣内陷往往瘡痘之初似驚風發搐者多毎見 悮服寒藥而死者氣絶之際或隠隠斑出已無及矣盖 心竅一寒則毒氣閉伏表裏不透又况心主一身之血 心寒則血凝而不行瘡子欲出不可得也且瘡痘發驚 必有他證相雜又有小兒平居安樂素無疾苦而忽爾 作搐者必是瘡痘尤當審諦但用發散毒氣如惺惺散 升麻湯紅綿散兼快氣利小便等藥服之雖未能即效 决不致敗事待其熱氣得洩心神亦自安矣或有風寒 與内熱相摶而致此者則各有其證治之亦如前法但 加勻氣藥為妙張氏云瘡痘氣勻即出快盖氣勻則榮 衛無滯治寒亦去矣然驚惟平肝利小便最為第一 小兒臓腑先有伏熱而適外感風寒或内傷生冷以治 隂陽相推發作腹疼或腹中作塊攻擊若手足稍及尻 隂俱冷而腹中硬痛者是瘡疹證無疑矣更叅以其他 證候尤為詳審但與平和勻氣無發散藥為妙苟不知 此便投巴豆大黄輩戕賊胃氣使毒氣不能宣發立致 危殆其間縦有能發見者往往中道而廢為倒靨為陷 㐲歸不救 古人立升麻湯治小兒瘡痘嘗思古之人 意盖治瘡痘之常不治瘡痘之變何也未有斑㸃之前 均發熱者常也已結痂疕之後均有餘熱怫欎而肌表 未清凉者亦常也是以升麻湯方状云治瘡疹未發已 發未發者謂未見斑㸃之前已發者謂已作痂疕之後 此升麻湯所以為治瘡疹之常也若夫斑㸃既見與夫 痂㾃未結其候千變萬化治法當隨時變通非定論之 可拘如傷寒之變異不一也當此之際安可執一藥以 應無窮之變哉且升麻湯所用之藥不過凉肌散觧表 而已未見斑㸃之前已結痂疕之後則可以凉肌可以 觧表古人䖏方之意如此曷甞令用之於瘡疹正作之 時耶令昧者不能究此既見斑㸃尚令兒服餌致肌寒 表弱陷伏而危殆多矣 升麻葛根湯按和劑方瘡痘 已發未發者皆可服世俗習為常談不問小兒虚實冷 熱自首至尾率多用之甚者方發而不快既發而復陷 亦以升麻湯為常施之劑其為害可勝嘆哉何者葛根 觧表升麻差寒小兒氣盛熱多服之猶可以消毒萬一 内虚胃弱則以水寧不虧損胃氣水凝血脉而瘡疹轉 為之逆陷乎夫古人所謂未發者方身熱尚疑似之時 也所謂已發者既透㣲欲成痂之候也曷嘗以發而不 快與發而復陷為可用升麻哉若不辯明殊恐世俗相 傳致死者半矣又况人之齒牙大熱或者相習變陷不 透者不問虚實一槩用之其害則猶甚於妄用升麻之 不審也盖瘡痘變陷有因外感風寒而壓之者治法則 當觧散寒邪有内氣太實榮衛不得調暢而出不快者 治法則當流行氣脉安可既曰氷冷直用人牙遂使小 兒服之欎悶氣啞迨其發出稠疊異常往往待斃而不 救矣曷不用紫草黄耆川芎甘草輩為愈哉 始末日 数有定熱蒸三日則紅斑生紅斑生至足心為齊不拘 多少重者遍身輕者數粒而已紅斑生血泡起如豆在 肌膚之上故以痘為名焉血泡結痂疕方為愈也紅㸃 既陷慎不可用升麻湯寒肌多致害人已見而出遲者 用紫草飲子胡荽酒如證候平和者勿妄服藥惟愛䕶 安養之紅㸃出齊之後作血泡七日結膿窠結定七日 悉成痂疕此皆大畧之言耳病人虚實不可一切拘以 日數且古人云熱三日而生斑今有熱七日或數日而 方生者亦有熱二三日而即生者自紅斑出齊之後當 盡成血泡若血泡之中又尚有紅斑㸃相雜亦不可拘 定日數待其皆作血泡為齊如紅斑出齊生血泡血泡 七日結膿泡膿泡七日結痂疕此乃榮衛調和内外無 諸傷犯方能如期或正作之際遇風候卒變遲速因而 失其序又豈可拘以日數哉其當結膿泡而不結者是 毒氣彌盛而不斂用猪尾膏以觧猪尾膏是治毒氣太 過血泡脹起不結膿窠已成不結痂疕熱極毒熾恐復 入於心令兒昏悶而死故也非若外感風寒而倒靨内 虚吐㵼而陷伏者之比 出不快者數證不同不可不 辨假如紅斑出齊之後當漸成血泡血泡成膿泡膿泡 結痂㾃而愈也若紅斑已見三四日而反不出者乃毒 氣内陷其証危殆切不可妄發及妄下發之則為斑爛 下之則為虚脫凡小兒藴毒在内遇冬温或春夏暄熱 腠理蒸欎遂出為瘡痘若正發之際忽天氣大寒毒氣 伏而不出精神昏冐面青發熱或譫語妄言當此合 用觧肌表出之藥如紫草蝉脫發散兼温養如法血散 之類感寒證畢備者凡和觧發散之劑皆可酌量用之 又有紅斑方出或内虚或因犯胃氣臓腑自利虚弱不 食遂陷而不出者冝用温裏之藥甚者雖硫黄薑附靈 砂伏火丹砂等亦可用大抵用藥治病或冷或熱所以 救一時之不及不可拘以常制或将成血泡之際一半 尚是紅斑㸃者此毒氣發越未透故也當此必不能乳 食大便如常者冝半温裏半助養之劑其或内虚甚而 生寒大便利者冝理中薑附輩以温之裏則氣不消削 則不伏䧟矣又有内實之人皮厚肉宻毒氣難於發越 至服大黄梔子乾葛石膏之類而得平順者或有適當 炎月觸冐暑邪煩躁喘急大渇昏迷而發作不快用白 虎石膏湯抱龍五答之類而得安静者此皆臨病識證 隨時審諦不可執泥也 大凡平居安樂則心神調暢 氣體和平一旦有病則隂陽偏勝盛衰不同瘡痘已出 而不能遍勻者前人治法唯透肌觧毒而已肌透毒觧 既無壅塞之患則自然出勻冝必勝散快毒丹紫草飲 胡荽酒之類出太盛而面黄大便色黒煩躁喘渇或腹 脹者此為有瘀血在裏冝犀角地黄湯及治瘡疹中䘏 血吐血毒氣彌盛者若太盛之際不能觧利則其害尤 速如抱龍丸至寳丹生犀磨汁紫雪之類皆可選而用 之若大便秘實小便不赤黄恐外熱而内寒又當别求 治法甞觀傷寒邪在裏則不可妄發汗邪在表則不可 妄下瘡痘之不可妄發妄下者尤甚於傷寒雖然治瘡 疹之家有云非微汗則表不觧非微下則裏不觧者何 也此說微汗則在表熱方熾斑㸃未見之先微下則在 病之始及病之末裏熱壅實之際何甞於瘡痘正發作 之時而輙施汗下哉盖妄發之則成斑爛妄下之則成 虚脫不可不審如治傷寒法表和裏病下之則死表病 裏和汗之則愈下之則死亦此理也 非微汗則表不觧 者何瘡痘之源雖 是藴毒然必因天氣暄暖或感冐風寒及諸熱不觧然 後斑生方其發熱未見之時得微汗觧散則雖為瘡痘 其熱亦輕此所以言非微汗則表不觧也盖其證身痛 頭疼鼻壅痰涕咳嗽面目赤色皮膚𦂳而脉數者皆熱 極之故當此之際毒氣亦不輕若得微汗少觧則可以 折其方来之勢升麻湯等主之如斑㸃已出則慎不可 用又有因服發散藥邪毒之氣隨汗作白珠子或出小 紅瘡應手而觧者不可不知也非微下則裏不觧者何 病有始有中有末三者不同不可一槩用藥且身熱脉 數大便秘而膓脹此熱毒壅遏未見形伏者當微下之 非微下則熱不感此是始者熱在裏班未出之時也若 斑㸃隠隠在肌膚中者是已發越在表冝用平和輕快 勻氣藥此毒氣已在表瘡正發時則不妄下也又有結 膿窠痂疕之際脉尚洪数能食面大小便秘此表證已 罷裏有熱毒冝微利之大抵臓腑有熱往 往利大小便者以其主出而不内故也 大便如常者 胃中主腐熱水糓大膓主𫝊送已化之物此平虚察實 冷熱之處盖飲食進退則知人糓氣之虚實大便滑澀 又知人臓腑之冷熱今大便如常則是其中平和無過 冷過熱之患不必温補亦不可妄攻撃然則大便如常 是出瘡痘者之順也 病勢有遲速用藥當度其冝可 速則速可緩則緩凢瘡痘非合下證但當以平和藥扶 持之乳食調養之避風寒以温之如已見三五日而尚 未快出者可微發之微發不出則加藥加藥又不出無 他證者則是瘡本稀不可更發也今人才見發之不出 往往便下使其人内虚欲出者因利而不出已出者為 陷伏為倒靨變壊歸腎以脾土弱而腎水反勝故也錢 氏論以百祥丸下膀胱毒則脾土再實瘡痘復黜之與 其下膀胱毒於黒厭之後莫若保脾土於未下之先則 不下為愈縱下之而愈亦有三證一疹癬二痘癰三目 赤故前人論曰斑㸃未見藴熱壅盛毒在臓腑冝預下 之又牛黄丹證云瘡痘出定大便不通膿汁不乾者可 下之以此觀之當下是病之始未出之前及病之末已 出定之後非正出之時可下也大抵用藥治病能隨證 渗泄斯為良法至於或用下藥者實出於不已如傷寒 有承氣之戒皆慎之至也雖然有當下證而不即下者 又為失下之患所貴乎細審詳耳 有可下證者瘡疹 出得太盛當結膿泡痂疕而不結者此是毒氣内外貫 注若不速觧毒氣内入攻心為害極大治法冝猪尾膏 其不結膿泡痂疕反能食而喘腹脹譫語大便者當以 承氣湯下之如熱甚而渴面赤悶亂大小便澀或大吐 者合利其小便通闗散主之或瘡疹已出膿汗不生而 便不通者冝牛黄丹或瘡疹證未見斑㸃胃熱潮作粗 腹脹大便秘驚悸煩渇脉沉滑而数者此是毒盛而不 得泄亦當用藥下之則内無滯塞榮衛升降其勢将次 出此皆合下證也 有發出有温出有觧毒者盖病有 輕重善治者令重者輕輕者安和仲景論治傷寒冝隨 證渗泄是也但身熱煩躁脉促喘滿有瘡疹證而斑不 見其熱未退者以麻黄湯發之若斑㸃才見即止後服 此謂表發而出之也或禀受怯弱脾胃虚冷大便自利 而手足厥逆者炮乾薑炙甘草湯益黄理中輩可選而 用之此温使之自出也或瘡痘正出有毒入大腹下利 黄赤膿血身熱而渇者以薤白湯三黄熟艾湯觧之此 觧其大毒而使之自出也於斯三者或發或温或觧其 毒不可不審而用之也 有令大便過者有當温者有 當下者盖瘡疹傷寒傷食等病身有熱者如大便六七 日不通湏令潤過非取其峻快也然亦當以外證叅之 如仲景論陽結隂結期十四日十七日方劇若其人不 膓滿不裏急後重則亦不必攻之今六七日令潤過者 得氣道升降則無壅遏之患緣小兒脆弱身熱而大便 不通者則易實大便自利者則易虚惟令得所最為要 法其有忽然唐㵼者湏與理中湯丸輩温之又有出得 正盛喘促腹滿小便赤掌心及腋下有汗或譫語而大 便不通者當投小承氣之類以下之下後瘡子紅活諸 證悉退者更不湏再服也 已利而瘡痘出則不可再 利者飲食滋味雖能益人失之太過亦能害人况烈毒 慓悍之藥在已下之後其可再用乎但當其未出因熱 勢太盛曽利臓腑令瘡痘既出則是内無壅滯明矣縱 其熱尚熱熾但當觧毒切不可更用通利等藥盖實實 虚虚古人之深戒雖然苦使果合再利亦當更用但小 其劑可也 大熱當利小便小熱當觧毒者大熱謂身 熱脉實大小便秘津液燥而渇氣滿于胷中能食而不 結膿泡痂疕當此之際懼其變生他疾故利小便使心 火有所導引則雖不用冷藥熱亦自减去矣瘡痘不至 熱過不為冷悮甚為良法小熱觧毒之說謂小熱不觧 大熱必生利其小便則膚損氣故但可觧毒而已利小 便之藥導赤散為上觧毒之劑如玳瑁湯獨聖散如聖 紫草湯犀角飲皆可選而用之誤服熱藥則損目服冷 藥則夭傷者盖五臓平和能相資助一有太過不及則 病從而生今瘡疹者是表俱熱而發出或助之以熱藥 則其勢太過輕為咽喉癰瘍之疾甚則熱盛生風風熱 之毒炎上不已無不害目者或抑之以冷藥則脾土無 温暖之氣腎水反勝為黒靨為陷伏遂至夭傷不可不 戒 有正瘡痘疹有膚者臓腑不同表裏有異膚疹瘡 痘分别淺深六腑属陽有熱則易出是以作膚疹一出 則遍滿肌皮之上如疿瘡細泡子見而便沒其所受氣 淺故也五臓属隂有熱則難出其為瘡痘者肌肉血脉 之間必先發紅斑而後如痘故名瘡痘其所受氣深故 也大抵暴熱而便出者必膚疹乆熱而難出者必瘡痘 膚疹非正瘡痘也 傷寒熱毒發泡瘡泡相似者傷寒 熱邪在表未能作汗不汗熱欎於肌膚故發泡瘡色白 或赤如火丹頭作瘭漿白膿者輕根下紫色隠隠有肌 肉者重甚者五内七竅皆有之其形亦如痘小兒肌肉 嫩薄尤多此證非正瘡痘也小柴胡加連翹麥用生地 黄及薑棗煎服 冬温發斑温毒發斑者活人書云冬 温暖觸冐寒氣至春始發病初在表或已汗或未汗表 證未罷毒氣未散故發斑黒膏主之又冬月温暖人感 乖戾之氣冬末即病至春或被積寒所折毒氣不得泄 至天氣暄熱温毒始發則肌斑爛 病 丙 穩 禾 疹如錦紋欬而心 悶但嘔清汁葛根橘皮湯主之小兒常多此證醫人不 識妄亂調治寧不敗事此亦非正瘡痘也 經云痒為 虚痛為實内快外痛為外實内虚外快内痛為内實外 虚又云諸寒為痛今瘡痘若身痛者是發作之時皮膚 厚肉理宻或為外寒相搏故也投以勻氣去寒觧肌透 毒之劑為妙不必外此而他求也身痒有二證一則氣 血不足其痒為虚活血散或四君子加黄茋枳殻主之 一則不能食淡以致發痒蝉蜕一物湯主之瘡痘作痒 深為可慮能調和愛䕶勿令有此乃為上策 瘡毒入 大腸者當發作之時其人或臓氣自脫或因腹寒藥傷 動致令瘡毒陷入腸㵼下如豆汁或便膿血或便黒汁 顴赤如錢口内臭氣唇焦目閉加腹脹者必死之證當 早用實脾暖胃劑救之得大腸秘固瘡痘紅活亦死 中求生也 攻咽疼者心胃熱上攻於咽乾澀而疼如 兼口舌生瘡齒浮齦腫者冝甘露飲水漿不下者紫雪 㝡妙如聖湯抱龍丸消毒飲皆可選而用之已上證候 湏能熱臓腑方可用如上焦雖熱却覺小便清大便溏 薄飲食不進者當以清上温下藥調和之 治入目方 法心熱盛則生肝風肝主目熱毒熏之故目患治以凉 肝丸洗以秦皮散或因食毒物睛突出者冝仙靈皮散 暴赤腫痛者冝導赤散患半年一年餘者冝蝉蛻散成 醫者冝𤓰蔞散葳靈仙散目睛疼痛者冝 萍散生痘 瘡者冝大黄散貼之赤脉睛者冝羚羊角丸昏暗者冝 金花散已上各隨證用之 面青為逆者瘡痘以心血 為主身熱煩躁驚悸面赤皆心經形見也所以面赤者 為順今反見青色不與病相應安得不謂之逆當更察 他證隄防之 徧身發青紫紋此由外感風寒與内熱 相拒故也瘡痘之出盖熱邪内外蒸發其有當熱作之 時忽遇天氣大寒熱毒方運出而暴寒折之外寒為内 熱拒而不得入内熱為外寒閉而不能出毒氣壅於肌 皮之間如癮疹如痣㸃或青或紫俚俗云鬼捻青者是 也往往壮年出者皮膚厚肉理宻尤多此證冝用透肌 散牛旁殭蚕散紫背荷葉殭蚕散却寒肌温透表之劑 可選用也状如蚊虫所囓而色黒者何此榮血不能流 行内外毒氣壅遏欲散而未散故也瘡痘属熱血熱血 和則其色如丹砂如雞冠若毒凝血聚則遂成黒色有 此證者甚為危困其人必大小便秘喘急煩躁冝用山 梔子湯宣毒膏治黒瘡子無此散荘氏云斑瘡倒靨而 黒色者謂之鬼瘡子冝獖猪尾血調腦子最佳猪尾血 調腦子證其人自利不食者難用不可不審 既出而 腹脹者有二證一則隂陽不和一則毒氣陷伏入裏瘡 痘正作熱毒既盛則必生煩渇或飲冷過多或悮投凉 劑熱為冷所激欲出而不能冷熱相拒毒不發越故令 腹脹甚者氣喘發厥瘡白而無血色多至不救急當以 温中藥踈逐冷氣散則腹脹自消昧昧者莫不又用藥 宣㵼致令重因且傷於冷者必不能食大小便利腸中 虚鳴此傷冷隂陽氣不和也若毒氣陷伏入裏者但用 温平觧毒快氣之劑如人齒散活血散之類大抵毒氣 陷伏又有他證相雜或煩躁大渇或大小便秘或啼哭 不止萬一腹脹而目閉口中如爛肉臭者其證為大惡 小便赤澀心腸脹滿者伏熱在胃則中有所隔上為 心氣不降小便澀少而赤下為隂氣不升腹中脹滿董 氏用四聖散發出其毒得胃中熱散則邪氣自然氷釋 詳其藥味紫草發散黄茋養瘡痘觧毒枳殻和氣寛中 木通導心氣而利小便又以甘草調和之 出遲而 朝夕啼哭者何凡人五臓和平則精神安静有病則不 然今瘡痘是五臓藴毒當内外䒱欎發作之時朝夕啼 哭者由神不安舍察其毒氣在表在裏若虚若實隨紫 草飲子等觧利之或有不問虚實便以胡荽酒洒之葡 萄酒飲之又火煆人齒酒調服之施之虚者猶庶幾焉 若其人盛實則禍害至矣熱毒之氣湏㬰貫注耳目口 鼻咽喉閉塞大便堅秘小便如血是調欎毒不散毒氣 無所從出反攻臓腑瘡凹而不起遂成倒靨當此之際 不能觧利至於斃者多矣是陽盛熱熾無隂氣以感之 也如猪尾膏犀角地黄湯玳瑁湯皆可選而用也得毒 氣觧散榮衛流通瘡子将自出矣且初覺頭痛發熱或 兼微寒煩躁咽痛者冝升麻湯如聖湯瘙痒或癮疹者 冝荊芥湯面赤黄大便澀小便少而或嘔者冝小柴胡 湯不惡寒但煩躁而渇作赤斑㸃者冝竹葉石膏湯犀 角飲子大便難通者冝四順飲子如譫語昏迷者冝承 氣湯或大便自利赤黄而渇者冝三黄熟艾湯黄連觧 毒湯中病即止不必盡劑也斑爛者當發散而不發散 則毒氣閉塞喘促悶亂不當發散而悮發散則熱毒隨 陽氣暴出徧身皮肉如爛此不善表之過也治法冝調 脾進食令大便得所安養榮衛生肌觧毒則無目赤咽 痛口瘡吐衂等證觧之不至於冷調養不至於熱方為 良法斑爛作膿痛甚者用亁黄土羅細末傅之輕者則 研芒硝猪膽汁調塗勿令動著直候疕自落大叚不能 眠卧者用麥麩襯之又有因發表過甚外為斑爛而内 虚陽氣不守作臓寒自利此又急當救裏冝理中豆蔲 之類臓腑既平則觧外亦不可緩也 膿汁不乾者出 得太盛便淋漓不可著席疼痛者用乾黄上羅末傅之 欲不作瘢痕者火煆乾牛糞研細以綿撲之大叚甚者 麸襯卧證渗洩大抵榮衛流通則神宇清快昧者不知 見其朝夜啼哭或以為心熱或以為腹疼妄亂投藥以 致冷藥偏勝變生他證可不審哉 煩躁虚煩不得睡 者調䕶瘡痘當審次序盛作之時必冷心火有所導引 苟或不然毒氣已出而未盡遂生煩躁冝以生黒痘煎 湯令徐徐飲之渇者常冷飲可以觧散熱毒召復隂氣 抱龍丸生犀磨汁等皆可選用甚者新汲水調砂糖少 許飲之又有津液不足虚煩不得眠者活人書酸棗仁 湯㝡佳 或吐或㵼而不能食者有冷熱二證吐而不 渇㵼而手足冷面色青白此冷證也益黄理中輩主之 既吐且渇雖㵼而手足心熱面帶赤色居處喜冷此熱 證也五苓散竹葉石膏湯加橘皮等主之不食亦有虚 實之異脾胃怯弱精神慢而不食者為虚當温養之身 熱中滿渇而不食者為實則清利之 便血或下黒糞 睡不醒者瘡痘雖是藴毒而發所以為之運行者實血 也今大便下血是裏毒大盛或下黒糞者其理亦同加 之睡不醒者證候為甚惡盖一身之血心為之主便血 下黒糞而又睡不醒則是心之神昏矣犀角地黄湯抱 龍丸小柴胡加生地黄等主之 當下當補不同者瘡 子半出半未出此裏毒未盡也若其人大便不通喘急 腹脹煩躁作渇譫言不安者當急下之盖毒氣彌盛内 外皆熱當令大便稍稍潤過若其人適苦自利四肢厥 冷腹脹發噦者以裏氣虚也冝薑附理中輩急救之一 則言當下者恐毒氣太盛昏悶而死故也一則言當救 裏者恐裏虚胃氣脫絶故也虚實之證相反投藥之際 可輕易耶 欎毒不散者瘡痘之初斑㸃猶未見惟當 用平和藥如升麻湯惺惺散鼠粘子湯如暑月熱盛當 藉之以芭蕉葉為佳 陷伏倒靨者内虚不能發出謂 之陷伏外感風寒或被惡氣衝觸而不出者謂之倒靨 然有始末輕重不同若一槩用藥必致夭横瘡痘以出 斑㸃為始血泡為中結膿窠痂疕為末且斑㸃之始熱 毒方運出亦有陷伏亦有倒靨者若外感風寒肌竅閉 塞血凝而不行必身疼四肢微厥斑㸃不長或變黒色 或青紫癮疹此為倒靨也冝温肌發散如紫草蝉退人 齒殭蚕紫背荷葉之類温散寒邪然後熱氣復行則其 斑自出矣若胃虚而不能副榮衛者出而復沒斑㸃白 色或黒色其人必不能乳食大便自利或嘔或厥皆胃 虚而不能出謂之陷伏也冝用温中之劑今其胃暖榮 衛復行則當自出矣冝理中湯丁香煑散之類甚至薑 附硫桂亦可用血泡為中者是紅斑出齊之後其状如 豆起於肌皮之上乃未結膿泡痂疕之前證也血泡七 日當結膿窠痂疕當此或風寒乘襲而為倒靨或胃虚 吐利而為陷㐲者治之亦如前法又有房屋等雜氣觸 犯而然者當用猪甲蒼术乳香胡荽等法熏觧之良方 腦子猪血酒治毒氣入臓而不出 黒陷而耳尻反熱 者瘡痘惟腎無證以其不納穢故也當其發作之初及 血泡之際一身俱熱而尻耳自凉此即腎之平證也盖 尻耳皆属於腎今一旦黒陷是變壊歸腎使尻耳亦為 熱其證為大逆錢氏立論用百祥丸凡㵼膀胱謂邪既 衰脾土復旺身熱氣温欲飲水者可治以脾能勝腎寒 去而温熱也百祥丸之意即活人書論厥隂傷寒土敗 急用承氣湯皆是不得已而用之僥倖十救一二而已 瘡黑有逆順者大凡黒靨陷伏本是逆證然亦有順 者謂脾強可以勝腎雖黒靨而忽㵼膿血痂皮者為順 此必舊服補脾藥故今脾氣得不衰毒雖入腹皆㵼出 也經云脾病則五臓危今脾土既盛他悉無慮矣黒靨 而逆者謂脾虚不能制腎乳食不消水榖雜下脾虚受 毒四臓皆因而危殆然古人方病在腑者易治在臓者 難治瘡黒乃變壊入臓雖得脾胃強盛是亦九死一生 之證耳 既出而狂呌喘呼者瘡痘已出熱毒自裏而 逹外狂呌喘呼者臓腑熱躁而無津液也五臓皆熱無 隂氣以和之故令陽獨盛於上為狂呌為喘呼冝犀角 地黄湯抱龍丸竹葉石膏湯之類更看大小便何部不 利利之則平 熱盛則去愈難其證大便不通小便如 血或為癰瘡身上破裂者瘡痘本因熱而出熱勢甚則 其出愈難盖熱盛則榮衛為之閉塞毒氣枝蔓裏毒盛 者大便不通小便如血表毒盛者或為癰瘡身上破裂 此由不善觧利之故救之之法冝犀角地黄湯小柴胡 加生地黄湯四順飲牛黄散紫雪之類可選而用之 不結痂疕者血泡既成當結膿窠痂疕而愈當結而不 結者由内外極熱毒氣散漫無隂氣以斂之古方以宣 風散導之生犀磨汁以觧之或飲之以水調砂糖當隨 手而愈然用砂糖不可失之太早恐使瘡子入目切冝 忌之 誤以巴豆丸下之則内虚而熱不陽盖腸胃有 熱而湏蕩滌者冝湯液之劑飲食成疾而湏下者冝丸 子藥今瘡子有合下證誤用巴豆丸藥則徒損胃氣熱 毒反得以深入其勢愈不除或致便膿血為癰疽為腫 毒變生證用藥者當知之百祥丸證瘡黒紫而乾陷者 以百祥丸下之不黒者慎勿下然陷下有数種當以外 證叅詳感風寒而黒陷者冝温散之内虚自利而黒陷 者冝温服之誤下之後毒氣入裏而黒陷者冝温養而 表出之被雜穢惡氣衝觸而黒陷者冝熏觧之若失藴 毒至重内外蒸欎不結痂疕大便秘腹脹而黒陷者當 以百祥丸㵼膀脫經毒服之身温欲飲水者可治是脾 強勝腎陷者當復百矣若加以寒戰身冷汗出耳凥反 熱者死 猪尾膏證虚汗實汗皆汗也虚熱實熱皆熱 也瘡熱倒靨亦有虚實之不同可不分析而辨正之哉 如瘡痘始發或斑㸃或血泡未結痂疕之隙因久不食 或自利或感風寒至不能出者雖名倒靨則温冝之其 或心煩狂躁氣喘妄言如見鬼神大小便秘渇而能食 毒盛而倒靨者此證為實與前諸證霄壤相逺冝猪尾 膏又有血泡六七日當結膿窠痂疕而不結者是毒氣 盛實心火獨燥當退冝用猪尾膏曽用之進一服隨手 結痂疕神速特異以意思之人過寒暄不常之時脫着 衣服必先呷冷水一二口即不感冐者是心凉腠理閉 而歛則風寒不能侵也今用猪尾膏正以血能歸心引 腦子以凉之心凉則毒氣消釋榮衛流通於是血泡結 膿窠膿窠結痂疕而餘證自退矣如傷寒厥隂證上敗 木賊以承氣湯下之脾間毒去則脾上和水升火降寒 熱作而大汗觧猪尾膏之意得心竅既通熱毒觧散則 氣和神甦自結痂疕盖當結而不結者恐毒氣復入於 裏昏悶而死故也以此言之瘡痘至血泡欲作膿泡之 際毒氣已盡在外矣昧者見斑㸃之後血泡出遲便用 猪尾膏殊不知毒氣未出而使心胃寒凉則毒氣内閉 殺人甚速然則猪尾膏藥是實熱證候方可用也纔結 痂疕即以真酥潤之用手 辟或剥去又更潤之稍遲 則乾硬深入肌肉經乆方脫遂成瘢痕此理昭然人多 不時反謂剥落早則成瘢痕何其誤也然既剥去之後 却不許早見風冷湏當愛護其或不能剥去而又出風 太早以致成瘢痕者宻陀僧水調塗之蒺䔧散鷹矢白 散馬齒莧散青金散皆可選而用也 瘡痂起而能食 者人身以安徤為當及有疾病則精神氣血為之不安 况小兒瘡痘自斑㸃發見至結痂疕日数雖有遲速之 不同其精神氣血勞耗多矣大率瘡痘既起則中氣暴 虚多不能食必藉参苓軰調養之其間或有瘡痂起而 能食者是胃中宿有藴熱故也盖胃熱則榖消所以能 食其人更大便秘或大便難當用三黄丸利之否則恐 胃熱不去欎為口臭齒腐生風之證流散四肢則發為 癰疽瘡腫之毒是說也惟善治未病者知之然亦有一 等脾胃素壮實者自爾能食大便亦不至有秘結之患 此又不可不知也 病後觧利當觀虚實者禀受有虚 實病後亦有虚實不可一槩論瘡疹後當湏觧利此世 俗通論然觀虚可也但小兒禀受既實榮衛充壮病後 有熱者冝多觧利其證大便難小便赤能食而渇大叚 熱甚者冝大黄散留熱在胃嘔吐而口舌生瘡或下利 黄赤者冝黄連散煩渇而小便少者冝五苓散餘熱温 壮齒疼或腫者冝甘露飲咽疼者冝抱龍丸如聖湯肝 有熱毒多怒呌而不眠者冝調肝散大腸下血疼痛者 冝牛蒡散三黄熟艾湯生痘癰者冝小柴胡加生地黄 湯犀角地黄湯無熱證者但當隨時安養而已或其人 所禀表弱瘡痘既出之後榮衛大虚坐立振揺大便不 秘小便不赤飲食甚不進者冝冐愛散異功散雙和湯 之類以扶持之候其飲食如故起居稍勝榮衛既充然 後㣲微觧利至虚之人不必觧也嘗見虚怯小兒不應 觧利而強與觧利遂為寒中為下利生病多端 餘毒 作嘔吐者脾胃主納而不出大小膓主出而不納瘡疹 後嘔吐者是餘毒在胃也然有冷熱之不同如心煩作 渇食乳甚急聚滿于膈中然後吐出如射其人必面色 帶赤手足心熱居䖏喜冷此熱吐也如乳食水漿隨吐 面色青白手足冷大小便自利此冷吐也熱吐者竹茹 湯五苓散竹葉石膏湯加橘皮之類主之冷吐者益黄 散理中湯丸主之要之病後餘毒多是熱邪其間冷證 十有一二也 病後忽遍身青黒色手足瘛瘲口噤聲 如鋸者此中風也小兒瘡痘方愈榮衛正弱忽作前項 證候者由節令氣交八方不正之風乘虚中入冝和劑 風散二錢入蝉蛻末一錢分為三服投生薑薄荷汁及 酒各数㸃温侵之連二三服當時稍汗或作癮疹或再 出膚疹而愈京師醫官宋鑑甞用此無不愈者或小續 命湯去桂附加荆芥亦可用也 病後非時發搐搦者 一則心熱留而不去熱盛生風風火相搏其人必喉中 有痰目直視面上赤引飲居處喜冷冝導赤散抱龍丸 小柴胡加生地黄之類一則病後多食胃弱不能勝榖 謂之食蒸發搐其人必潮熱大便酸臭秘泄不調或嘔 吐腹疼冝紫霜丸小承氣湯輩利之用藥之際要在加 審 作痘癰結核腫毒氣留蔵經絡故於肌肉虚處或 闗節動揺處偏盛而成癰又或既平之後失於觧利餘 毒盛外不得泄於皮膚内不得入於臓腑既不得入於 臓腑聚而不去遂為之癰如毒氣淺者結核腫毒瘡癤 而已甚者其頭項胷脇手足肢節盡焮腫作痛治法惟 小柴胡加生地黄最妙如升麻湯消毒飲犀角地黄湯 皆可選而用也 病後目翳忌用㸃藥者何瘡痘毒氣 之為目翳盖自蔵而逹外治之之法但活血觧毒而已 活血不至於熱觧毒不至於冷五臓平和則翳當自去 或誤用㸃藥則是非徒無益而又害之可不慎之耶 病後大小便不通或便膿血者此由失觧利之後熱氣 併於小腸則小便不通併於大腸則大便不通如前後 部俱不通者熱勢甚四順飲承氣湯五苓散導赤散之 類可選而用之其有熱毒流入大腸而便膿血者牛黄 散犀角地黄湯黄連觧毒湯三黄丸等酌量用之 餘 毒咳𠻳脇痛者經云左右者隂陽之道路左右两脇之 謂也瘡疹後咳𠻳脇疼由餘毒左右隂陽之氣不能升 降也脇居身之左右隂陽二氣之所行也脇病是氣不 能升降之故但觧毒氣毒氣去真氣行所苦自平赤茯 苓湯小柴胡加五味子桔梗枳殻等療之 餘毒作煩 渇者心胃二經受邪熱故也五苓散竹葉石膏湯黄連 散燈心散主之 天氣暄熱即與踈利膿泡之後亦當 踈利者經云言上工治未病嬰兒童子雖虚實不同畢 竟純陽當瘡痘未出之先或遇天氣暄熱當與疎利庶 幾發作之日其勢必輕又膿泡之後毒氣太盛未結痂 疕能食而大便秘面赤引飲者亦當踈利之踈利之說 非是轉下不必用峻藥也如三豆飲子升麻湯消毒飲 導赤散之類是也 用藥不可執一前軰言老人之病 必先助火以其隂盛而陽微當預温之治小兒則曰當 先㵼火謂其陽多而隂少湏用導引勿令生熱然或有 老人而實㓜而虚者此又當隨時變通又五實當㵼謂 身熱脉大大小便不利能食悶皆為五實之證五虚當 補謂身寒脉細不食前後利汗出為五虚之證或曰用 利藥者候大小便秘而利則利之愈用温藥者候大小 便利而温則温之愈二者合利而利合温而温也其或 外證合利大小便已自利何必利外證合温大小便既 自秘何必温大抵治病最嫌隂陽偏勝善用藥者但令 隂陽不偏則是常有生意又况小兒臓腑嬌脆易熱易 實尤難調和所以用藥不可執一也 用緩慢藥致害 人者病有外同而内異者又有病中遇天時節令變遷 因而感異氣者又有病中氣血不定宿有藴蔵之疾隨 之發動者其證未易辨用藥之際湏當識切病源但欲 治熱熱去而不冷治冷冷去而不熱則無不愈者治風 以治風藥治温以治温藥治氣皆然今人不究病源因 一槩用不急之藥如四君參苓之類其意止欲逃差悮 爾殊不知縱令病勢滋蔓誤人極多要之用和緩之藥 亦各從其類而和緩耳何常謂不切病情而從和緩也 醫疊元戎夫斑之為病皆由子在母腹中時漫漬食 母血穢藴而成毒皆太隂濕土壅滯君相二火之所作 也因小兒真氣既盛正氣又正邪無所容或因天寒或 因傷表或因傷裏斑由是而生焉治當何如外者外治 内者内治中外皆和其斑自出至於惡寒者發之表大 熱者奪之渇者清之大便秘結者下之小便不通者利 之驚者安之泄者分之可以執一為哉大抵傷寒同治 最為髙論隨經用藥不可闕假令五日以裏諸病與斑 疹不能别辨者不可疑作斑疹必湏發之但各從其所 傷應見治之皆不妨斑出若強發之其變不可勝数矣 前人言首尾俱不可下者何也曰首不可下者為斑未 顯於表下則邪氣不得伸越此脉證有表而無裏故禁 首不可下也尾不可下者為斑毒已顯於外内無根蒂 大便不實無一切裏證下之則斑氣逆陷故禁尾不可 下也有如所言煖盖覆不令通風以其斑未出或身表 凉而惡寒或天令寒而惡令温煖盖覆不令通風也斑 若已出身熱天暄何必用盖覆而不使之通風後人執 此二句首尾俱不敢下温煖不令通風不知天令之所 加人身之所感致使悮人多矣大抵前人之言隨時應 變以其所可者而言之後人不知其變故執常而不移 也噫首尾俱不可下者以其始終臓腑元無凝滯也若 有一切裏證及大便結者安得不下温煖不使之通風 以其發在冬時故如此也若發在夏時斑雖未出亦不 用如此也斑之用藥大率以脉為主浮中沉之胗平舉 按之候察其虚實定其中外則可以萬全矣 未顯斑 證所用之藥外服升麻湯主之内服枳實丸主之大便 要枳木丸主之傷冷者温之神應丸主之惡寒者發之 冝防風蒼术湯表大熱者奪之此表者通言三陽也陽 盛則氣必上行言奪者治法不令上行也渇者清之大 渇白虎湯小渇凉膈散大便秘結者下之桃仁承氣湯 四順飲子柴胡飲子等方選用察其在氣在血小便不 通者利之導赤散八正散之類當求上下二焦何經而 用之驚者安之凉驚丸重者㵼青丸泄者分之寒則異 功散四君子湯熱則澤㵼茯苓湯已顯斑證所用之藥 出不快化毒湯出太多犀角地黄澤㵼地骨皮鼠粘子 湯咽不利桔梗甘草鼠粘子湯煩者桔梗梔子甘草湯 脉不利紫草甘草枳殻湯太陽出不快荆芥防風甘草 湯陽明出不快升麻加紫草湯少陽出不快連翹防風 湯四肢出不快防風芍藥甘草湯 瘡疹輕重候凡未 出而發搐者是外感風寒之邪内發心熱之所作也當 用茶粉下觧毒丸犀角地黄湯主之一發便宻如針頭 形勢重者合輕其表而凉其内連翹升麻湯若斑已發 宻重微喘飲水者有熱證用去風藥微下若出不快清 便自調知其在表不在裏當微發散升麻葛根湯若清 乾黒陷不大熱大小便澀則是熱在内煎大黄湯下宣 風散若身表大熱者表證未罷不可下若斑疹已出見 微熱小便不利入正散若已發後有餘毒未散復有身 熱瘡腫之類當用茶粉下觧毒丸瘡疹已出後有聲音 者乃形病氣不病也未出先聲音不出者乃形不病而 氣病也若瘡疹出而聲音不出者是形氣俱病也當清 其肺氣冝用八風湯并凉膈散去消大黄亦可孫氏云 痘疹證初發或身熱或不熱或驚掣狂躁呌哭煩躁或 自汗或譫語或呵欠煩悶神昏或嘔吐皆因五臓虚實 不同身熱後切冝避風又有便發搐者此是熱毒在經 絡未得發越不必治搐只發散痘毒痘出搐便住不可 不知大概以出得快為尚如出後或被厭抹以致黒凹 者急用参花茋白芍藥糯米藥或用酒噴催䟎起透不 可忽視古人治法有云未出冝踈利有云已出不可踈 轉有云首尾不可轉以余觀之不可轉説為是 經驗方論云予見鄉中近年已来小兒患丹疹痘瘡甚 多醫士用固陽湯真武湯薑附湯四逆湯及歸茸三連 湯獨雄湯熱藥治之名曰貼出服者多誤甚為痛惜予 暇日因遍觀古今經驗方論並無用熱藥治之之說如 湯民望論未甞不用附子熱藥但有其證而用之如陳 文中小兒及幼方異功一料内止用附子一錢今之醫 士不問虚熱虚實之証但見瘡痘黒見或不紅活或出 参差便投熱藥可見其非此又不可全咎於醫士乃病 家父母之心聞進熱藥甚喜用凉劑甚不安必服熱藥 實無再生之期此乃醫士病家互相為誤若不畧具古 昔聖賢用藥論證誠恐訛𫝊有誤後世謹按素聞云少 陽客勝則丹疹外發及為丹疹属乎少陽三焦相火素 聞獨明瘡疹者少陽相火之所為也俗呼曰斑疹傷寒 又曰諸痛痒瘡瘍皆属心火豈有寒乎故治丹疹痘瘡 與治傷寒時氣同法當先推天地寒暑之冝察氣運盛 衰之理小兒禀性躁急氣體充實冝服辛凉禀性和緩 氣體怯弱冝服辛温两手脉浮大可服辛凉两手脉遲 緩可服辛温如辛凉之劑防風通聖散凉膈散之類是 也辛温之劑升麻葛根湯和觧散之類是也聖恵方云 江南春夏時行疫癘多作斑疹此由熱毒氣勝故也毒 氣未散而表已虚熱氣乘虚入於皮膚所以發斑 病 丙 穩 禾 疹 用黄芩大青梔子石膏朴硝犀角大黄主之又熱病發 斑表虚裏實亦用石膏大黄龍膽草黄芩主之湯民望論 小兒瘡疹之候乃天行時氣熱不能觧藴積於胃而胃 主肌肉其熱氣夾毒氣藴積於胃毒氣薰發於肌肉状 如蚊子所囓乃成斑毒也亦用安斑散四聖散主之黒 者化毒散川山甲散主之其痘瘡漸黒而陷大便不固 四君子湯加黄耆肉豆蔲若大㵼四肢厥冷加附子主 之又云瘡疹之疾不問輕重當用䕶目免致豆瘡入眼 而生翳障若生翳决明丸羗活蝉蛻散糓精草主之朱 舉議活人書云斑疹有三證一證冬時大温至春為寒 氣所折温毒不得泄發而為斑葛根橘皮湯主之一證 下之早熱氣乘虚入胃故發斑白虎加人参或加萎𬎼 名化斑湯主之一證下之遲熱留胃中亦發斑服熱藥 過多亦發斑調胃承氣湯主之陳文中云凡豆瘡方覺 未出之時其證類傷寒之状若瘡痘二三日始見微出 如粟米大或黍米大或如菉豆大似水珠光澤明净者 又痘瘡四五日大小不一根窠紅活六七日肥滿紅色 八九日長足肥滿瘡蠟色並不湏服藥若痘瘡四五日 稠宻陷頭灰白色㵼渇者木香散救之如不效服肉豆 蔲丸止其㵼泄若六七日身温氣促口乾肚脹足指冷 者或八九日後寒戰悶亂腹脹煩渇氣急咬牙冝木香 肉桂如不效服異功散若豆瘡十三日當靨其身或熱 或不熱悶亂不寧卧則哽氣腹脹泄㵼寒戰咬牙冝用 異功散加當歸木香主之十二三日瘡痂漸落其痂盤 黯或凹或凸肌肉尚嫩兒與乳母切忌辛辣有毒之物 恐傷眼目為兒終身之疾如是傷目榖精草散主之若 瘡疹収靨之後身熱不除别無他證麥門冬散柴胡散 主之若身熱大便堅口舌生瘡咽喉腫痛皆是餘毒未 除鼠粘子湯主之若風熱咳𠻳咽膈不利甘桔湯主之 若痘瘡痒搔抓成膿血淋漓緣氣衰肌肉虚故也冝敗 草散主之仍服木香散加丁香肉桂同煎依方救療萬 無一失 辨認瘡痘斑疹丹毒 證治不同 醫者詳察 正痘瘡 董氏曰初出如紅㸃遂旋起脹形如豌豆而 結膿窠方結痂㾃而愈癮疹 即麻 子 王氏曰有熱則易出 一出遍於肌膚之上如疿瘡細泡子見而便沒楊氏曰 赤疹遇清凉而後消白疹遇温暖而後滅 傷寒熱毒發泡瘡 胡氏曰乃熱在表而失汗熱毒蒸 發其瘡色白或赤如丹頭帶白膿者輕根下紫色在肌 肉者重重非痘瘡也 斑毒蚊迹 楊氏曰陽證誤投温藥或失汗下陽毒内 熱蒸溽外廹毒氣入胃令人發斑其證昏憒闗前脉洪 大先紅後赤多見於胷腹輕則如疹子重則如錦文紅 者易治黑者難救 蚊踈陽脉不洪病人自静先紅後 黄多在手足之間乃蚊迹也丹毒楊氏曰赤浮肌肉變 易五色逰走遍體辨認瘡痘於所載皆以耳冷凥冷中 指冷驗之或中或否當以耳後有紅脉赤縷為的董氏 曰冝以紅紙捻㸃清油照心胷間必有小紅㸃如粟起 乃痘證也 謝氏曰忽然發搐但無痰潮不惡惟惡熱 腹痛則腹先出眼澁則眼先出熱輕痘亦輕熱重身熱 不出直候身凉方出 痘疹論云痘疹之後有三五日遍身粟生咳𠻳耳尖冷 毛寒肌慢眼澁不開作寒欲以温暖覆之者初覺之時 當用薄荷散微微發汗次進調中散 二方見瘡疹 已出未出門 瘡即 自愈服薄荷散汗未出者亦服調中散即汗出漸漸觧 若作寒熱其脉反遲者進脫齒散 方見瘡疹 出不快門 或患者寒 熱不定目澀耳鼻冷此邪毒不傳諸臓便攻皮膚而作 或出遲者亦服脫齒散凡有三五日鼻中壅咽喉不利 咳𠻳目赤毛焦肌膚𦂳脉洪大而数此應疹痘之候順 者冝煎薄荷散發汗則瘡毒自出或鼻中壅咽喉不利 目赤額紅脉不甚洪大者亦是瘡疹之候皆冝服脫齒 散瘡出如白珠子或出紅小瘡子乃是觧也或鼻壅唇 焦脉細面色痿黄時變毒色皮膚慢吐清涎者亦是疹 子之候此皆醫人誤下凉藥太多致令瘡難發凡瘡毒 血氣順脾温則易發若服凉藥過多則血澀氣弱脾冷 則瘡毒泄遂變惡候此候亦服薄荷散脫齒散若面青 氣麤大小便不通瘡毒未發冝進滑石散 方見瘡疹出 不快門中 如大小便不通利則服脫齒散次觀色候調治或有面 色赤是瘡疹候若赤而後青為逆候也或患数日面色 青或痿黄四肢微冷上喘坐涎手足搐縮以三焦氣壅 血脉凝滯氣不得相容當用薄荷散發泄瘡毒小兒初 得病便驚狂身熱汗出問之身不増寒并不惡風脉洪 数者皆當下之覺得有此證疹痘未發之前當服當歸 散 方見瘡疹未見 乃可踈利門 或有先頭疼口鼻出熱氣増寒壮熱 胷膈痞噎生涎心逆作渇不足指冷口作臭氣两手脉 弦而或微脾脉弦数者此因尖肌傷寒邪熱當發赤疹 及有患頭疼身不大熱口鼻有熱氣咽喉乾痛口頰生 瘡两目如火熱耳尖手足稍冷两手脉洪大後三二日 必作渇面赤時作増寒心逆口作毒氣目忽如朱色亦 是伏疹之候亦當去邪毒藥湏用大黄湯蕩之不可用 巴豆水銀輕粉此等不惟無去熱毒之理反有傷於臟腑 也或覺已結於皮毛之間後微以出慎不可利或誤利 之則瘡毒反沒畜伏心間邪入肺中瘡毒内壊而死者 若瘡疹既出太盛實竇膿水者却當以大黄藥微利餘 毒如未發毒疹已前曽經利者即不用大黄藥但以觧 熱藥除其敗毒多有愚俗禁服藥餌只望巫祝不以藥 泄利瘡毒致令大小便不通停熱毒於臓腑攻衝眼鼻 咽喉腫塞口舌壊爛束手受死及有疹證只進凉藥或 調氣藥恣其所指既疹豆已出之後又獲猛利用藥既 失疾勢以壊雖扁鵲無門救療所以時人不能盡其天 年又按扁鵲治疹痘之法覺有疹痘之證先用油麻劑 方見瘡疹 初出門 觧四肢極熱如服藥了良乆就卧少時服大 黄散利者亦不必服此嬰兒服此頗有益或有未經觧 利而瘡痘毒已發者服觧必聖散或升麻散發散 二方 見瘡 疹已出未出門傅 齊養生必用方同 若瘡毒在肌膚之四日隠隠不發則 急用紫草飲子 方見瘡疹初出 門與聖惠同 至数服則瘡疹出凡瘡 疹未發前當用黄蘖膏 方見瘡疹愛護面 目門聖惠方目 塗两頰眼目 之間乃續用胡荽酒 方見瘡疹 初出門 噴背上四肢令速發出 也若瘡未出及雖出而躁渇者冝服甘草散 方見瘡疹 大盛門 以少觧利熱毒即住若瘡出遲亦當服紫草飲子大人 鍼两腕硯子骨間或灸一壮亦助發出疹痘毒氣若已 發則不必用之如瘡候未作膿心膈躁睡不安者服青 黛散黒豆汁 二方見瘡疹未 見乃可踈利門 若瘡毒出盡後冝服黄芩 散以觧餘毒若嘔吐則服此嘔吐自定若赤口有瘡自 下利者服黄連散或瘡疹出後煩喘小便不利者冝進 燈心湯 三方並見瘡疹 後觧餘毒門 若瘡疹煩喘甚者即用麻黄湯 方見瘡疹 大盛門 或咽喉痛并𠻳則加入麝香其有服冷藥太 過咳𠻳手足冷脉遲者煎炮乾薑炙甘草各四錢水一 升二合服之其或下利赤黄膿血及渾身熱當與薤白 湯 方見瘡疹 便膿血門 觧去惡積便差有疹痘安便攻動眼生翳 膜腫脹者皆因肝臓敗熱停留所致也切忌用㸃藥唯 冝利脾觧肝熱毒仍於眼邉上貼恊藥以散毒氣當服 𬎼仁散若生翳障重者兼宻蒙花散量力服食 二方並 見瘡疹 入眼 門 翳膜退則止凡有時氣天行瘡痘者則急預服豆 湯則不發瘡 方見如前 黒豆汁是 或發瘡而目赤行熱氣泡瘡身 疼壮熱則當以桂枝及去節麻黄黄芩各半两為末量 大小一二錢暖水調下覆令汗出又以葛根散觧肌出 汗 方見瘡未凡 疹已出門 凡身疼壮熱頭痛若不小汗無中表散 大便久秘毒氣藏伏心腹脹滿不與微利無由釋去邪 毒切在消息若痘瘡已出者不可發表更増瘡爛若發 膿痛甚者即用乾净黄土羅細為末傅之仍数数食蜜 若瘡勢稍輕者則用川芒硝以猪膽汁調塗瘡上勿令 動着直候瘡痂落有大叚瘡發不通卧蓆者用麥麩簟 卧将息如瘡作漿戴白膿者其毒輕或紫黒色隠隠在 肉裏者其毒重重者五臓咽喉肌肉皆有瘡大便澀出 膿者死舌黒鼻有黒氣者死其或疹痘未出已前熱毒 内逼目瞪上竄驚呌有如驚風者此乃瘡欲出之候若 誤認為驚風調治毒氣内畜邪熱不泄乃死或有惡瘡 既出譫語不正皆是惡候更以冷藥觧利則使聲音瘡 疹一沒乃死或用燥藥太過咽喉腫痛猛發鼻血喘𠻳 而死或瘡作白泡忽然畜入臓腑漸作紫黒無膿日夜 煩悶者服此化毒散 方見瘡疹 倒靨門 其毒氣當從手足心出 乃差此五死一生之候若便血瘡壊無濃者十死不治 候大熱瘡毒頓出然後依証調治理有患瘡痘毒瘡不 出者一法以地黄雄黄令飲然不可太多太多則反有 所損或飲啜熱乳積於腑臓者當熱用藥療乳母嬰兒 孩童之性陽盛而隂微臓腑隂陽氣稍差逆大小便多 不順利自扁鵲太倉公論療嬰孩藥性有可餌者皆先 知節氣隂陽治之利臓腑則病勢漸辭也 儒門事親書云凡小兒瘡泡癮疹麸瘡丹熛等疾如過 火運勝熒惑亂行之者不可便用升麻散觧之升麻湯 味辛性愠内經曰積温而成熱是謂重火止可以辛凉 之劑觧之如遇平者可以辛温盖平者無事便同水化 然便冝審察病甚者亦可以辛温但發散之後便以凉 膈加當歸及白虎湯玉露散煎服之更甚者觧毒湯調 胃散下之古人云斑疹泡首尾拘不可下皆悮矣豈不 聞揚湯止沸不如釜底抽薪内經曰五寅五甲之嵗多 發此病者盖明相火之所為也又曰少陽客氣勝丹疹 外發又曰諸痛痒瘡瘍皆属心火主太闗又調百端之 起皆自心生豈可便用辛温發散乎致熱勢増劇漸成 臓毒下血咬牙發搐大熱明矣如白虎湯加人参凉膈 加當歸桔梗勿問秋冬但見瘡疹用之神良凢小兒泡 癮疹麸瘡丹熛斑毒之後臓毒下血内經曰少陽客氣 勝則丹熛瘡疹發于外也盖餘熱不觧故臓毒下血治 以黄連觧毒湯白虎湯凉膈散臨証選而用之所謂白 虎舊說秋冬勿用皆誤也但此證便用之盖其証属相 火故也大人亦同 普濟方卷四百二
欽定四庫全書 普濟方卷四百三 明 周王朱橚 撰 嬰孩痘疹門 一切痘疹 附論 夫嬰孩患疹痘瘡子者皆是積熱在於臓腑蒸欝熱毒 散於四肢小兒皮膚内嫩弱多成此疾凡食乳嬰孩湯 藥不可與童兒同療用藥過劑必有損也盖由輕啜 乳在於臟腑熱極方成此疾腑熱生於細疹臟熱生 於痘瘡若用湯藥宜療於乳母也又絶乳嬰孩患者 多由積熱伏在於脾肺之間而不早以湯藥療其病 源則毒熱行於四肢榮衛之中漸透於肌膚之表疹 痘乃隨邪熱而出也嬰兒之性自然陽盛而隂㣲臟 腑隂陽氣逆大小便多秘不通纔覺是此疾即可便 與疎利即輕患也若已出即不可踈轉若出定却宜 利大小腸按扁鵲及倉公論云療於嬰孩服以湯散 性有可餌之者不可餌之者宜先和莭隂陽調治榮 衛方利臓腑即熱氣漸觧也 凡絶乳嬰孩生於疹痘 或未出已前是此疾候按扁鵲論云可先以油劑服之 行觧四肢熱極或疹痘已出不可以油可服平和湯藥 療於肝臓觧於敗熱慮熱毒攻肝後衝於眼目生障翳 今覩時醫及疾患之家疹痘未出已前多是誤認疾候 皆以他藥觧之其間或餌以躁藥或餌以冷藥不無失 傷時醫用藥直候瘡疹子出病家方覺患者住餌醫者 拱手已患之後俗多禁餌致大小便不通不能調於湯 藥和於臓腑遂停敗熱在於臓腑之間攻於肝臓疹痘 纔愈致令衝於眼目成於障翳不遇醫治瞳人遂損因 兹無所見也 凡㫁乳嬰孩童子患疹痘疾候初覺多 似傷寒面色與四肢俱赤壮熱頭疼腰背疼足多厥冷 眼睛黄色脉息但多洪数纔大不定小便赤少大便多 秘纔覺四肢色候及脉息雖是疹痘疹未攻皮毛穴出 者便可以服餌勻和臓腑踈洩逐下若疹痘已結右皮 毛穴處㣲似出即不可踈洩也或疹出大盛竇穴膿水 者却可䟱利也或未與䟱利轉即且急服紫草飲子方 辯小児痘証 呵欠 嚏噴 睡中發驚 或耳尖冷 眼澁 辯復食 口熱 或口中醋氣 妳瓣不消 或腹中疼痛 如斑證少具其斑未發乃與升麻湯三五錢帶熱服 之待身表温和斑瘡已顕服藥乃止如其身凉其斑 未出辨得斑証無問服数直候身表温和斑瘡顕後 乃止只時時與桔梗湯寛利胸膈快咽喉 方 宣風散 治小児瘡豆盛出身體熱煩渇腹脹氣喘大 小便澁面赤悶乳及氣腫水腫并一逐脾間風又治 風腫積腫又治熱筋脉攣縮作痛及豆瘡二三日瘡 病不佳欲死者一服効盖熱氣蒸於皮膚故瘡痂不 得焦也宜服此導一二行後服生犀磨水觧之瘡痂 即焦其効如神 㯽榔 陳皮 甘草 各半 両 牽牛 用四两半 生半炒 右為細末三二嵗蜜湯下半錢三嵗以下一錢食前 易老加防風海蔵云與通膈丸相上下氣血也一方 用一錢水半盞食前服風熱蜜湯調下 牛蒡殭蚕散 牛蒡子 炒五 錢 白殭蚕 去絲觜 炒一分 右為末每服一大錢水六分盞紫草二七寸煎四分 連三服量児大小加减 薄荷散 家薄荷葉 一两 麻黄 去莭 甘草 炙各 五錢 右為末入姜棗煎服量児大小為劑 荆芥湯 荆芥穗 薄荷葉 牛蒡子 炒 甘草 炙各 等分 右㕮咀白术煎量児大小為劑 安班散 調理瘡疹已發未發皆可服之 川升麻 赤茯苓 白者 亦用 黄耆 羗活 各一 两 人參 去 蘆 枳殻 去穰 炒 桔梗 甘草 各五 錢 右㕮咀每服二錢水半盞紫草少許薄荷一葉煎至 五分去滓通口服之或加木通糯米同煎量児大小 為劑 余記治一小児瘡豆毒氣入心心煩強躁適無討腦子 處極是束手無措余自處一方應手而愈用菉豆粉一 錢硃砂五分研極細麥門冬濃煎候温調五分服隨即 心神定自此而愈此乃觧圍活法耳 余記一婦人年十八九嵗出豆正出後忽平伏低䧟適 遇經脉行其家甚慌余曰証雖危然豆疹低伏乃是血 動或苦無害遂用四物湯加人參黄茋四服痘子光壮 後只是四物湯此病危甚而愈 當歸丸 當歸 五錢 甘草 一錢 黄連 大黄 各二 錢半 右先將當歸熬膏子入藥末三味為丸漸加服之以 利為度 消毒救苦散 治班疹悉具消化令不出如已出稀者 再不生斑仲冬立此方隨四時加减通造化明藥性 者能此 麻黄 羗活 防風 各五 分 川芎 藁本 葛根 蒼术 黄芩 酒 炒 生黄芩 柴胡 各二 分 細辛 紅花 蘇木 橘皮 白术 各一 分 升麻 生地黄 酒黄栢 各五 分 生甘草 一分 黄連 當歸身 各三 分 連翹 五分 吳茱莄 半分 右剉如麻豆大每服五錢水二盞煎至一盞去滓熱 服空心食前夫斑瘡出者皆因内傷必出斑营氣逆 故也大禁牽牛巴豆食藥宜用半夏枳术大黄益智 之類去其青㵼止其吐若耳尖冷呵欠睡中驚嚏噴 眼澁必出斑也 諸大膿胞水小斑癮疹三色皆营 氣逆而寒復其表宜以四味升麻湯中加當歸連翹 此定法也 如肺或膿斑先顯喘咳或氣髙而喘促 加人參黄芩以㵼壮火而補元氣 如心出小紅斑 必先見血溢驚身熱肌肉腫脉弦洪少加黄連 如 命門出癮疹先必骨疼痛不敢動揺少加生地黄黄 栢 諸斑疹皆為隂証瘡湏因傷於乳食脾胃不足 营氣逆行雖火勢内熾隂覆其外故錢仲陽製四物 升麻湯發之如有𫝊變証依加减服之 紫草飲子 治小児痘瘡出被風吹復不見入皮膚内 紫草 人參 芍藥 蝉蛻 甘草 川山甲 土 拌 炒各 䓁分 右為末每服一錢水一盞煎七分作三四次温服 平和飲子 治小児瘡疹 人參 白术 茯苓 甘草 升麻 各等 分 右為細末每服一二錢水煎去滓温細細飲之量嵗 大小虚實以意詳之此藥治諸瘡疼痛煩渇不寕者 皆可服之惟小児瘡疹尤佳 連翹散 治一切熱兼治瘡疹有神 連翹 防風 梔子 甘草 各等 分 右為末水煎服海蔵云治熱在外而不厥此少陽藥 也 木香散 藥性温平能和表裏通行津液清上實下救 隂助陽治小児腹脹㵼渇其効如神 瘡始出五六 七日之間身熱或腹脹足指冷或㵼渇或身熱驚悸 腹脹或㵼頻津液内耗血氣不勻瘡雖起而不靨如 身温腹脹咬牙喘渇難治縁水糓去多津液枯竭飲 水不止蕩散真氣故多死者急與木香散異功散救 之若欲靨已靨忽不能靨腹脹煩渇及瘡已靨其痂 欲落不落煩渇不止不可與水宻西𤓰紅柿食之轉 生焦渇或頭温足冷或㵼咬牙難治急宜服之 如 腹脹㵼渇足指冷渇驚悸渇身温渇面色㿠白渇寒戰 渇氣急咬牙渇水轉渇不已已上九證非熱也脾胃 虚津液衰少也宜木香散不愈加丁香攻裏官桂發 表表裏俱實其証不致痒塌喘喝而死 木香 大腹皮 沉 人參 去 蘆 桂心 赤茯苓 去皮 丁香 前胡 去 蘆 訶子肉 青皮 去穰一 用陳皮 半夏 姜製 甘草 各三 分 右剉每服二錢姜三片煎温服空心量児大小以意 加减 異攻散 能除風寒 痺調和隂陽滋飬氣血使痘瘡 易出易靨不致痒塌 痘瘡欲靨已靨忽不能靨頭 温足指冷或腹脹㵼渇氣促速宜服此 瘡痘十日 至十一日當靨不靨身不壮熱悶亂不寕不則硬氣 煩渇咬牙急宜服此加木香官桂以救隂陽表裏 木香 官桂 去皮 人參 去蘆 赤茯苓 去皮 當歸 丁香 厚朴 姜製 陳皮 去白 肉豆䓻 各二 錢半 白术 一錢 五分 半夏 一錢 半製 附子 炮一錢半 有熱去之 右麄末每服三錢水一盞生薑三片枣五枚煎七分 去滓空心稍熱服三嵗児作三度服五嵗児作两度 服一週两嵗児作三五度與服病有大小以意加减 此藥家傳五世累經効騐此藥専理瘡痘泄㵼寒戰 咬牙氣急痘不光澤一方無陳皮半夏 人參羗活散加麻黄 用薄荷葱白煎服湯氏曰汗後尚熱宜服此去麻黄 加紫草如已見三五㸃加紫草陳草皮赤芍藥使熱 退瘡出亦輕更調辰砂末半錢以制胎毒瘡出亦輕 胡荽酒 治瘡疹令速出 一名胡荽散 用胡荽三两切先以好酒三盞煎至数沸入胡荽再 煎便用噐盖定不令氣出候冷去滓㣲㣲從項已下 以噴児背腹及两足不可噴頭面仍噴房内床帳常 掛胡荽以群穢惡楊氏曰以胡荽酒噴身使瘡出快 也若児虚弱及天氣隂寒則可用之若春夏晴熱陽 氣登越之時及児壮實加以酒麴助虚以大益大胃 中熱熾毒血蓄聚變成黒䧟急煎紫草湯入猪尾血 和龍腦服之 一方胡荽法令 乳母飲酒為佳 人參羗活散 治小児疹痘因服熱藥多發而不透身 體頭面两目皆腫連日風搐奮身硬直以荆芥薄荷 煎湯服一方用天麻防風丸煎紫草湯同羗活散調 服 方見本門痘瘡未 見乃可表發類 消風散 治痘瘡或發或未發忽面青暴吼為風邪所 傷用此主之痘證以痘冷尻冷足下冷及耳後有紅 縷之然湏見心胷間細㸃如粟起則真是 人參 川芎 羗活 白茯苓 去 皮 殭蚕 炒 防風 藿香 蝉退 荆苓穗 甘草 炙 厚朴 製 陳皮 各二 錢 右為末荆苓湯下紫草生䓤湯常服亦得 紫背荷殭蚕散 紫背荷葉 霜後貼 水者住 真殭蚕 炒去絲 牛蒡子 炒各等 分 右細末研胡荽汁和酒服一錢米飲亦可 五積散 方見風寒暑 濕門中寒類 凡遇冬春天寒恐被風寒侵襲去麻黄加肉桂當歸 川芎紫草薑葱煎一方加木香砂仁薑棗煎服 辟穢丹 熏觧穢惡 蒼术 甘松 川芎 乳香 降香 北細辛 右末水丸烈火焚之 㵼膀胱法 先用桂枝芍藥大㦸等分為末服一錢枣湯調次服 加味宣風散 方見瘡疹 到靨類 大功散 治痘瘡未發正發及未受證者 蒼术 五錢米泔 浸一宿 陳皮 五錢 去白 防風 去 蘆 荆芥穢 各三 錢 赤芍藥 五錢 厚朴 薑製 炒 柴胡 去 蘆 縮砂仁 各二 錢 牛蒡子 炒二 錢 當歸 酒浸 二錢 紫草 三錢 川芎 五分 黄芩 二錢 乾葛 二錢 甘草 炙一 錢 右晒乾為末每家用田螺靨七箇桃桞枝各七寸菉 豆浸透取皮半盞浄先司命鍋入井水煎熟出滓取 清汁再研雄黄末一錢同入鍋内攪匀用節子捧在 中庭自東方起南西北中各倒一盞將藥與已出及 方發熱及未受證者服 聖功散 治豆瘡已出未収服此觧熱消毒勻氣活血 調脾歛瘡神効 防風 蒼术 米泔 浸 荆芥穗 陳皮 去白 牛蒡子 炒 木通 人參 去蘆 川白芷 厚朴 薑製 黄耆 塩水 炙 黄芩 當歸 酒浸 赤芍藥 柴胡 去蘆 肉桂 去皮 木香 枳殻 煨 赤茯苓 甘草 炙 砂仁 蟬蜕 川芎 紫草 桔梗 各等 分 右除製外餘藥不見火晒為細末先用米泔水温調 一服次淡煑獖猪肉或鰱魚田螺泥鰍櫓藥與患者 空心食之無熱者酒調肉櫓有熱者米泔汁調藥櫓 肉食之如痘不起脹用常酒鉼藥與藥末等分酒調 肉櫓食之瘡起脹便去酒藥如前櫓食如大便秘結 加四順飲櫓食㣲利即去四順飲如前櫓食空心櫓 食聖功散仍食後服神功散以解熱毒 天花散 治痘失音 天花粉 桔梗 白茯苓 去皮 訶子肉 石菖蒲 甘草 炙 右末水調在椀内用小竹七莖縳作一束㸃火在椀 内煎臨卧服 茯苓湯 治豆瘡痰盛 白茯苓 去皮 桔梗 去蘆 天花粉 半夏 湯泡 甘草 右剉生薑夾門冬煎服 蟬蜕一物散 治瘡疹漸作身熱似傷寒候只耳尖脚 稍或腹痛者是瘡疹 用蝉蜕二十一箇洗去泥土為末用水一盞慢火煎 至七分去滓量大小温服如覺疹已出更依前三五 次若冷服即有瘡㾗苦不是瘡疹候誤服無害 三豆飲 治天行疹痘活血觧毒或覺鄉井有此證預 防之則不染 赤小豆 菉豆 黒豆 各一 升 甘草 五錢 右掬净豆甘草以水煑熟逐日空心任性食豆飲汁 已染者輕觧未染服之七日不發如冬月常服可消 臓腑中藴熱 惺惺散 治小児風熱及傷寒時氣瘡疹發熱咳𠻳不 已恐生疹子 桔梗 細辛 去葉 苽蒌根 甘草 炙 白术 人參 去蘆 白茯苓 去皮 川芎 各等 分 右為末每服一錢小一小盞薄荷三葉同煎四分温 服如要和氣入生薑煎服不拘時一方無川芎 白虎加人參湯 石膏 知母 一两 甘草 五錢 炙 粳米 一合 半 人參 五錢 右剉水煎米熟為度温服 天麻散 天麻 川芎 升麻 防風 羗活 半夏 薑製各 等分 細辛 蟬蜕 去嘴 足 荆芥 甘草 炙各 二分 右剉薑棗煎夾寒加桂夾暑加柴胡黄芩夾濕加 茯苓蒼术 枳殻桔梗湯 治胸腹脹滿 桔梗 枳殻 麩炒去穰 各一两 右剉散每服二錢水二鍾煎至一盞分二服 小児麻豆方 用荆苓少許爛研以新井水將布帛裂過入一滴許 麻油打勻令飯之便不悶亂麻已出用黄蠟煎青膠 水即安 青膠乃守 皮膠是也 紫草湯 治絶乳嬰孩并童児患疹豆疾候初覺多似 傷寒面色與肢俱赤壮熱頭疼腰脊疼足多厥冷眼 青黄色脉息多浮洪至数大不定小便赤少大便多 祕纔覺四肢色候及脉息雖是疹豆疾未攻以毛穴 出者便可以服餌勻和臓腑䟱泄逐下藥按倉公論 云可服油劑不可用燥藥不可用冷藥若疹已結在 皮毛穴處㣲㣲出即不可䟱泄也或疹出大盛竇穴 膿水者却可䟱利也或未與䟱轉急且即服此藥 紫草二两新者細剉先以百沸湯浸好便以物合定 勿令紫草氣出放入人體凡五十日至一百日嬰孩 服藥注子一百五十日至二百日嬰孩服一注子一 嵗至二嵗兒服半合三嵗至四嵗兒服一合並宜於 食前午後服此湯疹痘雖出勢亦輕耳常服無妨 治小兒未滿百日患痘瘡槐白皮湯浴方 槐白皮 一两 益母草 五两 右以水五升煎至三升去滓浴兒了更取蕓薹菜濃 汁煎再浴作蕓薹菜與乳母亦佳 浮萍丸 治小兒瘡子不出煩悶驚悸 浮萍草 隂亁 晩蚕沙 白薄荷葉 各一 分 右為末用薄荷自然汁煑麵糊和為丸如鷄頭大每 服一丸薄荷湯化下不拘時 龍腦散 治小児出瘡子不透旋出旋焦 龍腦 牛黄 丹砂 地龍 去土 取末 麝香 乳香 木猴梨 五十枚 切焙 雄黄 各一 錢研 鯪魚甲 五片 燒灰 紫草 五錢 甘草 生剉 二两 右為散用猪尾上血拌勻入在竹筒子内用油单封 褁綿纒定於深坑子内調稀猪糞浸二七日出净洗 每服一皂子大龍腦水化下併三服見効 定命散 治小兒瘡疹毒氣不出或出後亁黒色服此 藥發出毒氣瘡子細紅而出一名定命硃砂散 丹砂 研五 錢 龍腦 研 乳香 研 馬牙消 研 甘草 為末各 二錢 右同研均用十二月新獖猪血半升同研勻用青竹 筒長二尺留两頭節開一頭作竅注藥在内黄臘塞 定以油絹𦂳褁封勿令透氣埋地坑中至一日五日 取出水洗掛風中四十九日劈開取藥研為細散每 服五分新水調下 人參丸 治小兒瘡子黒色 用人參一分為末用牛李子汁瓷噐内熬成膏和為 丸如豌豆大每服一丸杏膠湯化下不拘時 中和散 治小兒斑痘瘡退熱觧躁 一名敗毒散 白藥子 甘草 炙各 一分 雄黄 一錢 醋淬 右為散每服五分量兒大小加减宻湯調下 南朱散 治小兒斑毒不退 此方見瘡疹後觧餘毒類 一名槐花散 觧熱丸 治小兒出瘡 甘草 生剉 鐵粉 青黛 研各 五錢 右為末再研勻煉宻和丸如鷄頭大每服一丸熟水 化下 敗草散 治小兒痘瘡抓搔成膏膿血淋漓肌肉敗壊 縁血氣衰肌内故也 用屋爛草乃盖屋多年爛草或盖墻頭草不以多少 或曬焙為末用亁貼無時若渾身瘡破膿水不絶粘 摻衣服難以坐卧可用三二升攤於席上令兒坐卧 甚効神妙無時候以其草經霜雪雨露感天地隂陽 之氣善觧毒竒功不可盡述 又方 用蕎麦粉或荔枝核燒灰摻瘡上亦好 斑爛作膿痛甚者 用細研黄土傅上或研芒硝末猪膽汁塗不能睡者 麦麩或芭焦葉襯之 綿繭散 治小兒痘瘡後身體及肢節上生疳餌蝕瘡 膿水不絶用出蛾綿繭不以多用白礬槌碎塞入繭 以灰火燒候白礬汁盡取出研細每用亁貼痘瘡口 内若不早治則潰筋骨以致難為醫治 瘡爛成片方 用黄牛糞亁傅膿多痛甚者亁净黄土為末傅之瘡 遍口中痛不能食者五福化毒丹或生蜜浸漬黄栢 取汁啖之為愈凡瘡欲成痂頻以面油酥清蜜潤之 可揭血出無害若亁硬已乆必成瘢痕如茶醋如猪 肝猪血之属每與食之則以脫之迹必為之黯慘然 而瘡痂已脫肌肉猶嫩不可盥洗大早亦不可以手 加之胡荽酒能避惡左右所不可無或蒼术降真用 之亦可曰聖瘡七日熱而發七日泡而亁又七日則 平復如瘡舊矣大抵調順血氣温和脾胃均平冷熱 則瘡出為甚易若實實虚虚損不足而益有餘則瘡 出為甚難調解之法無以逾此或豆豉燒存性作末 傅之 麥湯散 治小兒斑毒傷寒熱咳水豆毒状如蚊咬變 成赤生黒不治一名北骨皮散 甜葶藶 一分用 隔紙炒 麻黄 一分 去節 甘草 炙半 分 人參 一两 大黄 一分濕紙 褁煨亁 滑石 半分 知母 羗活 各一 分 地骨皮 五錢 炒 右為末每服半錢水一小盞入小粒同煎至十数沸 服 摻方 治水泡豆瘡 苦參 滑石 粉 輕粉 川白芷 各等 分 右為末亁摻之立効 治麸豆等瘡 用山豆根水研服少許 治小兒豌豆瘡衆醫不瘥服者神妙 天麻 甘草 各一 寸 髮灰 黄丹 熬分 一分 馬牙硝 三分 五色豆 各七 粒 黄塩 一分 右為散空心取一錢令水調服利下瘡隙瘥 治小兒豌豆瘡方 用臘月兎肉作醤食 又方 用臘月兎毛煎湯洗豌豆瘡及以毛傅甚良 又方 用肉爛煑取汁洗之亁脯亦得馬肉脯亦可 治小兒發豌豆瘡 用猪膽和朴消塗之 治豌豆瘡 取東壁土一塊許為細末傅之 又方 用馬齒草焼末傅瘡上其根湏臾逐藥出若不出更 服良 青黛散 治小兒斑痘豌豆瘡 青黛 研如粉 半两 鐵精漿 一升 右將青黛為散臨時斟酌鐵漿調之一百日兒至二 百日兒服一字七乳前服一嵗兒至二嵗半錢在食 前午後各一服隨兒大小以意加減 治小兒斑瘡豌豆瘡方 取熟煑大豆汁服之佳 又方 用頭髮一两燒灰為末湯調服两字隨兒大小以意 加减 治豌豆瘡 亁漆 人中白 瓦松灰 各少 許 牙硝 一分 右同研細空心冷漿水調下半錢以吐為度再服一 錢得利三两行其瘡自除神効 治發豌豆瘡方 以小兒着取月水汁和水浴之 治小兒豌豆瘡入肚者 用狗螢五七箇空心淡酒送下即可救之 鼠粘湯 治小兒瘡豆已出未能得透皮膚或出未能 週遍熱攻咽喉涎盛咳𠻳赤眼心煩并消瘡癬癤如 瘡豆後毒氣攻眼成翳障腫痛各以藥時時服之翳 自消 鼠粘子 四两 炒 荆芥穗 二两 甘草 一两 防風 五錢 右為粗末三嵗一錢水半盞煎三分去滓温服不拘 時臨卧逐日三服大利咽隔化痰涎止咳若春冬間 常服免生瘡癤老㓜皆宜服海藏云大陽小陽藥也 首論温平者此也一方沸湯㸃服 一方 治時氣發豌豆瘡 用川大黄㣲炒水煎去滓服 治小兒瘡豆方 宜房室中用時時燒大黄蒼术以辟惡穢之氣不宜 燒沉檀降真腦麝滴乳白膠等香 加减異功散 人參 白术 白茯苓 京芍藥 黄耆 當歸 桔梗 厚朴 紫草 粉草 炙各 三錢 右各㕮咀初加南木香二錢煨加肉豆蔲煨再加附 子炮隨輕重旋加用水煎服之 豆䓻丸 肉䓻 三兩 木香 縮砂 三錢 白术 訶子 二錢 右為末米糊丸湯飲下量與 𤣥參升麻湯 治小兒觸胃必𫝊疹瘡未發之前並宜 服之 𤣥參 去 升麻 葛根 芍藥 甘草 炙各 等分 右㕮咀每服五錢水一大盞同煎至七分去滓熱服 乳母多宜服 升麻湯 治發豆出後一向作熱 山梔子 柴胡 黄芩 升麻 甘草 赤芍藥 亁葛 等分 右㕮咀薄荷湯同煎 人參散 治疹疽 甘草 一錢 麻黄 二錢 芍藥 荆芥 白茯苓 人參 右為末每服半錢薄荷湯下 括樓散 治欲出豆疹 括樓 貝母 荆芥 各等 分 右為末用紫草同煎連三服 治瘡疹不透畜伏危困者 右用人牙五箇炙令黄研末乳香湯下㗜鼻亦妙 香葛發斑湯 治小兒四時感胃發熱皆可服惟療小 兒痘瘡尚未出過者身發熱頭疼或手心冷耳冷即 痘瘡之苗也宜連進此藥数服痘瘡縱出則必少十 分稳當此方一大都夏真人家傳方云其家数代子 孫痘斑雖有比他人自然稀少因得此方本堂屡用 屡効真衛生之良劑也 紫蘇 一两 五錢 香附子 一两 五錢 升麻 一两 五錢 亁葛 二两 陳皮 一两 赤芍藥 一两 甘草 一两 紫草 二两 右㕮咀每服四錢重水一大盞姜三片葱白一根同 煎七分去滓温服滓再煎服不拘時痘瘡出則不必 服如痘瘡已出者不加紫草上服前藥 黄耆六一湯 治疹已出葛根湯痘出光壮地紅活色 黄耆 宻浸 一两 甘草 一两 右㕮咀入枣水煎服 治卒發疹秘驗方 以石灰隨多少和醋漿水調塗隨手即减 治一切疹 以水煑枳殻為煎塗之亁即又塗之 治瘡疹 用苦參五觔切以好酒三斗漬三十日每飲一合日 三常服不絶若覺痺即差取根皮末服之亦良 治一切疹 以水煑芒消塗之 治 疹 以苦楝皮濃煎服 瘡疹已出未出 附論 夫瘡疹已出未出之間有類傷寒之狀其瘡之證自然増 寒壯熱身體疼痛大便黄稠此乃正病若無他疾不宜服 藥但當平調之如已出未出之間或㵼渇或腹脹或氣促 裏虚也十一味木香散主之已出未出之間其瘡不光澤 不起發窠不紅表虚也十二味異功散主之已出未出之 間其瘡不光澤不起發根窠不紅而又腹脹㵼渇或氣促 者表裏俱虚也宜與十二味異功散送下七味肉豆蔲丸 方 如聖湯 治小兒身熱頭痛頰赤面紅呵欠清涕瘡疹 已出未出 川升麻 赤芍藥 甘草 各二錢 五分 紫草 五錢 白术 二錢 陳皮 一錢 五分 右㕮咀每服三錢水一盞煎至六分温服無時一方 入薑二片葱白二根山楂子根三寸同煎熱服壮熱 心煩加人參赤茯苓石膏麦門冬去心一方有全蝎 木通無白术陳皮 四妙湯 治小兒麻豆瘡欲出渾身壯熱情緒不樂不 思飲食此可以内消仍令瘡無瘢痕 紫草茸 川升麻 糯米 各五 錢 甘草 二錢 五分 右為粗末每服三錢水一大盞煎七分去滓温服或 有數㸃黒䧟毒攻内者如鄉村無藥便得紫草三二 酒煎灌之即發出紅活 二寳散 治豆瘡未發服之内消已出服之觧毒不致 大盛 一名玳瑁散 生玳瑁 生犀角 經湯酒泡 煑者不用 右二味磨水二合攪勻服一方每服半合㣲温服日 四五服為佳 紅子湯 平調瘡疹及治瘡泡已出色不紅潤身熱喘 急神志昏困 一名紫草散 紅花子 紫草茸 各一 两 麻黄 去根 節 川升麻 各半 兩 右為細末每服五分煎薄荷湯入酒一滴同調下 快班散 平和瘡疹 貫衆 陳浄洗 焙亁 赤芍藥 甘草 炮 川升麻 枳殻 麩炒去滓 各五錢 右為細末每服一錢水一盞入竹葉七片煎至五分 去滓温服量兒大小加减 調中散 白茯苓 人參 紫河車 甘草 炙各 等分 右為細末每服二錢水一盞姜三片棗二枚煎六分 温作三两次服 竹葉湯 石膏 四两 知母 二两 麦門冬 去心 甘草 炙各 一两 右為粗末每服五錢水二盞竹葉一握煎至七分去 滓温服 犀角飲子 犀角 甘草 炙各 五錢 防風 二两 黄苓 一两 右為粗末每服五錢水二盞煎至一盞温服 抱龍丸 治小兒一切風熱中暑驚悸瘡疹欲出多睡 咳𠻳延盛面赤手冷足冷發温壮睡中驚搐搦不寕 脉洪数頭痛嘔吐小便赤黄 天南星 剉開裏白者生為末臘月内取黄牛膽 汁和為劑却入膽内隂再為末半斤 天竺黄 朱砂 二錢研 水飛 雄黄 五錢 水飛 麝香 好者 一錢 牛黄 一字 右同研極細滴水和丸鷄頭大每服二嵗兒竹葉或 薄荷湯化下一丸不拘時候 一出控心散 治小兒班瘡 全蝎 二十 四箇 雄黄 麻黄 去節各 一分 右為細末用芫荽以酒煎令温調下 羗活散 治小兒風壅作瘡子觧熱散毒 羗活 獨活 川芎 桔梗 蟬殻 地骨皮 前胡 甘草 炙 柴胡 天麻 荆芥 根 防風 以上浄 洗等分 右為細末每服一錢水三分薄荷二葉盞内煎二分 通口服大小加减藥水 奪命散 治小兒瘡麻已發未發並宜服之 升麻 糯米 紫草 甘草 各半 兩 木通 二錢 五分 右為剉散每服一大錢水七分去滓温服六嵗五嵗 以上量大小加减服之 黄耆散 治小兒熱退瘡疹 黄耆 柴胡 亁葛 甘草 炙各一 錢五分 右為末每服一錢薄荷三葉水五分煎至三分均三 呷空心 治小兒麻痘已出未出便服此藥即稀 牛蒡子 一两同麸炒 令黄色去麩 甘草 一錢 炮 右為末每服一字或二字用芫荽煎湯下 四聖湯 治身熱如火頭痛頰赤面紅呵欠鼻瘡瘡疹 已出未出時服宜服 白芍藥 升麻 各一 两 甘草 紫草 各五 錢 亁葛 一两 木通 五錢去 皮節 右剉散每服二錢水一中盞入生姜二片葱白二根 山楂子根三寸同煎熱服壮熱心煩加人參赤茯苓 石膏麦門冬 去心 紫草飲 治豆瘡欲發未發或未透者 紫草 白芍藥 去蘆 麻黄 去節 當歸 甘草 各等 分 右剉散每服二錢水一盞煎不拘時服 活血散 治豆瘡已出未出煩躁大人同 右用北白芍藥不以多少為末白湯調下大能活血 止豆瘡脹痛屡用屡効一方酒調海藏云張和之治 四肢出不快加防風大効此止的大隂藥也一方剉 碎水六分煎四分去粗分二服 蟬蛻膏 禦風邪辟惡氣透肌肉發痘瘡 蟬蛻 去土 當歸 防風 甘草 炙 川芎 升麻 荆芥穗 陳皮 紫草 赤芍藥 各等 分 右為末煉宻為膏每一两作四十丸木香湯下一方 無陳皮紫草芍藥煎荆芥湯下 消毒散 治小兒瘡疹已出未能勻透及毒氣澁遏雖 出不快壮熱狂躁咽膈窒一寒睡卧不安大便秘澁 及治大人小兒上膈攻熱咽喉腫痛胷膈不利並宜 服之瘡疹初出最不宜服宣利藥恐内虚毒入於裏 如五七日不大便只服消毒散微得利便即止服若 别無他證不宜服藥一方并黶後餘毒未除 牛蒡子 六两 甘草 炙二 两 荆芥穗 一两 右為粗末每服二錢用水一盞煎至七分去滓温服 食後小兒量力少少與之如治瘡疼若大便利者不 宜服 人參湯 治小兒瘡痘將出 人參 一錢 葡萄苗 一分 林檎 一枚 木猴梨 七枚 右剉碎以水二盞煎至一盞去滓放冷時時令喫 治大人小兒瘡疹已出而復隱其勢危甚諸藥不効者 治之萬不失一 紫背何葉 霜後貼水 背紫者 白殭蠶 直者炙 去絲 右等分為末細每服一錢小兒半錢研胡荽汁和酒 下米飲亦得 梔子升麻湯 治天行麻痘疹子未出潮熱如火讝語 小便難澁 升麻 白芍藥 亁葛 山梔子 藍葉 甘草 各等 分 右為末燈心同煎服之 表觧散 治天行水疹腥臊未出潮熱麻子等証 防風 川芎 全蝎 荆芥 紅花 麻黄 去節 當歸 蟬退 薄荷 羗活 茯苓 白附子 甘草 各一 分 升麻 一分 硃砂 研五 分 麝香 少許 右為末每服五分金銀薄荷湯調下 治瘡泡將出 以牛蒡子炒令熟杵為末每服一錢入 荆芥穗水一盞同煎至七分放温服如瘡疹已出更 服亦妙 治天行瘡子不出 以紅藍花子吞𢾗顆 治時氣發瘡疹不出者以葡萄研酒飲之甚効 痘瘡未見乃可速利 附論 嘗考聖思論瘡痘臓腑氣逆大小便多秘才覺似此即 疾可便與䟱利而輕患也今覩時醫乆疾患之家疹痘 未出已前多是悞認疾候皆以片藥治之其間或以燥 藥或餌冷藥不無失傷痘瘡初覺多似傷寒證如疹痘 未攻皮毛䆒出者便可服餌調和臓腑䟱洩遂下而活 人書及云瘡痘與傷寒相類疑似之間只與升麻湯治 瘡子已發皆可服不可䟱轉痘瘡已定却宜利大小膓 此為大戒傷寒身熱固不可下瘡疹發熱尤不可轉世 人乃云初覺以藥利之宣其毒氣悞矣如小兒傷寒頭 痛潮熱咳𠻳氣粗煩渇心躁小便多赤大便不通熱盛 於心精神恍惚即發驚搐涎盛悶亂瘡痘未分大證小 兒若執前說只與升麻湯不可䟱轉其病可乎統言已 發未發不可䟱轉疹痘發熱在表尤不可轉論中使洗 心散治瘡痘用大黄服之能動臓腑莫有妨害乎又云 痘瘡已出不可轉䟱出得已定或膿血大盛却用䟱利 者亦非大抵瘡痘首尾皆不可下小兒身熱耳冷咳𠻳 輙用利藥即毒氣入裏殺人論中洗心散治身熱咳𠻳 麸瘡疹痘此藥性寒能利囙又如何既言瘡痘首尾皆 不可下只此論中無此散内使硃砂腦射膩粉水銀等 服取如爛魚膓豈不是下藥也二說俱未定董氏論瘡 痘未出往往疑為傷寒即以麻黄等藥重發其汗遂使 表虚裏實或稱欲出多以熱藥活人書云易流必散内 用大黄麻黄治麸瘡痘疹并麻黄黄芩湯用黄芩休枚 治瘡痘不快或出不快或出尚熱皆能發汗可不謂之 無冷熱藥乎又云若為隂癎治之用温驚藥則熱愈盛 至三四日證侯已定方用瘡痘藥所失多矣按諸書云 隂癎者出於吐㵼之後大病之餘身體不熱而瘦癥者 謂之隂癎不熱可得三四日證候已定方用痘藥諸書 中表嘗見說有不身熱出瘡痘者不可不辨也張氏論 云才覺是瘡痘便早䟱利熱輕易療又云應瘡痘早出 若才出皆不可轉利既言才覺是瘡痘即是先證也又 云早出不可䟱利於此自作两說使後人不能無疑惑 也又錢氏論瘡痘惟用温凉藥不可妄吐下及攻發又 云寒顫噤牙身黄紫腫以百祥丸下之又身熱煩渇腹 滿而喘大小便澁面赤悶亂大吐當利小便不差宣風 散下之嬰童寳鑑云疹痘是臓腑俱熱發皮膚為之熱 在腑為疹熱在臓為痘未發同一治未出可不觧熱而 退既出忌忽下及冷藥逼之其病不出在裏害人今考 諸經方論有言之未盡者雖云痘瘡首尾皆不可下或 云未出宜䟱利出定宜䟱利出盛宜踈利分證不明互 說差殊騐之平日所治大抵瘡痘之病首尾証平下之 者誤首尾有實熱證不下者誤切不可用巴豆去下之 此藥乃攻食積爾首尾有虚寒證不補者誤痘瘡出透 澤肥紅證平者不湏服藥寳鑑之說誠為可信錢氏之 用必勝膏治五太尉而愈活人書用無比散治四惡候 出不快及黒瘡子内使硃砂腦射牛黄輕粉水銀等服 之取下如爛魚膓推之藥惟難用而寳鑑云未發同一 治以此觀之但隨證用藥真明騐也醫官論云刑分輕 重患别淺深刑法二罪俱發從重者論醫書云二病俱 發從重者治誠良活法也盖瘡痘多是冬温所變若冬 有非時之氣瘡毒未發之前常宜服温藥令大便稀薄四 順飲服令温徴剉大黄甘草下之則濕毒内消又有時 時行者大小𫝊染乗瘡毒未發之前亦可服餌兼飲油 劑以預防之設有痘瘡必輕易療若身疼壮熱頭疼心 煩頰赤氣粗不與小汗何由消散麻黄黄芩湯或洗心 散薄荷散湯如臓腑乆秘毒攻腰膓心腹脹滿不與微 利何由觧釋四聖飲大柴胡湯或調胃承氣湯然汗下 之法不可造次今熱之藥用何詳審活人書云疑似之 間只與升麻湯凡療瘡子已發未發皆不可䟱轉或云 不可汗下寒熱之藥只可紫草湯一味飲之然此二說 甚善若執其两端止治輕疾而以當治大病拱手待斃 若當遇或汗或下之證而疑惑不决荏苒經時以致夭 傷者多矣調瑟者必先移柱用藥者必先審證不可執 一也 方 油劑法 治小兒臓腑伏熱毒疹痘未盛四肢㣲覺有 熱食物似减頭髮亁燥或熱進退 右以生麻油一小盞温和熱水一小盞旋旋傾熱水 入油盞内不住手以扙子打攪直候熟水盡更打令 劑如蜜即止夜卧時三嵗半小盞一嵗内外者每服 二蜆殻量大小加减直候大小便㣲利熱退瘡痘不 生也 萬全方云可先以油劑服之行觧四肢熱極 或瘡痘已出不可以油可服平和湯藥療於肝蔵觧 於敗熱虚熱毒大盛 扁鵲油劑 治預觧胎毒如已出及見紅㸃者不可服 又以生甘草末或煎湯入清油用桃桞枝攪如宻量 大小増减與兒服㣲利為度 又方 右以手蘸清油摩兒背脊中間亦騐 化毒湯 治小兒麻痘瘡欲出一名紫茸散 紫草茸 升麻 少用 陳皮 等分 右剉入糯米五十粒温服劉氏家傳方云服此一盞 即内消只二服有効 黄連散 治小兒熱毒盛發疹痘瘡初發早覺者宜服 此方 右用黄連一两去鬚搗篩為散毎服一錢以水一小 盞煎至五分去滓不許時候量兒大小分减温服 清黛散 治小兒斑瘡及疹痘心神煩躁眠卧不安 右用波斯青黛如棗核大以水調服之疹痘論用磨 刀水調下 當歸散 川當歸 一两 甘草 一分 右為細末每服二錢水一中盞豆豉十粒同煎至六 分去滓量兒大小服以利動為度逐日冷喫甘草汁 三嵗以下一嵗以上加减服 治瘡候未作膿心膈躁睡不安者 右用黒豆煮汁徐徐服亦觧 油劑方 治小兒方一二嵗發熱恐成瘡豆以此止之 生麻油 童子小便 各半 盞 右逐旋夾和以桞枝頻攪令如蜜毎服二蜆殻許服 畢令睡少時但三四服大小便利身體熱退即不成 瘡痘之證若行迹以露不可服 化毒散 治小兒瘡痘始出纔有白泡忽䧟入於肉漸 漸作紫色無膿日夜啼哭煩喿 一名敗毒散 欝金 甘草 炙一 分 右用水半椀令水亁去甘草將欝金切作片子令亁 為末入生腦子半錢研令均用生猪血研成稀膏子 煎薄荷湯化下一錢不過二服其毒氣從手足心出 如癰状乃差此五死一生之疾候若便血瘡壊無膿 者十死不治一法可用蟬蛻末半錢好腦子一皂子 大猪心血三皂子大和作膏子用熱酒浸紫草令温 下化服多時身上發大熱瘡毒頓出然後可依證調 治之 瘡疹出不快 附論 夫痘瘡出不快皆言毒氣壅盛妄謂其熱以藥宣利觧 散致令臓腑受冷榮衛澁滯則血氣不能充實皮膚肌 肉其瘡不起發不充滿不結實不成痂煩多痒塌煩躁 喘渇死皆因宣利觧散之過也關人氏云出不快者数 証不囬下可不辨者自紅斑出齊之後當滴成血泡血 泡成膿膿泡成痂疕而愈若結斑已見三四日而不愈 者乃毒氣内䧟其證危矣切不可妄發及妄下發之則 為斑爛下之則為虚脫凡小兒藴毒在内遇冬温或春 夏暄熱腠理蒸鬱遂出為瘡痘若正發之際忽天氣大 寒毒氣交伏而不出則精神昏冐面青發熱或纔言妄 語當此令用觧肌表而出之如紫草蟬蛻發散兼温飬 如或血散之類或寒證畢偹者凡和觧散之劑皆可斟 量用之又有紅班方出或内虚或因犯胃氣臓腑自利 虚弱不食遂䧟而不出者亦用温裏之藥甚者雖硫黄 薑㫿靈磣伏火丹砂等亦可用或將成血泡之際一半 尚是紅斑㸃者此毒氣發越未透也宜半温裏半助飬 之劑或内虚甚而生寒大便利者宜理中薑附軰以温 之裏温則氣不消不䧟伏也内實者皮厚肉宻毒氣難 於發越至服大黄梔子亁葛石膏之類而得乎順者或 有通一當炎月觸暑者邪煩躁喘急大渇昏迷而發不 映用白虎石膏湯抱龍五苓之類而得安靜者此皆臨 病識證隨時審辨不可執一也凡瘡疹或成膿泡一半 尚是紅㸃此毒氣發越未透必不能乳食大便如常者 宜半温裏半助飬之劑理中湯四聖散紫草木香湯若 内實之人皮膚厚肉理蜜熱毒難以發泄至服大黄梔 子亁葛之類不得平順者宜服犀角消毒飲 方 藍根散 治小兒瘡疹出不快及倒靨 板藍根 一两 甘草 剉炒 三錢 右為細末每服半錢或一錢取雄鷄冠血三两㸃同 温酒少許食後調服下無證勿服 四物湯 治小兒時行疹痘熱已出未出不快又消瘡 斑余毒大瘡痘不透者為血澁故也此藥能活血調 順瘡痘無如此藥活人書用一味白芍藥為末治瘡 痘不快以此如四物湯誠瘡痘之仙藥也一方加甘 草尤妙 白芍藥 川芎 熟地黄 當歸 各等 分 右為麄末三嵗一錢水半鍾煎三分去滓此本是婦 人藥治血利痢入嬰粟殻同煎甚妙 化毒散 治小兒瘡痘未定或出不快 紫草茸 升麻 甘草 炙各 等分 右㕮咀三嵗一錢水半盞糯米五十粒同煎三分去 滓不拘時劉氏傳云麩豆欲出渾身壮熱不思飲食 若服此一盞即内消已有一两顆出即觧其半若全 出即當日頭焦只三服消毒消飲同服妙 紅花湯 治小兒瘡痘不出 紅花子 紫草茸 各五 錢 蟬蛻 一分 右㕮咀酒水中半煎去滓温服大小加减 驅毒散 治小兒瘡疹痘不快 白花蛇 酒浸一宿炙 黄去骨為末 麝香 少許 右為末三嵗一字酒調下蟬蛻湯亦得良乆便出 無比散 治小兒瘡疹出不快及黒瘡子應一切惡候 及治痘毒灌咽喉聲啞涎喘 硃砂 一两 好者 牛黄 麝香 腦子 膩粉 各一 分 右為末一嵗一字水銀少許用猪血尾三两滴新汲 水調服寕稳得睡然後取下如爛魚腸葡蔔穗之類 涎臭亞物便安乳汁調尤妙一方無水銀大人半錢 如聖紫草湯 治瘡痘出不快 或喫乳嬰兒與乳母兼 服之四五嵗已外只令 兒 服 紫草 二両 陳橘皮 一両 右㕮咀白水煎服 一方為末毎服一錢水盞入葱白 三寸煎至六分去滓温服量兒大 小加 减 麝香膏 治瘡疹不透 右旋取猪心血調麝香少許塗两手心并口唇上 無價散 治斑瘡發出不快 經驗名化毒散預取等分 黄土窖五日砂鍋盛塩泥 固濟日乾至臘日燒末入 麝少許各徤效化毒散 人猫猪狗臘晨燒 少許㣲將蜜水調 百者救生無一死 萬鋌黄金也可銷 右將前四物於臘日早晨日未出盛貯於銷一鋌銀 锅子内用木炭火籠煆令烟盡白色為度但有發瘡 以覺有瘡或發不快倒推黒靨一切惡瘡並皆治之 毎遇小童但覺瘡証毎用藥一字用蜜調服萬無一 失㨿此藥工効無名可揚故以無價散呼之上項用 人猫猪狗四 亁糞依上法治用 救生散 治小兒斑疹出不快倒䧟欲死者 右用真蒲黄五月上旬丙丁子日采以銀噐内慢火 炒令深紫色細研毎藥一両入真麝香一字研勻毎 服一字至半錢入薄荷汁五㸃温酒調下斑疹黒䧟 昏潰喘滿欲死者二三服神效 萬金散 治瘡疹已出未能勻遍色不紅潤 防風 三錢 人參 蟬蛻 各二 錢 右為細末煎葡萄湯調下如無蜜葡萄亦可煎湯服 了急用芥子末白湯調如膏塗兒脚心亁即再傅其 毒漸復出瘡疹依前紅活 神效散 治小兒瘡泡欲出不出雖出不快倒靨者 右用鷄抱子殻内白皮不以多少以木炭火燒為灰 出火毒細研以新汲水調下毎服半錢日三服 加味四聖散 治瘡出不快及變黑䧟倒靨 紫草茸 木通 黄耆 炒 川芎 各等 分 甘草 炙减 半 右剉白水煎服大便秘加枳殻大便如常加糯米百 粒或曰糯米能觧毒發瘡一方加南木香同等分 絲𤓰湯發瘡疹最妙 右用絲𤓰連皮燒存性為末湯調服楊氏曰發痘瘡 最妙或加甘草紫草 安斑散 黄耆 赤茯苓 去皮 羗活 人參 去蘆 桔梗 去蘆 紫草 枳殻 炒各 五錢 右剉紫草薄荷煎温服熱而實者加升麻或加白木 通糯米煎 快斑散 紫草茸 五錢 陳皮 二錢 黄耆 三錢 赤芍藥 五錢 甘草 炙三 錢 右剉加糯米百粒煎三嵗以上服三錢以下一錢服 後瘡徧勻四肢住後服 犀角觧毒飲 治小兒内壅邪熱瘡不出快 惡實 四両炒即 牛蒡子 甘草 一両 炙 防風 五錢 荆芥穗 二両 右為末煎紫草糯米園荽子湯調食後臨睡日三服 或云瘡痘已出欲出熱盛服三四服消毒發瘡神效 一方為散水煎服大便實加大黄 猪苓湯 治暑天冐熱渇昏迷瘡出不快 猪苓 去皮 一両 澤㵼 二両 白术 一両 五錢 赤茯苓 二両 右末加辰砂末煎車前子草生地黄麥門冬下 小柴胡湯 右加生地黄紫草木通車前草同煎服 方見瘡疹 大盛類 快毒丹 治疹痘瘡氣勻則出快盖血隨氣行若内有 邪熱使氣不勻宜服之 黒牽牛 南木香 一方用 各一分 肉豆䓻 一方用 半両 青皮 各等分半生半炒 一方用一両五錢 右末滴水丸黍米大毎服七粒至十粒量大小加减 丸数紫草葱湯下前賢處方有𤣥妙木香勻氣豆䓻 青皮補脾又以牽牛㵼腎膀胱之腑也 托裏散 小兒痘瘡毒根在裏或氣血虚弱或風邪穢 毒冲觸使瘡毒内䧟伏而不出出不勻者快此藥活 血氣調胃補虚内托瘡毒使之盡易収易靨 人參 去蘆 川芎 防風 苦桔梗 去頭 尾 甘草 生的 當歸 酒浸 肉桂 去皮取末 二錢五分 川白芷 不見 火 黄耆 寸截 塩水 蒸 炙 厚朴 姜汁浸 一夕晒 右當歸人參黄耆各二両餘各一両為末拌勻木香 紫草調下一名内托散 又托裏散 補虚活血氣發瘡通行血氣位加 黄耆 木香 赤芍藥 蟬退 肉桂 各等 分 右用白水煎服 紅粉丹 治腑熱瘡疹不勻 龍腦 細研 一錢 南星 臘日醸牛膽中白日 内隂乾者取末一両 坯子染胭脂 硃砂 細研 水飛 天竺黄 末各 一両 右研勻煉宻和丸如鷄頭大毎服一粒人參湯下 滑石散 滑石 甘草 炙各 半両 右為末毎服一錢半鷄子清酒少許調下一方燈心 湯調下 一名玉 漿散 脫齒散 治瘡疹不出百藥不中者服此即出 右以人牙齒脫落者不拘多少於瓷内固濟大火煅 令通赤候冷取出為末用薄荷酒調下半錢良乆脉 平和毒氣散瘡如粟米一方燒存性熱水調服 紫金散 療小兒瘡疹不快倒靨 紫草 蛇退皮 炒焦 牛李子 炒各 五錢 右為麄末毎服一錢水七分煎至四分去滓温服 如聖散 療小兒斑瘡不快倒靨 右用赤芍藥不以多少杵為細末毎服半錢煎葡萄 酒冷調下白湯服亦可不拘時候 鷄蜂方 治小兒斑瘡出不快 右用開花蘿蔔煎汁時時與飲之 玉訣酒調散 治發瘡疹不出 牛蒡子 五錢 炒 紫草 麻黄 去節各 半錢 當門子 五粒末 一字 臭椿子 去皮為 末一錢 右以温酒調下一字或半錢 紫草湯 治三十六種内瘡子候 麻黄 去節 人參 各一 分 杏仁 七粒 去皮 右麄末用水二盞煎至一盞去滓却分為三四服温 下分作二日服未可用諸藥 治小兒痘瘡出不快并傷寒不語 亁野人糞 炭火煆 為灰 腦子 麝香 各少 許 右為末毎服一二錢新蜜水調下 治小兒發斑瘡 大蟬蛻 三十一個 去足洗 甘草 一錢 半 右用水半椀煎至一盞旋與服盡效已用驗 治小兒斑瘡不發 右以乳香研細用猪心血為丸櫻桃大水磨下一丸 至聖未星飲子 治小兒瘡子不出及不快 硃砂 一分 欝金 半両 右為細末毎用一字或二字量兒大小入龍腦少許 以新汲水茶脚少許用調勻然後刺獖猪尾血滳三 㸃子入藥汁中令服不過一二時辰瘡子出便紅活 兒無他病神效 紫草膏 治麻豆不快 殭蚕 炒二 個 麻黄 去節 甘草 炙各 二錢 全蝎 十個 紫草 白附子 各一 錢 右為末用蜜一両酒半盞入紫草煎数沸後令旋旋 同和煎藥丸如皂角子大毎服一粒用紫草湯化下 續用黄耆散調之 治瘡子未透黒靨者 右用蟬蛻不以多少洗净為末一錢熟水調下立見 出透食乳者乳母亦服一錢神效 紫草木通湯 治瘡疹出不快 紫草 人參 木通 茯苓 糯米 各等 分 甘草 减半 右剉散煎二錢温服内虚大便利者可入南木香去 紫草一方無糯米用粳米 加味四聖散 治瘡痘出不快及變䧟倒靨小便赤澁 餘熱不除一切候或被風吹復不見入皮膚内者 紫草茸 木通 去皮 節 南木香 黄耆 炒 川芎 甘草 人參 各等 分 蟬蛻 去足翼 二箇 右剉散毎服二錢水一盞煎不拘時候温服大便秘 加枳殻少許大便如常加糯米百粒性觧毒能驤而 發之 快斑散 治痘瘡出不快 紫草 蟬退 去足翼 及土 人參 白芍藥 各一 分 木通 一 錢 甘草 炙半 錢 右剉散毎二錢水一盞温服 神驗散 治小兒瘡子黒色及出不快 鯪鯉甲 火炮黄色全 老二十片 地龍 去土炒 二十枚 紫草 五枚 右為細末毎服半錢温酒調下後用衣盖紅色即出 四君子湯 痘疹論云胃主飢肉調脾進食活血勻氣 其瘡不致痒塌倍加 川芎 當歸 赤芍藥 木香 紫草 縮砂仁 陳皮 枳殻 各等 分 右為末糯米湯調服 玳瑁散 治小兒瘡疹熱毒内攻紫黒色出不快 右用生玳瑁水磨濃汁取一合獖猪心一箇取中血 一皂子大同研以紫草濃煎湯調都作一服 殊聖奪命膏 治小兒瘡疹毒氣不散出不快及觸犯 黒色甲盛熟牛李子七日八日採於盆内研汁生絹 裂去滓用銀噐盛慢火熬成膏瓷噐内収常令透風 毎服皂子大煎杏膠湯化下如人行二十里更進一 服其瘡疹自然紅色毒氣慢一切瘡疹出不快並可 服一名牛李膏至秋結實黒圓成穗或無生者市肆 中買亁者為末水熬代用薫汲治小兒瘡疹豆泡悪 候於皮膚下不出或出而不長及黒紫内䧟亦用此 藥仍云汲小年病此危悪殆極父母不認視過錢乙 下此藥得安因懇求得其方遂傳於世惟於収時不 知早晩故無全効今并収時載之九月後取研濾成 膏毎膏二両研入好麝香半錢収貯不津噐中九䈁 衛生方同但用桃膠半両牛李子一両炒為粗末毎 服一錢水七分煎至四分去滓温服治療亦同一云 牛李膏專治小兒瘡痘紫黒色䧟寒顫噤牙戞齒身 黄紫腫三服不愈即死 紫草回斑散 治小兒㿀疹出不快或倒靨毒氣入服 紫草茸 黄耆 桑白皮 木通 枳殻 白术 各等 分 右為粗末毎服三錢水酒各半盞麝香少許同煎 四聖散 治痘瘡出不快倒靨或小便赤澁餘熱不除 一切悪候或被風吹復不見入皮膚内 紫草 木通 甘草 枳殻 各等 分 右㕮咀毎服二錢水半盞煎三分温服一方治伏暑 冐經暴發痘瘡欲作黒䧟心腹脹滿一切危証於本 方中加黄耆等分名紫草散簡易云傷寒者表實而 裏虚瘡疹者表虚裏實傷寒之邪始干於皮膚漸次 傳於臓腑瘡疹之毒始蓄於臓腑而漸次泄於皮膚 理傷寒之法宜先觧表然後觧飢切不宜轉㵼使毒 氣轉深變為斑瘡或為倒靨其候危矣此疾亦多因 傷寒失於汗下邪毒内蓄或天疫癘長㓜相似當隨 証以施治焉 四味散 治小兒瘡疹欲出不快 大鰕 亁者 為末 獖猪亁血 悪實 甘草 炙各 等分 右為散三嵗以下半錢七五嵗以上一錢七煎赤芍 藥酒調下不拘時侯日夜各一服 發毒散 治小兒瘡疹出遲 地龍 去土 防風 去义各 等分 右為細末毎服一字用酒水各少許調下不拘時候 一方 治時疾發豌豆瘡子未透心煩狂躁氣喘妄語 或見神鬼或已發而䧟伏 龍腦 生一 錢 右研細旋滴猪心血和丸如鷄頭大毎服一丸心煩 躁者同紫草湯化下若瘡子䧟伏温酒化下少時心 神便定得睡瘡子發透已發而不甚快或變悪候 紫草湯 治瘡疹熱盛而發不透者 紫草茸 紫蘇葉 升麻 甘草 炙各等 分半両 右剉散水二盞糯米五十粒同煎一盞温分両服 黄耆散 治雪天瘡疹難出皮膚温壮頭燒脚冷呵欠 困悶無時驚悸 嫩黄茋 嫩柴胡 蘇木 紫草 各等 分 右㕮咀白水煎服大抵疹痘如見服表藥出更宜詳 細審察若其色淡白根窠不紅經日不起發以倪温 中木香散主之如此後黒䧟十救一二以文中異功 散主之 痘瘡未見乃可發表 附論 夫小兒纔覺傷風身熱未明是與不是痘疹便宜發散 可服四味升麻葛根湯如瘡疹始出一日至五七日之 間雖身熱腹脹足稍冷者不宜服也或身熱㵼渇及驚 懼腹脹汗出者皆不宜服而以十一味木香散治之古 人立升麻湯盖治痘瘡之常不治其變也未有斑㸃之 前均發熱者常也已結痂疕之後均有餘熱弗欝而飢 表未清凉者一變也是亦升麻湯方状云瘡疹已發未 發謂未見斑㸃及作痂疕之後也若斑㸃既見痂疕未 結其候萬變在隨証滲泄曽非一定可拘若傷寒之變 患不一也豈可執一以應無窮之變或且升麻湯不過 凉肌觧表而已未見斑㸃已結痂疕則可用之曷可用 之於瘡疹正作之時乎若不䆒此令兒飢寒表弱䧟伏 而危殆矣 小兒壮熱昏睡傷風風熱瘡疹傷寒食相 似未能變認間服升麻湯葛根湯惺惺散小柴胡湯甚 驗盖此数藥通治之不致悞也惟傷食則大便歐臭不 消化畏食或吐宜以藥下之 海蔵云傷食宜以藥下 之者當詳其所傷何物生硬寒熱不等者不可用巴豆 之類大毒之藥下之升麻葛根湯太陽陽明惺惺散風 熱咽不和脾不和少陽渇小便不利也小柴胡湯往來 寒熱胷脇㣲痛少陽也然欲知其經當以脉别之 小 兒耳冷手足乍暖乍凉面赤時𠻳時嚏驚悸此瘡疹欲 發也未能辨認間服升麻湯消毒散已發未發皆宜服 仍用胡荽酒黄栢膏暑月煩躁食後與白虎湯玉露散 熱盛與紫雪咽喉或生瘡與甘桔湯甘露散餘依前說 大人小兒同治法惟劑小大不同耳 消毒散太陽藥 白虎湯治身熱目痛鼻亁不得卧陽明藥也正為泄暑 之劑甘露飲子肺腎藥也甘桔湯少陽藥也紫雪天門 冬麥門冬黄芩地黄為血劑玉露散肺腎藥石膏寒水 石為氣劑 方 惺惺散 治小兒風熱瘡疹時氣頭痛壮熱目澁多睡 咳𠻳喘麄 桔梗 真細辛 去葉 人參 去 白茯苓 去皮 甘草 炙 白术 各一 両 真川芎 一両 右為麄散毎服三錢水一大盞薄荷五葉生薑三片 同煎至六分濾去滓温服不計時候量兒大小加减 服 四味升麻湯葛根湯 治小兒熱欲作疹痘一日至五 七之間或已發或未發但身熱肢體痛者先宜服之 白芍藥 一方作 赤芍藥 川升麻 一両 甘草 葛根 一両 半 右為粗散毎服三錢水一大盞煎至六分去滓温服 無時大小以意加减一方加紫草 羗活散 治小兒寒邪時氣瘡痘變蒸潮熱涎盛頭疼 心煩躁渇氣粗 羗活 獨活 柴胡 川芎 細辛 白茯苓 人參 甘草 枳殻 炒各 一两 天麻 地骨皮 前胡 桔梗 炒 防風 各五 錢 右為末三嵗一錢水半盞煎三分大小加减服之不 拘時 麻黄湯 治瘡疹煩渇甚者用之及痘正出煩喘渇躁 麻黄 去節 杏仁 去皮 尖 桑白皮 㣲炒 甘草 炙各 等分 右 咀白水煎量兒大小為劑若肺数有熱未退入 竹瀝一半和水煎或咽喉痛并𠻳入麝香少許煩喘 咳𠻳加射干一分 一名杳 甘湯 葛根湯 治天時炎熱欲發豆瘡服此觧肌發表 赤芍藥 石膏 火煆 亁葛 甘草 炙各 五錢 黄芩 五錢 無汗 加麻 黄 自汗 加桂 皮 右剉葱白薄荷湯煎乳後服一方止用水煎 參蘇湯 治小兒凡覺身熱証似傷寒但未經瘡痘者 先與此藥和觧之 前胡 去蘆 人參 去蘆 紫蘇葉 亁葛 半夏 茯苓 去皮各 三錢 枳殻 去穣 炒 陳皮 去白 甘草 桔梗 去 蘆 各五 錢 右剉姜棗煎㣲熱服一方加青皮或白青皮紫蘇亦 能表汗催出豆加木香 紅綿散 治傷風傷寒麻豆身熱發搐疑是痘証 天麻 炮 荆芥穗 各三 錢 甘草 炙 麻黄 去節各 二分 全蝎 右末薄荷三葉紫草三寸入酒三五滳同水煎熱服 如痘未出再進一服如二服不出即非痘証 調觧散 治痘瘡外為風寒所折榮衛不和内為乳食 所傷内氣壅遏以致冷硬 青皮 陳皮 桔梗 枳殻 製 川芎 半夏 姜製 木通 亁葛 柴胡 紫蘇 紫草 甘草 炙等 分 人參 炙半 右剉散毎二錢姜二片棗一枚水一盞煎服未効加 楂根三寸一方無柴胡紫草一方無柴胡有當歸 不換金正氣散 治痘瘡外為風寒所折榮衛不和内 為乳食所傷内氣壅遏以致冷硬 蒼术 橘紅 半夏橘 厚朴 姜製 甘草 炙 藿香葉 各一 両 右剉用川芎姜枣煎悪寒加肉桂紫蘓 人參羗活散 治小兒寒邪温時疫瘡疹頭痛體痛壮 熱多睡亦治潮熱煩渇痰實咳𠻳 一名惺惺散 羗活 獨活 柴胡 人參 芎藭 枳殻 麸炒 甘草 炙各 二両 前胡 桔梗 天麻 酒浸 炙 地骨皮 各半 両 白茯苓 去皮 二両 右為散毎服二錢水一盞入薄荷少許同煎去滓温 服不拘時候全嬰方加防風徳生方如𠻳加桑白皮 八寳散 治小兒瘡疹已發未發在疑擬之間 白芍藥 羗活 升麻 亁葛 甘草 防風 撫芎 山菓子 各等 分 右㕮咀毎服二錢水一盞煎至六分去滓温服 五積散 方見傷暑湿 門中寒類 右加紫草木香縮砂仁姜枣煎後服去麻黄陳氏木 香散異功散通用 瘡疹壮熱煩渇 附論 夫痘瘡出而身熱大渇者七味人參白术散治之如不 愈只服十一味木香散如腹脹者或㵼而渇或足指冷 而渇或驚悸而渇或人温而渇身熱面㿠白色而渇寒 戰而渇或氣喘咬牙而渇或飲水轉渇不已皆非熱乃 脾胃虚而津液少也宜服十一味木香散如不愈更加 丁香官桂攻發其表裏不致痒榻喘渇而死也 出大 盛而面黄大便黒煩躁喘渇或腹脹者此為有瘀血在 裏宜犀角地黄湯及治瘡疹中衂血吐血毒氣彌盛若 不觧利其害尤速如抱龍丸至寳丹生犀磨汁紫雪之 類皆可選而用之若大便不秘實小便不赤黄恐外熱 而内寒又當别求治法也 方 葛根麥門冬散 治小兒熱毒斑痘頭痛壮熱心神煩 悶 葛根 麥門冬 去心各 三錢 人參 去蘆 二錢 石膏 五錢 甘草 川升麻 各三 錢 茯苓 三錢 赤芍藥 一錢 右為粗末毎服三錢水一大盞煎至六分去滓温服 不拘時候量兒大小增减服 生地黄散 治小兒斑駮疹癮身熱口亁咳𠻳心煩 生地黄 半両 去土 麥門冬 去心 七錢 杏子 去皮尖麸 炒㣲黄 欵冬花 陳皮 各三 錢 甘草 二錢 半炙 右為粗散毎服三錢水一大盞煎至六分去滓温服 不計時候量兒大小加减服 人參清膈散 治瘡豆靨後熱毒不觧涕唾稠黏鼻亁 身熱咳𠻳痰喘潮熱煩渇咽膈不利大便如常小便 黄赤 人參 去蘆 柴胡 去蘆 當歸 芍藥 地骨皮 桑白皮 炒 茯苓 去皮 白术 黄耆 知母 紫苑 甘草 炙 桔梗 各一 両 黄芩 半 両 石膏 滑石 各一両 五錢 右為粗末毎服三錢水一盞生姜三片同煎至六分 去滓温服不拘時候量兒大小加减服 前胡枳殻湯 治痘瘡靨後痰實壮熱胷中煩悶卧則 喘滿大便堅實 前胡 一両 枳殻 赤茯苓 大黄 甘草 炙各 半両 右為粗散毎服三錢水一大盞煎至六分去滓温服 不拘時候量兒大小加减如身温脉㣲并㵼者不可 服 人參白术散 治小兒痘瘡已靨身熱不退此藥清神 生津除煩止渇 一名白 术散 人參 白术 藿香葉 木香 甘草 白茯苓 六味各 一両 亁葛 二両 右為粗散毎服三錢水一大盞煎至六分去滓温服 不計時候如腹脹滿㵼渇足指冷者只服十一味木 香散治之 赤茯苓散 治疹痘瘡出後欬逆脇痛吃食不下 赤茯苓 甘草 炙㣲 赤剉 大青 升麻 枳殻 麸皮炒黄 各半両 梔子仁 一分 右㕮咀毎服入竹葉淡豉煎量兒大小為劑 犀角飲 治小兒疹痘瘡其赤瘡子正盛令不入眼 一 名 調肝 散 鈎藤 鈎子 川大黄 甘草 犀角屑 桑白皮 麻黄 去根節 各一分 龍膽草 半 分 石膏 𤓰蒌根 黄茋 各 半 分 右㕮咀白水煎量兒大小為劑錢氏方名調肝散治 瘡疹大盛令不入目也一方瘡子退後用犀角濃磨 塗之更良 山梔子湯 治麸疹及斑毒状如蚊蚤所嚙若毒盛色 黒者宜服宣毒膏 山梔子仁 白鮮皮 赤芍藥 升麻 各一 両 寒水石 甘草 各半 両 右為末入紫草薄荷各少許煎服量兒大小為劑 牛黄丹 牛黄 川大黄 各一 両 粉霜 硃砂 各一 分 右為末同研勻煉宻丸如黍米大煎人參湯下量兒 大小為劑 通關散 治斑瘡水痘心躁發渇及小便赤色口舌生 瘡通心經 車前子 木通 甘草 瞿麦 山梔子仁 赤茯苓 人參 滑石 各一 分 大黄 一 錢 萹蓄 半両取 嫩枝菓 右為末灯心草畧煎四五沸服量兒大小為劑 黄茋散 退熱調飬 黄茋 柴胡 亁葛 甘草 人參 各等 分 右㕮咀白水煎量兒大小為劑一方無人參用薄荷 葉三葉煎 黄芩甘草湯 治痘瘡閉熱不出煩喿不得服 黄芩 七錢 半 赤芍藥 甘草 各五 錢 右㕮咀毎服三錢水一盞若胃中虚冷其人能食飲 水即噦脉浮發熱口鼻中躁能食者必衂加大枣三 枚同煎若嘔者加半夏少許生姜三片同煎若食少 者加參枣煎量兒大小各去滓加减服 大青四物湯 治熱病汗下後身熱不除斑出如綿紋 煩躁不得卧 大青 阿膠 甘草 豆豉 各一 両 右㕮咀毎服五錢水一盞半先將大青甘草豆豉煎 至七分後入阿膠再煎令沸量兒大小加减服 白虎湯 治温熱及中暑煩渇并治小兒豆泡麸疹斑 瘡赤黒出不快及疹毒餘熱 石膏 四両 知母 一両 半 人參 四両 甘草 炙二 両 右剉糯米煎米熟為度子母同服但加生姜枣煎渇 盛更加春夏秋寒有証亦服但加枣煎小兒减半 楊氏方敗毒散 方見傷寒 門傷寒類 右倍加甘草生枳殻糯米煎服一方加紫草黄芩生 地黄煎服 導赤散 生地黄 焙亁 甘草 炙 右等分水煎服一方為末毎服三錢水一盞入竹葉 同煎五分食後温服不用甘草用黄芩 神功散 治痘瘡大熱發狂譫語此藥清心凉肌退熱 消毒服此藥觧利及熱毒已攻頭目咽喉 黄芩 柴胡 去蘆 桔梗 去蘆 防風 去蘆 荆芥穗 木通 陳皮 去白 枳殻 煨去 油 牛蒡子 炒 赤芍藥 紫草 赤茯苓 甘草 各等 分 右剉灯心白附子麥門冬煎大便秘大熱加煨大黄 糯米煎㣲利即止後服大熱加竹茹大熱加北薄荷 山梔子仁天花粉 甘草散 治瘡痘畧出煩渇不止 粉草 㣲炙 括蒌根 等分 右為末煎服一錢甘草通血脉發瘡痘 烏梅湯 治瘡痘熱渇 小黒豆 菉豆 各一 合 烏梅 二箇 右㕮咀新汲水一盞煎至清汁旋服 又方 用羗活散消風散消毒飲合和竹葉生地黄土朱煎 服 人參麥門冬散 治發渇煩熱及瘡痘身熱 麥門冬 一両 去心 人參 去 甘草 炙 陳皮 白术 厚朴 姜製各 半両 右為粗散毎服三錢水一大盞煎至六分濾去滓温 服不計時候量兒大小加减與服 捻金散 治小兒麻痘瘡疹欲出渾身壮熱情緒不樂 飲食不思服此可以内消仍令瘡無瘢㾗 方見本門 瘡疹已出 未出類一 名四砂湯 透飢散 治臟腑藴熱毒氣蒸薫瘡出不快煩喘昏悶 方見本門瘡疹出不 快類一名化毒散 消毒飲子 治毒氣壅遏壮熱心煩痘疹難出未能透 方見本門瘡疹攻咽 喉類一名鼠粘子湯 紅花升麻散 治小兒疹痘麻子潮熱焦啼煩渇寒凝 難出者 升麻 芍藥 亁葛 紅花 蘇木 麻黄 去節 黄芩 甘草 各等 分 右為散白水煎服 瘡疹大盛 附論 瘡痘有可下証者以其出得大盛當結膿泡痂疕而不 結者此是毒氣内外貫注若不速觧之毒氣内入攻心 為害極大治法宜猪尾膏其有不結膿疱痂疕反能食 而喘腹脹譫語不大便者當以承氣湯下之如甚而渇 面赤悶亂大小便澁或大吐者合利其小便通關散主 之或瘡疹已出定膿汁不亁而大便不通者宜牛黄丹 或有瘡疹症而未見斑㸃胃熱潮作氣粗腹脹大小便 秘驚悸煩渇脉沉滑而数者此是毒盛而不得泄亦當 用藥下之則内無滯塞榮衛升降其勢將自出此皆合 下証也 方 鼠粘子湯 如斑子已出稠宻身表熱急與此藥以防 己後青亁黒䧟 粘子 炒香 當歸身 酒浸 甘草 炙各 一錢 柴胡 一錢 五分 連翹 黄茋 黄芩 各一 錢半 地骨皮 二錢 右為粗末毎服二錢水煎去滓温服空心藥畢且休 與乳食 一證出大盛而面黄大便色黒煩躁喘渇或腹脹此有 瘀血在裏宜與服小柴胡湯犀角地黄湯昔王子亨 指迷方曰痘瘡半在表半在裏反熱毒大盛服此佐以 快毒丹使氣調匀則出快不致倒靨及秋冬之間痘瘡 發而不起由腎氣強盛胃氣稍弱瘡又黒䧟加减用之 小柴胡湯 柴胡 去蘆 人參 去蘆 黄芩 甘草 炙各 一両 半夏 湯泡 二両 右剉姜三片枣一枚服冬春腎強脾弱黒䧟如𠻳加 五味子二両 柴胡 三錢性 寒治肝 甘草 一錢 調脾 生姜 二錢正 胃氣 右加减煎服咳𠻳加五味子 犀角地黄湯 治瘡疱壅盛喘急浸滛成片及治傷寒 温病應發汗而不發汗内有瘀血者及鼻衂吐血不 盡内有餘瘀血面黄大便黒者此方消化瘀血并小 兒體氣實熱瘡疹出得大盛此方觧之如體衰熱弱 不宜用一名觧毒散 犀角 一両如無以 升麻代之 生地黄 半觔 赤芍藥 七錢 半 牡丹皮 一両 右剉毎服五錢水一盞半煎取一盞温服有熱旋加 黄芩二両其水脉大來遲不滑者是為無熱更不用 黄芩也 一證毒氣彌盛瘡中吐衂出大盛之時不能觧利其害 尤速宜抱龍丸生犀汁小柴胡湯 生犀方 生犀角 不用盛 湯酒者 右用新水磨汁食後服 消毒散 右紫草生地黄煎下 抱龍丸 天竺黄 一両木草云乃 破竹中黄末 雄黄 一錢 辰砂 五錢 麝香 一錢 牛膽臘月釀南星 四両如無生 南星炒用 右為細末甘草水丸皂角子大用温湯化下 疹痘論甘草散 若瘡未出及雖出燥渇者宜服 右用大甘草不拘多少炙過為細末毎服一錢或二 錢水一盞煎至六分去滓不計時候呷之以少觧利 熱毒即止若瘡出遲當服紫草飲子大人當鍼両腕 蜆子骨間男左女右取或更灸一壯亦助發出疹 痘毒氣已發不必用之 治小兒麻豆瘡子已出大盛發潰膿水黏衣着席不能 轉動疼痛濕潤傅之便更不成瘢㾗 用牛糞不拘多少曬亁火煆成灰取心中白者研令 極細如用蛤粉相似用綿撲撲於有瘡處不拘時候 瘡亁以陳酥潤之一方用烏牛糞一方用臘月黄牛 糞日亁焼灰瘡疹潰爛者膿汁沾衣衾卧睡不得用 灰鋪一寸許在床上令睡之或瘡大而成片無皮或 成豆癰皆用黄牛糞糝之一方用菖蒲作末如前用 尤佳一方麩麥亦如前用如嬰孩有此証用絹綳床 子與之睡為妙 治小兒因患瘡疹其間有瘡大成片或有成豆癰成膿 爛痛不可忍者極好生葛不拘多少搗爛用絹袋子 盛擺水中隨擺隨挼澄取粉攤紙上焙亁為末摻瘡 濕處神効 調肝散 治瘡疹大盛宜服令瘡不入眼 生犀 二錢 半 龍膽 一錢 黄耆 半両 桑白皮 半両 炒黄 大黄 二錢 麻黄 去節 一錢 石膏 半両 鈎藤子 一錢 栝樓 去皮 甘草 炒各 二錢 右為末毎服二錢水煎食後温服㣲利効 普濟方卷四百三
欽定四庫全書 普濟方卷四百四 明 周王朱橚 撰 嬰孩痘疹門 瘡疹大小便不通 瘡痘本因熱而出熱勢甚則其出愈難盖熱盛則榮衛 為之閉塞毒氣滋蔓裏毒盛者大便不通小便如血表 毒盛者或為癰瘡身上皮破裂此由不善觧利之故救 之之法冝犀角地黄湯小柴胡加生地黄湯四順飲牛 黄散紫雪散之類可選用之 凡痘瘡盛出身熱煩渇 腹脹而喘大小便澀面赤悶亂冝八正散四順飲不通 用宣風散 方 利毒丸 治小兒瘡疹欲出胃熱發温壮氣麄腹滿大 小便赤澀睡中驚煩渇口舌乾手足微冷睡時發涎 實脉沉大滑数便宜服之 大黄 半兩 膩粉 炒一 錢 大青 一錢 龍腦 㯽榔 硃砂 各半 錢 生牽牛 取末一 錢半 黄芩 青黛 各一錢一 方作二錢 右為細末麫糊為丸如黄米大每二嵗兒服八丸生 姜蜜水下不動再服量兒大小虚實加减 川黄散 治麸瘡及斑瘡大便不通 川大黄 剉碎 微炒 川芎 各一 兩 甘草 炙 黄芩 微炙 枳殻 麸炒去瓤 各半兩 右為末每服一錢水一小盞入紫草少許煎五分去 滓温服 敗毒牛黄丹 治瘡疹出定大便不通瘡出膿汁不乾 真牛黄 川大黄 末各 一兩 粉霜 真硃砂 末各 一兩 右同研勻煉蜜為丸如黍米大每服十粒煎人参湯 下量大小加减 棗變百祥丸 治斑疹大便秘結 紅芽大㦸 去骨 一兩 青州棗 去核三 十個 右水一碗同煎至水盡為度大㦸不用将棗焙可作 劑旋丸從少至多以利為度 治小兒四五日不大便者 用肥猪脿一塊白水淡煑切如豆大與兒食之令臓 腑滋潤大便通利 燈心散 治瘡疹出後煩喘小便不利者 燈心一把 鱉甲 二両醋 炙黄 右㕮咀白水煎服量兒大小為劑 五苓散 治小兒赤澀 加燈心十莖麥門冬去心車前子各半錢煎湯調乂 人参湯加枳殻去瓤切少許治大便秘結内煩外熱 未效更加四順清凉飲少許 瘡疹倒靨 附論 凡痘瘡内虚不䏻出者謂之陷伏外感風寒或被惡氣 衝觸而不得出者謂之倒靨然有始末輕重不同如斑 㸃之始熱毒方運出亦有陷伏亦有倒靨若外感風寒 肌竅閉塞血凝不行必身疼四肢微厥斑㸃不長或變 黒色或青紫癮疹此為倒靨也宜温服發散如紫草蝉 退人齒殭蚕紫背荷葉之類温散寒邪然後熱氣復行 而其斑出辛苦胃虚而不䏻副榮衛者則復沒斑㸃白 色或黒色其人必不䏻乳食大便自利或吐或厥此胃 虚而不䏻出謂之陷伏也冝用温中之劑令其胃暖榮 衛復行則當自出矣冝理中湯丁香散之類即甚至 附硫桂亦可用血泡為中者是紅斑出齊之後其狀如 豆起於肌皮之上乃未結膿泡痂疕之前證也血泡七 日當結膿窠痂疕當此或風寒乘襲而為倒靨或胃虚 吐利而為陷伏者治之亦如前法又有房室等雜氣觸 犯而然者當用諸甲蒼术乳香胡荽等法熏觧之良方 腦子猪血酒治毒氣入臓而不出 黒陷而耳尻及熱 者瘡痘惟腎無証以其不納穢故也當其發作之初及 血泡之際一身但熱而尻耳自凉此即腎之平證也盖 尻耳皆属於腎今一旦黒陷是變壊歸腎邪既衰脾土 復旺身熱氣温欲飲水者可治以脾䏻勝腎而去温熱 也百祥丸主之即活人書論厥隂陽傷寒土敗木敗急 用成氣湯皆是不得已而用之僥倖十救一二而已 瘡黒有逆順者大凡黒靨陷伏本是逆証然亦有順者 謂脾強可以勝腎雖黒靨而忽㵼膿血痂皮者為順此 必舊服補脾藥故令脾氣不得衰毒雖入腹皆㵼出也 經云脾病則五臓危今脾土既盛他悉無慮矣黒靨而 逆者謂脾虚不能制腎乳食不消水糓雜下脾虚受毒 四臓皆因而危殆然古人云病在腑者易治在臓者難 治瘡黒乃變壊入臓雖得脾胃强盛是亦九死一生之 證耳黒靨而發寒者瘡痘黒靨有四証一感風二毒氣 大盛毒復入裏三内虚無陽氣以應之四房室雜氣等 觸犯所得之因既不同用藥救療豈得不異感風寒則 宜温散毒氣盛冝利小便觧毒内虚冝温裏觸犯冝熏 觧大抵黒陷而發寒者重不發寒者輕其証乃脾弱為 腎所勝錢氏用百祥丸以㵼膀胱之毒令陽氣復還脾 土温暖所謂㵼膀胱經水必令脾土自勝也 方 大快斑丸 治斑疹倒靨黒陷惡候 辰砂 一錢 紫草耳 半兩 川升麻 鈎籐鈎 赤小豆 各半 兩 甘草 炒一 錢 乾地龍 去土焙 三錢 右為細末煉蜜為丸如櫻桃大硃砂為衣每服一丸 石榴湯化下末用温水與乳汁化下 治瘡疹倒靨黒陷 一名猪尾膏 用小猪兒尾尖取血三五㸃研入生龍腦少許新水 調下食後 治小兒伏熱在心昏迷不醒或悮服熱藥搐搦冐昧不 省人事瘡疹倒靨黒陷時發及赤瘡子未透心狂躁氣 喘妄語或見鬼神 用生梅花腦子一字或半字取新殺猪心一箇破其 血同研作大丸用新汲水下之如未醒或瘡疹陷伏 者再將温酒化下一名龍腦膏用紫草湯化下 猪血膏 治小兒瘡痘欲出及陷伏者皆冝速治不爾 毒氣入臓必致危困 臘月猪血 取鉢盛掛當 風處令乾 右取半棗大以龍腦如大豆許酒調下蘓沉方云加 菉豆粉半棗許同研病微者消之甚者發之瘡出而 安一家小女病傷寒腸疼極甚晝夜號哭手足厥数 日漸加昏篤形証危惡是時例發痘瘡予疑其為陷 欲以此服之先不收此藥急就屠家買生猪血時當盛 暑血至已敗惡無可奈何多以龍腦香灌之一服遂 得少睡湏㬰身熱發瘡㸃遂安不爾幾至不救矣 又方 用黒狗糞日乾為末用麝香酒調下 百祥丸 治瘡疹倒靨黒陷寒顫噤牙戞齒身黄紫腫 三服不愈死一名南陽丸 右紅牙大㦸不拘多少隂乾漿煑極軟去骨日中暴 乾復内汁中煑汁盡焙乾為末水丸如粟米大每服 一二十丸研赤脂麻湯調下吐利用無時一方以煎 藥為細末二嵗兒炒半錢研脂麻湯調下尋常小兒 睡中戞齒者是腎經風熱或是驚風入骨一服即效 後與驚藥更不再服 宣毒膏 治毒氣瘡疹已出不快倒靨急服此藥曽經 大效 臘月八日刺獖猪尾取血一升用新瓦盆盛 好硃砂 别研 水飛 乳香 别研各 一分 甘草末 馬牙硝 别研各 半兩 腦子 别研 麝香 别研各 一分 右修事畢同猪尾血拌和用一寛舊竹筒底下留一 節入藥在内以紙数重繋合於筒口邉通一竅以麻 索子縛了垂側屋梁上至清明日取出爆乾更入腦 麝各一錢研細滴水丸如皂子大毎服量多少人参 湯化下若毒盛瘡黒倒靨者服之即紅活再長神妙 治瘡疹大便不固其痘漸黒陷靨即冝服此嬰兒乳母 同服 人参 白茯苓 白术 肉荳䓻 黄耆 各半 兩 甘草 炙二 錢 右㕮咀毎服一錢水半盞生姜一片棗子半枚煎至 三分去滓服乳母倍之若大㵼手足厥冷加附子用 驗方 治小兒斑疹黒陷方 用臘月秃梟腦子或一個或二個以好酒浸調服若 乾者以好酒浸少時化開依上調服立效 治瘡疹不透乾黒危困神效 用柿楂子不拘多少為細末每服二錢紫草酒調下 小兒量大小加减徐徐進三兩服即紅活蘇韜光云 其家累世用此甚佳柿樝子圗紅本草名棠梂子第 二十三卷云惟滁州者入藥 治瘡疹黒陷 鐵脚葳靈仙 為末一 錢炒 腦子 一分 右用温水調下服之取下瘡痂為效 治斑瘡倒靨方 胡粉 一箇燒 灰存性 乾胭脂 三錢 右研為極細末用胡荽煎酒每服調下一錢無時服 之立效 再甦散 治小兒被諸惡觸着瘡子毒氣入裏瘡變黒 色湏臾不救急冝用此藥服之 白礬 熬令 汁枯 地龍 去土炒各 二錢半 右為末每服半錢用獖猪尾上血如龍眼核大同新 水少許調服日三服效一方用蘇合香丸用胡荽酒 化服或焚熏 人齒散 治小兒倒靨出不快發斑俗名蛇皮痘及變 黒寒顫戞齒一名退陷散 人齒 五枚燒 灰存性 麝香 半字 右用硏為末分作三服温酒調下不飲酒湯亦可一 方細研酒調入獖猪尾血三五滴同服之或紫草升 麻湯皆可小兒齒尤佳 治瘡子出未透黒靨者 用乾㺅樝子肉為末湯調服微者汗出不妨纔覺紅 却醋煑黄顙魚食之魚去腸肚不去涎立紅活又黒 陷口渇荔枝殻煎湯温服立紅活 治瘡痘倒靨不出 牛蒡子 半兩 炒 紫草 一分 右為細末每服一錢麝香少許温酒調下不過三服 立愈 又方 乾葛 一錢 剉 胡荽 五分 右用無灰酒一處煎濃汁令子母俱飲效 治小兒一切斑瘡倒靨欲死者 右用十二月八角兒七箇湏石榴樹上生空者不用 以瓦盆上火煅成灰研細用葦筒吹入鼻中大有神 效 又方 用人中白臘月者最佳通風處以火煆成煤水調三 五錢陷者自出 又方 蝉退 末一 錢 龍腦 皂角 子大 猪心血 三皂角 子大 右研為膏酒泡紫草化下即身熱紅活 周天散 治瘡黒陷項强目直視腹脹喘急發搐及一 切惡候 蝉退 五錢 地龍 一兩 去土 右為末小者半錢大者一錢研乳香湯調服連二服 瘡出即愈 神通散 治瘡疹毒氣少大小便利倒伏不出 生乾地黄 炒乾 地龍 𦂳曲者去上 微炒各一兩 已上搗羅為細末次用好硃砂一兩細研水飛 右同拌勻每服一字煎胡荽酒少許同温湯調下 倍金散 療小兒瘡疹倒靨黒色 虎杖花 炒二 兩 神麯 炒半 兩 杖花 山果子 和核各 一兩 右為麄末每服一錢水八分入荆芥七穂紫草一根 煎至四分去滓温服 抵聖散 治小兒斑瘡不及出而反入者 右取十二月老鵶左翅不拘多少風中令乾辰日燒 為灰用中等獖猪嘴上刺血為丸如鷄頭大每一丸 取獖猪尾上血少許温水同化下如或未效三兩時 間更一服 救生散 治小兒瘡疹膿泡惡候危困陷下黒色 獖猪血 臘月内以新瓦罐子内盛 掛於屋東角隂乾取末 馬牙硝 研各 一兩 硼砂 腦麝 硃砂 牛黄 各一 錢 右同研極細每二嵗兒取一錢新汲水調下大便下 惡物瘡泡紅色為度不過再服 脫殻散 用鷄抱出殻子於新瓦上焙乾去膜取殻搗研如粉 遇小兒斑瘡倒靨不出或臓腑糞黒頭瘡昏睡不醒 用酒調一字塗兒唇上令兒䑛或以酒調塗風池背 上心前或熱湯調一字喫 化斑散 治小兒斑瘡 石膏 火煆或濕紙褁炮令透為末或用 泥團燒之取出去火毒為細末 知母 切片 焙乾 為細 末 右各等分熟水調一字服之或調塗唇上頭疼除昏 發泄瘡子此名髙母化斑散治小兒斑瘡此二方極 妙然後方恐太凉 治小兒瘡疹倒靨不出者 人齒 一枚燒 灰研細 赤小豆 七粒 為末 右同作一服薄荷温酒調下 治小兒斑瘡倒靨并黒色者 謂之鬼瘡子初出状光忽 然黒陷心煩惟燥氣喘妄 語或見鬼神並冝速治 不然毒氣入臓必死 用人齒不拘多少炭灰研細獖猪尾血調下二錢移 時再服 一方酒 調下 又方 赤馬糞 乾者 白礬 各一 兩 右入甘鍋子内以礬在下用泥固濟牢固用炭灰三 斤煆以火盡為度候冷取出細研入腦麝各一字再 研勻十嵗以下半錢匕十嵗已上一錢匕芫荽酒調 下更有熱疾加减 治瘡子倒靨方 用臘月中犬糞燒灰為末入龍腦少許細研每服半 錢新水下 治大人小兒瘡子倒靨方 白花蛇 連骨一兩慢火 炙令乾勿焦 大丁香 二十 一粒 右為末大人每服一大錢小兒半錢以水觧淡酒調 下如黒靨者服之移時重紅 治瘡子倒靨方 用橄欖核中截斷水磨少許服立發 麻黄湯 治斑瘡倒靨 用麻黄三十寸去節蜜炒令香紫色為度水一盞 煎六分服余得此方後往知襄州仙源縣值工筆 李用之子斑瘡倒靨已至危困投此藥一服瘡子 便出其應如神未至胃爛便血者皆可治一法用 灰治煎 治瘡子倒靨 用濕生蟲不計多少焙乾為末酒調下一字 加味宣風散 治腎虚証瘡疹變黒 鷄心㯽榔 二 個 陳皮 去白 青皮 去穰 甘草 炙各二 錢半 黒牽牛 二兩半生 半炒熟 右為末蜜湯調下氣怯者加南木香一錢先下黒糞 次下乾糞後以四君子湯加厚朴木香陳米湯服和 胃良乆糞黄瘡自微出以胡荽煎酒傅其身即發起 獨聖散 治瘡疹陷入發黒色而欲絶服此漸蘇紅潤 用穿山甲湯洗净炒令焦黄為末每服半錢入麝香 少許南木香煎湯調下一方葱白煎湯調下或紫草 煎湯入紅酒少許服之一方用麝香當門子少許每 一嵗半錢三嵗一錢只温酒調下一服見效雖遍身 黒欲絶亦䏻漸蘇而發紅但目閉無魂者不治 靈砂酒 治疹瘡黒陷不起 用靈砂以好酒磨化三五粒服之效 紫雪湯 治小兒瘡疹倒靨 紫草茸 地龍 去土 等分 右為麄末每服二錢用水酒共七分煎至四分去滓 温服 丁香散 治小兒瘡疹倒靨黒色及出不快 丁香 鹿肉 乾者各 半兩 紫草 一分 右為細散每服二錢酒一盞入麝香少許煎至半盞 放冷灌之如人行三二里再服立發紅色 通聖散 治小兒瘡痘靨伏黒陷 雄黄 通明者 研水飛 麝香 用當上門子 為末各半錢 右同研細只作一劑一嵗兒作三服温酒調下 治小兒瘡子倒靨黒陷方 白殭蚕 蝉退 去上 等分 右為麄末水一盞半煎至半盞去滓分作二服微熱 服立出 黒金散 治小兒瘡子黒陷不出 猪懸蹄甲 半兩 蛇蛻皮 三條 鯪鯉甲 一分 猬皮 一枚 鵶翅 一對 蛤粉 一分 右六味都入在磁瓶内用塩泥固濟燒一宿研為細 散一二嵗兒每服半錢猪尾血温湯調下不出再服 再生散 治小兒瘡泡正出忽變紫色或作黒陷喘急 神昏 人齒 五枚 燒灰 蝎尾 五条 燒灰 右件研勻每服半錢温酒或煎葱白湯調下不拘時 服 治小兒瘡痘作變惡証皆可服 人参 一錢 茯苓 一錢 紫草 一錢 木香 半錢 附子 三片 右為㕮咀生姜三片棗子一枚水煎服 神聖丸 治小兒瘡疹黒陷倒靨服之速效 無椒塩 餅 一箇 去皮 右用臘月活兎兒取血就和 餅搗三四百下丸如 梧桐子大毎服三五丸好酒化下不拘時候若嚥下 咽喉湏㬰發瘡疹紅活大有神效 發斑紫草散 紫草 甘草 糯米 亢云此味極 好助胃氣 黄茋 等分 右為末水煎服辛亥樵隠孫先出麻疹又發痘瘡黒 陷亢拱辰出此方愈亢云錢氏紫草散有枳殻難服 瘡疹發斑 附論 夫小兒斑毒之病者是熱氣入於胃也夫胃主肌肉其 熱氣夾毒藴積於胃毒氣熏發於肌肉状如蚊蚤所囓 赤斑徧體此病或是傷寒或時氣或温病由風熱不時 以故熱入於胃變成此毒乃發斑也凡發赤斑者五生 一死黒者十死一生也 楊氏曰或陽証而誤温藥或 當汗不汗當下失下或汗下未觧陽熱内盛蒸溽外廹 熱毒入胃或胃寒毒至春始發或冬暖人受乖臭之氣 至天氣暄熱始作皆能發斑盖熱必傷血血熱不散裏 實表虚以致熱氣虚出於皮膚輕則如瘡子重則如錦 紋謹勿妄汗之重令開泄瘡爛凡斑若見急冝早治日 子稍延獨陽絶陽不可救治斑之方萌與蚊迹相似凡 發斑之証若内外熱熾胃爛難救矣或如錦紋起如餅 搭者難治若初發色紅漸次黯黒面色初黒及初發便 如黒痣不治紅斑五生一死黒斑十死一生盖發斑者 皆胃熱陽毒盛而隂脉伏或大便自利或氣短燥糞乆 不通皆危証也 發斑多在胸腰間闗前陽脉洪大病 人昏憒先紅後赤者斑也蚊迹多在手足之間關脉不 洪病人自静先紅後黄是也 楊氏治法通用升麻葛 根湯敗毒散犀角地黄湯熱盛𤣥参升麻湯生姜烏梅 煎黄連一物湯米煎熱病發斑時氣發斑大青四物湯 黒膏大熱可下少與調胃承氣湯孫兆用白虎加人参 湯血熱内結小柴胡湯湏用紫草川芎倍加生地黄為 佐 方 犀角散 治小兒陽毒壅盛發斑心躁皮膚焮痛 犀角屑 川升麻 白鮮皮 梔子仁 漏蘆 川大黄 炒 剉 赤芍藥 甘草 炙各 半兩 寒水石 一兩 右為散毎服一錢以水一小盞煎至五分去滓不拘 時量兒大小加减服 大青散 治小兒熱毒發斑不止心神煩悶 大青 半兩 炒 𤣥参 半兩 川升麻 半兩 梔子仁 半兩 甘草 半兩 炙剉 川大黄 半兩 炒 右件為散每服一錢以水一小盞煎至五分去滓不 拘時候量兒大小加减服之 大黄散 治小兒斑瘡大便壅滯冝服 川大黄 半兩 剉炒 甘草 半兩 炙 黄芩 半兩 枳殻 半兩麸 炒黄 右件為末不計時候以新汲水調下一錢三嵗以下 可服半錢 又方 犀角屑 一分 川升麻 一分 川大黄 半兩 炒 甘草 半分 炙 右為散毎服一錢以水一盞煎至五分去滓量兒大 小加减服之 葛根橘皮湯 治温毒發斑爛癮疹如錦紋或咳嗽心 悶但嘔清汁 知母 甘草 麻黄 杏仁 葛根 橘皮 黄芩 各半 兩 右㕮咀毎服五錢水一盞煎至六分量大小温服 𤣥参升麻湯 治傷寒毒氣不散表虚裏實熱發於外 身斑如錦紋甚者煩躁兼治咽閉腫痛 𤣥参 升麻 甘草 各半 兩 右㕮咀每服五錢水一盞煎至七分量兒大小服 調胃承氣湯 治熱留胃中發斑及服熱藥過多亦發 斑此藥主之 大黄 芒硝 甘草 各等 分 右用水盞半先煎大黄甘草姜三片煎六分後入硝 煎去滓温服 紫草散 發斑疹 鈎藤鈎子 紫草茸 各等 分 右為細末毎服一字或半錢温酒調下無時 黒膏 治温毒發斑 豆䜴 一合 生地黄 四兩 切 右用猪脂半斤合和露之煎令三分取二分去滓再 入雄黄麝末攪和量大小服之其毒從皮膚中出則 愈忌蕪荑 治小兒發斑散惡毒氣 用葵菜葉絞取汁少與服之 治斑瘡 用屋上爛茅和醤汁研傅之 治小兒斑瘡及痘瘡心躁眠卧不安 用川升麻不計多少細剉水一盞煎滓取汁以綿霑 汁洗拭瘡瘢上 治小兒發斑瘡 用石榴葉不拘多少為散毎服一字或半字温調下 發斑藥 用珠子七粒研碎用新水調勻服之 瘡痘攻咽喉 附論 夫瘡痘攻咽喉者心胃有熱上攻於咽乾澀而疼如兼 口舌生瘡齒浮齦腫者冝甘露飲水漿不下者紫雪散最 妙如聖湯抱龍丸消毒飲皆可選而用之 方 神仙紫雪散 治大人小兒一切熱毒胃熱發斑消痘泡 麸疹及傷寒熱入胃發并小兒驚癎涎厥走馬急疳 熱疳黄瘦喉脾腫痛及瘡疹毒攻咽喉水漿不下 黄金 一百 兩 寒水石 石膏 各三 斤 犀角 羚羊角 各十 兩屑 𤣥参 一 斤 沉香 丁香 各五 兩 木香 甘草 八兩 升麻 六兩皆 㕮咀 右以水五斗煑金至三斗去金不用入諸藥再煎至 一斗濾去滓投上好芒硝二斤半微火煎以栁木箆 攪勿停手候欲凝入盆中更下研硃砂真麝香各三 兩急攪勻候冷貯於宻器中勿見風毎服一錢温水 化下小兒半錢一字咽喉危急捻少許乾嚥之 地黄丸 治小兒瘡疹口瘡咽喉腫痛牙疳臭爛 天門冬 麥門冬 𤣥参 各二 兩 甘草 薄荷葉 各一 兩 右為細末熬生地黄汁和丸櫻桃大毎服一丸温蜜 水化服 甘草桔梗升麻湯 治小兒斑出欲透皮膚身熱咽喉 不利 甘草 半兩 桔梗 升麻 半兩 右剉細末每服二錢水煎 桔梗甘草防風湯 治小兒疹子出已發熱咳𠻳或口 舌生瘡咽乾壮熱飲水咳𠻳痰涎不利服之無不愈 者 桔梗 甘草 炙 防風 各等 分 右為粗散每服三錢水一大盞煎至六分去滓温服 不拘時候量大小加减服 甘露飲子 治心胃熱咽痛口舌生瘡并瘡疹已發並 可服又治熱氣上攻牙齗腫牙齒動搖兼大便秘 甘草 剉炒 石斛 去苗 枇杷葉 去毛 山茵蔯葉 枳殻 麸炒 去瓤 黄芩 去心 生熟乾地黄 焙秤 天麥門冬 各去心 焙秤 右各等分為粗末毎服二錢水一盞煎至八分食後 温服牙齒搖齗腫熱含𠻳渫并服一方無枇杷葉 如聖湯 治小兒瘡疹毒攻咽喉腫痛及咽嗌口舌生 瘡不䏻吮乳一名如聖麥門冬散 桔梗 甘草 生 牛蒡子 炒各 一兩 麥門冬 去心 半兩 右為細末每服二錢沸湯㸃細呷服入竹葉煎尤妙 一方加荆芥防風重者入竹 兒小乳母無孕者亦 可服 紫河車散 療小兒斑瘡毒氣不觧攻咽喉音聲不出 舌頰生瘡渇逆煩悶潮熱面赤 紫河車 茜草根 貫衆 各一 兩 芍藥 甘草 炙各 半兩 右為粗末每服一錢水七分生姜二片煎至四分去 滓温服之一方加菜子一兩 鼠粘子湯 治小兒痘瘡收靨者身熱大便堅實口舌 生瘡咽喉腫痛此是餘毒未散又名消腫飲 鼠粘子 一兩 微炒 甘草 川升麻 荆芥 防風 各二 錢半 右㕮咀每服三錢水一盞煎六分量大小加减服 觧毒防風湯 防風 一兩 地骨皮 黄耆 芍藥 荆芥 枳殻 鼠粘子 各半 兩 右為粗末每服四五錢水煎服 桔梗湯 如斑已出只時時與之快咽喉寛利胸膈 桔梗 二錢 生甘草 一錢 右㕮咀作一服水一盞煎半盞不拘時候服之如見 傷食証又見斑証先於不犯大黄巴豆藥尅化過再 與升麻湯如食重傷煎藥不過再與犯大黄巴豆藥 過之 牛蒡散 治小兒斑瘡及疹痘未出一切毒瘡咽喉腫 痛凉膈去癈 牛蒡子 一兩 炒 荆芥 二兩 半 白芷 半兩 全蝎 三錢 甘草 三錢 防風 半兩 右為末水七分盞煎服如大便自利者不冝服此 治痘瘡後餘毒上攻咽喉閉塞語聲不出 用蛇退不拘多少麻油潑上燒存性碾為末以砂糖 拌和捻作餅子嚼下 瘡疹吐利 附論 凡痘瘡正出吐泄不食忽増寒戞齒者瘡心黒陷喉中 涎喘盖兒生受風冷血氣虚弱即變此証難治多死冝 用益黄散甚者金液丹並食前服吐泄定後思食証平 復方可用發瘡痘藥設或妄投亦必生癰腫也 方 一證紅斑方出胃虚吐利或傷凉藥侵損胃虚弱不食 陷而不出冝用温裏之劑理中湯重者用薑附靈砂大 抵用藥或熱隨証輕重以救一時之急不可拘以常法 又不可太過也 理中湯 人参 去蘆 白术 白薑 炮 甘草 各等 分 右剉姜棗煎重者加炮附子 或禀受怯弱脾膚虚冷大便自利手足厥冷冝理中湯 益黄散軰可救裏温出也 胃愛散 調理小兒膚虚吐泄如斑瘡未出醫人不識 形候将使冷藥氷却瘡子致令内伏不出将此胃愛 散調理如身體汗即不用控心散發也如無汗出即 用控心散發之後下羗活散與胃愛散 糯米 一兩 乾淡木𤓰 三分 甘草 一分 藿香葉 紫蘇葉 各一 分 丁香 二十五粒已上六味 一處同炒燋黄為度 右件藥同一處令乾碾為細末每服一錢半煎粟米 棗子湯調下量兒大小為劑 紫草木香湯 治瘡出不快大便泄利 紫草 木香 茯苓 白术 甘草 炒各 等分 右剉散每服二錢水一盞加糯米三十粒煎温服盖 紫草能利大便木香白术所以佐之也 肉豆蔲丸 治痘瘡已出泄㵼發渇水榖不化或澀或 㵼淡黄色者致令瘡痘難出難靨非特痘瘡一證其 餘蔵寒泄痢尤冝服之 木香 半兩 縮砂仁 三錢 白龍骨 半兩 訶子肉 半兩 肉豆蔲 赤石脂 七錢 半 枯白礬 七錢 半 右為細末稠麵糊為丸如黍米大一週嵗兒每服三 五十丸三嵗兒服百丸温水飲下㵼甚者異攻散吞 下㵼止住服不止多服一方或㵼水榖白色淡黄色 木香散下 五味香丸 治瘡疹初出一日至七日如㵼三行者便 可服 木香 半兩 白龍骨 訶子肉 赤石脂 各半 兩 肉豆䓻 二錢 半 右為細末麫糊丸如黍米大一週嵗兒服三五十丸 三嵗兒服百丸温米飲湯下日三服不拘時候三服 不止者難救如㵼米榖者即難治之證 瘡疹入眼 附論 凡痘瘡欲出先攻目赤腫不開次出瘡痘不甚紅活有 痰者設或妄投湏損眼目冝以調肝散護目生銀丸并 珍珠丸化痰更冝對証用藥也 瘡痘盛出熱毒氣攻 則斑瘡入眼多食毒物亦爾若覺眼腫或赤痛多淚時 時與開看睛無瘡即不害若有瘡赤腫者冝用四順飲 每日食後一服常令微利毒消平愈不爾害目 幼幼 新書云龍木論治小兒斑瘡入眼外障此眼初患時不 論大小湏患斑瘡一度瘡子患時覺入眼中即湏将息 慎忌若不忌口将息即便疼痛淚出赤澁怕日難開腫 痛翳如銀色此為熱氣在肝上衝入眼肝膈壅毒致成 膈翳冝用秦皮湯洗之然後服凉肝丸 二方並 見本門 亦不冝 藏洗出血㸃鍼桃撥疼痛定後即㸃退翳藥亦得方效 恵濟論小兒疹瘡入眼候歌斑痘將生眼不開淚流 頻有熱横顋如桃腫赤如錐痛此疾應知入眼來莫與 醋漿及毒物鷄鵝少食免生災急敎製造葳靈散百日 無踰尚可回 小兒疹痘初發便令煎油渫散子之類 令兒食之每哺兒切忌醤醋五味馬牛鷄鵝野味等物 止令食淡熟猪肉淡粥飯餅餌之類不䏻乆食淡入少 塩無害又於清晨久木起時抱兒於井上令自頭菉豆 七粒於井中云使兒斑瘡不入眼又小兒瘡疹若食熟 鷄鵝等物未有不損眼目者雖瘡疹已可尚冝数月勿 食 方 調肝散 治痘瘡熱毒大盛令不入目 犀角 如無以升 麻代之 大黄 剉炒 桑白皮 鈎藤 甘草 炙各 五錢 天花粉 石膏 煆 黄芩 木通 防風 荆芥 牛蒡子 炒 紫草 陳皮 去白 龍膽草 去蘆各 二錢 右剉白水煎食後温服 鷄翎散 治小兒斑瘡入眼 輕粉 半錢 粉霜 一錢 右同研地上用炭火三兩塊傾在火上急以碗盖之 頻頻掲碗看纔候無烟生即住掲用鷄翎掃碗内水 銀作一處是一服如人患左眼傾入左耳内患右眼 傾入右耳内所患眼便開得其瘡自愈 仙靈脾散 治斑瘡入眼 仙靈脾 葳靈仙 各等 分 右為末食後米飲調下量兒大小用之 黄蘗膏 治小兒疹痘出後即湏愛護面目勿令沾染 欲用胡荽酒噴時先用此方塗面上然後方可噴四 肢大人嬰兒孩有此疾悉用之 黄蘗 一兩 菉豆 一兩 半 甘草 四兩 生用 右為末再研令細後以生麻油調如薄膏從耳前眼 唇並厚塗日三五遍上塗面後可用胡荽酒噴早用 此方塗於面上令不生疹痘如此方塗遲縱出疹痘 亦少諸家方愛護面目者皆以此方治療分兩用治 皆同惟疹痘論一科用菉豆粉三兩半 芥子膏 治瘡痘令不入眼 用白芥菜子為末水調傅足心熱毒歸下 净心散 治痘瘡出盡便冝服之如入眼自退 蛇退 一條 燒灰 甘草 五錢生 為末 不蛀皂角 五挺 燒灰 右研勻小兒半錢熟水調服 治大人小兒瘡疹出䕶眼目 右纔覺患以塩花少許湯浸了令温洗兩眼晝夕可 服三兩度大人以指揾塩花水㸃眼内旋以帛子拭 之初用眼即多痛用三上後即不覺痛不計大人小 兒或患欲退時眼内有餘熱者亦冝用此法洗㸃 治瘡疹入眼 馬屁勃 半兩 皂角子 十四 粒 蛇皮 半兩 右入小礶子内塩泥固濟燒存性研細温酒調下三 錢食後服 蛇皮散 治瘡疹入目成翳一名子肝散 栝蒌根 半兩 蛇皮 二錢 右為細末羊子肝一箇批開入藥末二錢麻線纒定 米泔煮熟頻與食之未䏻食肝與乳母多食如少小 未䏻食即半肝令熟研和為丸如黄豆大以米泔下 十丸或乳上與亦可日三服 又方仙退散 治証與前同 用蝉殻末水煎羊子肝湯調服二三錢凡痘瘡纔欲 着痂用酥或面油不住潤之可掲再掲去若不潤及 遲掲痂疕瘡硬即隠瘢痕 蝉蜕散 治斑瘡入眼半年已後者一月取效 猪懸蹄甲 二兩入礶内塩 泥固濟燒存性 蝉蜕 去土用 末一兩 右為末入羚羊角細末一分令勻每服一字百日外 兒半嵗三嵗已上一二錢温水或新水調下日三四 夜一二服不服一年已外難治項孝忠守官江南每 置羚羊角輙得山羊角正如石膏寒水石之相易也 羚羊角纎細而節紋極宻京師僦馬人多用以馬啣 鉄是也山羊角粗長又節紋稀當是京師用為正一 方用猪肝湯調下 糓精草散 治小兒痘瘡已靨眼目翳膜遮障瞳人癮 澁淚出久而不退者餘毒熏蒸眼目或因悮食煎煿 熱物所致 糓精草 一兩 生蛤粉 二兩 右為細末獖猪肝一葉用竹刀批作片子糁藥在内 用草䋲縳定以甆器内貯米泔一碗慢火煮熟令兒 食之一方臨卧細嚼却用原煮米泔送下忌一切毒 物等項云猪肝煮熟入磁瓶内熏眼却服之一方用 青竹葉十片同煎熏服一方用生黒豆皮 二錢 决明散 治小兒瘡疹痘入眼一名𤓰蒌散 决明子 赤芍藥 甘草 炙各 一分 𤓰蒌根 半兩 右為末三嵗半錢蜜水調下食後日進三服效 撥明散 治小兒瘡痘入眼生翳一名撥雲散 用桑螵蛸真者一兩炙令焦為末麝香少許和劑三 嵗半錢米泔湯調下食後 通聖散 治小兒瘡痘入眼及生翳障一名豆皮飲 白菊花 菉豆皮 糓精草 去根各 一兩 右為末三嵗一錢乾柿一箇生粟米泔一盞共一處 煎候米泔盡只将乾柿去核食之不拘時一日可三 枚五七日可救逺者半月餘效一方有夜明沙一兩 又名菊花散 浮萍散 治小兒患痘瘡入眼疼痛恐傷目 用浮萍草隂乾為末三嵗一錢半肝一斤入盞内杖 子搗碎爛入沸湯半盞絞汁調下食後三兩服立效 一方投水半合甚者一服差傷目者十服差一方用 羊子肝又治隂囊腫色如琉璃三嵗一錢葱白湯調 下 兎肝丸 治小兒斑瘡入眼雖赤白障遮交眼睛但得 瞳子不陷皆能治 黄蘗 去皮 石决明 生用 蒼术 各半 兩 右為末兎肝丸如小豆大三嵗三十丸米湯下食後 服 凉肝丸 防風 二兩 人参 赤茯苓 一兩 半 茺蔚子 黄芩 黒参 大黄 知母 各一 兩 右為末蜜丸菉豆大食後茶下量兒大小為劑 秦皮湯 秦皮 二兩 秦芁 細辛 防風 各一 兩 甘草 半 兩 右白水煎淋洗 葳靈仙散 治小兒斑瘡雀目眼生翳障遮䐽 葳靈仙 仙靈脾 甘草 赤茯苓 子芩 青葙子 大青 赤芍藥 大黄 各等 分 右為末羊肝掺藥篛葉麻皮纒縛米泔煑熟放冷吃 量兒大小用之一方用獖猪膽二箇批開掺藥在内 金華散 治痘瘡入眼昏暗翳膜遮障 黄連 菊花 枸杞子 各一 兩 甘草 三 分 牛蒡子 半 兩 右為末薄荷湯調食後服量兒大小用之明目除昏 暗退翳膜常服大效 治小兒出瘡疹眼内有雲翳 輕粉 黄丹 各等 分 右以竹筒吹在耳内左眼有翳吹在右耳右眼有翳 吹在左耳即退 透耳藥 治斑瘡疹入眼 硃砂 一錢 粉霜 八分 右研為極細末水調少許用銅匙頭傾一兩㸃於耳 内中後用前通聖散 治小兒斑瘡入眼 硃砂 腦子 水銀 麝香 已上各 等分 右為細末用水銀調滴入耳中 治瘡疹入眼 右法候瘡疹安後以兎屎焙乾為末茶清下頻頻服 即安仍治昏翳 羗蝉散 治小兒瘡疹後毒氣不散生翳障睛并治暴 赤眼疼痛生翳遮障羞明一名羗菊散 羗活 蝉蛻 去足 翼土 防風 蛇退 菊花 糓精草 木賊 甘草 梔子 大黄 白蒺藜 黄連 沙苑蒺藜 各等 分 右為末毎服半錢白湯調下或米泔調下 護目膏 治小兒痘瘡不入眼内及截斑毒或瘡痘後 熱毒壅盛眼目障翳或瘡痘入眼而生翳者一名黄 蘗膏 黄蘗 一兩 甘草 四兩 生用 紅花 二兩 菉豆粉 一兩 半 右為末生芝蔴清油調塗兩眼外四畔頻頻塗之面 上不生瘡疹若塗此藥瘡痘稀少或胭脂傅之亦可 若用胡荽酒尤能䕶目 决明丸 治小兒斑瘡入眼雖赤白障翳遮漫黒暗但 得童子不陷者皆可治之 石决明 煆 川芎 黄蘗 各一 兩 蒼术 半兩 右為細末用兎肝或無以白羯羊肝代之研爛搜和 丸如菉豆大毎服三十丸食後臨卧米泔下 治痘瘡入眼 用糓精草煑白柿喫仍用菉豆根燒灰淋渫以上面 澄清者洗下面濃者服之 七退散 治痘瘡後眼生翳 雄鷄脚粗黄皮 鵞脚黄皮 抱鷄子殻 人指甲 蝉蛻 猪後脚懸爪 不㸃 地者 羯羊角 右焙乾或日乾為細末煎羗活湯調下 羊肝散 治小兒痘瘡入眼及無辜氣入眼 蜜䝉花 三 兩 青葙子 决明子 車前子 各一 兩 右為細末各别收之每取蜜䝉花末三錢餘藥各一 錢拌勻用羊肝一大片薄批掺上濕紙裹煨熟量多 少空心食之一名蜜䝉散 治瘡入眼 用局方洗心散洗肝散加乾柿菊花谷精草菉豆大 殻同煎嚼生葱薄荷食後服 養生必用 治目暴赤腫痛少兒斑瘡入眼 棘剛子 炒 香 蔓菁子 絹袋盛飯上蒸 取出焙乾炒令香 甘草 炙 木賊 去節各 等分 右為末沸湯㸃一錢食後服日三 决明丹 治疹痘瘡後毒氣入眼 决明子 蜜䝉花 各一 兩 青葙子 車前子 川黄連 去 鬚 羯羊角 屑各 半兩 右為細末煑羊肝一具切破同諸藥搗一二百下丸 如黍米大每服二十粒荆芥湯下乳食後量兒大小 加减 㽔仁散 㽔仁 去皮 炙 黄芩 梔子仁 黄連 黄蘗皮 川升麻 甘草 炙各 一兩 右為細末每服二錢用水一盞煎至六分去滓食後 温服量兒大小如生翳障重者兼蜜䝉花散 蜜䝉花散 治疹痘瘡并諸毒氣入眼昏生翳膜 蜜䝉花 三兩别 為末 井水石 青葙子 决明子 車前子 各一 兩 右為細末蜜䝉花散半錢末與蕤仁散半錢相和合 羊肝一片切破掺藥末在肝内濕紙褁火煨令 空 心量力食翳膜退即止 泉石散 治小兒風熱攻眼及斑瘡入眼 井泉石 先為末再 研水飛 蝉蛻 蛇皮 甘草 三味炙已 上各一兩 右為末每服半錢至一錢蜜水調下忌油膩 羚羊角丸 治眼昏澁赤腫侵睛淚多或作翳障 羚羊角 屑 黄芩 大黄 芥菜子 各二 錢半 當歸 𤣥参 甘草 炙 木賊 蝉殻 去足 珍珠 末一作 硃砂 决明子 炒各 半兩 荆芥穂 川白芷 二 兩 蒼术 用米泔汁 浸一宿焙 乾各 二兩 羗活 一兩 右為末煉蜜為丸如弹子大每服一丸食後用荆芥 茶湯嚼下小兒斑瘡入眼看兒大小加减用蝉蛻湯 化下食後服 治孩子痘瘡入眼 蕤仁 桃仁 各二箇去 皮尖用 膩粉 龍腦 硇砂 牙硝 各一錢 研極細 右用白沙蜜調末炙三次收之每用一粟米許㸃之 立效 治小兒斑瘡入眼 黄連 菊花 蜜䝉花 各半 兩 蛇皮 一條燒 灰存性 甘草 炙一 分 右為散煉蜜丸如菉豆大冷菉豆湯下五丸十丸加 减用 蛇退散 治小兒斑瘡入眼 蛇蛻皮 馬屁勃 皂角 不蛀 者 殻精草 右各等分同入瓦藏瓶内用塩泥固濟木炭火燒令 通赤出於地坑子内出火毒候冷取出細研為末每 服一字温米泔調下 樺皮散 治小兒斑瘡入眼及裹黒睛 樺皮 頭髮 蛇蛻皮 各半 兩 右細净器内㸃火燒之候煙盡研細每服半錢煎黒 豆湯入酒三滴調下日五服 又方 用蚕沙燒灰為末毎服一錢以米泔研生菉豆七粒 調下毎夜一服病去即止 治斑瘡入眼方 用黄芩為末臘月内黄牛膽内就弔於北隂中旋丸 菉豆大麴湯下五丸只一服退隔年者三服三年外 者不醫 治小兒瘡疹入眼方 地骨皮 塩䜴 等分於新 瓦上焙焦 右為末服一錢陳粟米飲調下日三服神效 治小兒斑瘡入眼 用生鱔魚以針刺血貯器内㸃入眼即愈甚佳 治斑瘡入眼方 斑瘡入眼豈尋常 熱氣流来到此方 鶴頂神膏君記取 謂塗藥 如鶴頂 移時病退號醫良 黄芩散 黄芩 山梔子 黄丹 各等 分 右為末用牛蒡子菜杵汁調塗在頂門 蝉退散 治斑瘡翳障眼不見光明冝服之如睛爆破 不可醫 蟬蜕 去上 蛇皮 炙 川升麻 蒺藜 炒去 角 黄連 炒 榖精草 大青草 仙靈脾 葳靈仙 井泉石 各半 兩 硃砂 研 螺粉 各一 分 右為細末每服半錢蜜水調下大人小兒加减服 甘菊花散 治小兒斑瘡入眼 甘菊花 糓精草 石决明 各等 分 右為末每服二錢水一盞入乾柿一箇同煎至七分 乾柿細嚼服 治小兒目中痘瘡成翳方 大黄 炒為末 二錢 水銀 半錢 右用男子口津唾化水銀為泥次入大黄末方入冷 水調塗頰上如乾用水温之乃效 治痘瘡入眼腫痛不可開黒靨不出 用斷續即蝉蛻為細末以薄荷汁調傅一二次便䏻 開若瘡黒靨不出温熟水調下一二錢即出乳母服 亦可凡小兒初患痘瘡先用胭脂塗眼令瘡不入眼 中不得洗面生水入眼即損眼 治諸眼翳昏風痒方 用真杏仁三五十粒水浸去皮尖細嚼和津液吞五 更端坐常服杏仁潤肝去塵滓也 加减四物湯 治斑瘡入目或瘡痘收後服之 當歸 尾 芍藥 川芎 蒼术 白菊花 乾葛 羗活 各等 分 右剉散毎服水一盞藥末二錢入生地黄少許搥碎 同煎半盞量兒大小服之乳食後服忌一切動毒物 雖愈後忌三二日方可 蝉菊散 治斑瘡入目或病後生翳障 蝉退 净洗去 塵上 白菊花 各等 分 右剉散每服二錢水一盞入蜜少許煎乳食後量兒 大小與之屡驗 洗方 用黄連去鬚白滑石調青絹帛包泡湯候温洗 塞耳丹 治疹瘡入眼 用水銀一錢虢丹五錢同丸作六丸入鎔銀鍋中圓 瓦上盖濕紙糊護定用香爐盛炭火燒一日後取出 以薄綿裹之疹瘡在右則塞右耳在左則塞左耳立 見墜下 㵼青丸 方見嬰孩 肝臓門類 海藏云東垣先生治斑後風熱毒翳膜氣暈遮睛以 此劑㵼之大效初覺易治 補肝丸 四物湯内加防風羗活等分為細末煉蜜為丸是也 銷肝散 㵼青丸去梔子大黄治腹虚 治小兒痘疹眼生翳膜 用浄洗手用甆片刮指甲屑焙令燥研細成末㸃麻 子大人翳上兩日間自落極妙 透關散 治小兒斑瘡初作眼患痛澁羞明怕日出淚 頻多或已覺漸成白翳子冝用神效 用蓽澄茄不拘多少為細末每以少許吹入鼻中於 食後頻頻吹之諸證皆可用之 大效㸃明膏 治斑瘡眼患只在百日以内治之容易 乆即氣定難以調理 用掘取土中覆盆根處有生路傍樹髙五七尺者浄 洗搗取粉澄濾令細日乾每用蜜和以少許㸃白丁 上令其自消自散日二三次㸃用驗 治小兒斑瘡入眼 用蒺藜麸炒炙甘草𦍑活防風等分搗每服二錢漿 水下撥雲見日直到老 柴胡散 治眼胞患斑瘡熱衝透睛中疼痛淚出翳如 銀片腫澁難開 柴胡 黄芩 芍藥 各等 分 甘草 一分 右剉散每服三錢水二盞煎大人小兒加减服兼以 藥煎洗之 治小兒痘瘡後眼上生膜 葳靈仙 仙靈脾 川芎 等分 右為末用不下水猪肝薄批片子撒藥末於上捲之 用麻線縛之如此數捲碗内盛飯上蒸熟去線令兒 喫之自然落下 竒犀散 治小兒斑瘡痘毒入眼但不枯破其餘證候 悉治之半月即愈瘡子安後服此藥清肝膈永逺無 疾證 犀角 鎊 薄荷子 如無以 葉代之 羗活 麻黄 去莭 木賊 去節各 九錢 石决明 赤芍藥 甘草 白蒺藜 炒去 刺 𤓰蒌根 各一 分 人参 去蘆 九錢 羚羊角 鎊九 錢 右為細末每服一錢或半錢小兒蜜湯大人清茶調 下夜卧食後服 决明散 治小兒斑瘡熱毒攻肝上衝目遂生障翳 寒水石 火煆通赤取出 地上去火毒 甘草 生用各 一兩 坯子胭脂 一 錢 右為細末每服半錢用生米泔水調下乳食後 消翳丸 治小兒斑瘡眼生障翳 硃砂 研 指甲末 不拘童男子女先以水净洗指 甲拭乾用木賊草擦取細末 右等分再同研令極細以露水搜和丸如芥子大每 用一粒於夜卧時以新筆蘸水㸃在眼内至中夜更 㸃一粒 撥雲散 治痘瘡入眼 羗活 去蘆 防風 甘草 炙 柴胡 各等 分 右為細末每服二錢水一中盞煎至七分食後臨卧 服忌藏塩鮓醤濕麫火上炙煿發風毒等物 蜜蒙花散 治如前 蜜䝉花 棟洗 羗活 去蘆 菊花 去枝梗 并土 木賊 去根 節 石决明 煆同東流水煑一伏 時漉出搗碎如粉 杜蒺藜 炒去 尖 右等分為細末每服一錢臘茶清調下食後日二服 烏豆麥門冬湯 治瘡痘眼目赤腫癮澁疼痛淚出羞 明 烏豆 小者 二兩 麥門冬 去心 一兩 右二味用水三升同煑令烏豆爛熟為度将藥湯放 温時時抄與兒服乳母喫烏豆麥門冬如三五嵗兒 可令嚼喫如烏睛突髙者難治 蒼术散 治斑瘡入眼 蒼术 一兩 槐花 藁本 蛇退 防風 枸杞 白蒺藜 各三 錢 黄芩 川芎 各半 兩 木賊 甘草 白菊花 各二 錢 蟬退 四錢 乳香 沒藥 各半 錢 硬石膏 煆半 兩 乾葛 一兩 右件為細末用白水煎食後加糓精草三錢半尤妙 菊花散 治痘瘡入眼 白菊花 三 兩 菉豆殻 蜜䝉花 旋復花 糓精草 甘草 各一 兩 右為㕮咀每服一錢乾柿一枝粟米泔一盞煎乾泔 為度取乾柿食後服 復明散 治小兒大人斑瘡入眼或成翳膜或眼睛髙 出而不枯損者雖年嵗深逺並可治之 草龍膽 去蘆 頭 麻黄 去節 右二味各等分為細末每服三錢食後炙鼠肝香熟 蘸藥食之二服服藥五六日後眼白睛與翳膜皆粉 紅色眼覺痒澁不得揉動亦不可疑此是翳膜漸退 也頻用温塩湯洗之瘡大者日三服小兒更量大小 加减服之如不食鼠肝只用第二次淘粟米生泔水 調下 紫貝散 治斑瘡丁子入眼 紫貝 一箇即 田螺也 右生為末用羊子肝批開掺末一錢線纒米泔煑香 熟入小口瓶器盛乘熱燻候冷於星下露一宿来早 空心喫不過一螺可愈 治小兒痘瘡入眼方 用蛇蜕五寸煑菉豆去皮只喫豆神效 瘡疹便膿血 附論 夫瘡痘欲安而不曽傷食有肚疼者是痘毒大盛氣血 凝結腹中不散久必作膿血痢冝用四物湯加罌粟皮 大便堅實或㵼焦黄或熱或不熱有肚疼者四順飲若 㵼白酸臭傷食肚疼者先益黄散後觧毒丸令微利再 用益黄散 便血或下黒糞睡不醒者裏毒大盛其證 甚惡犀角地黄湯抱龍丸小柴胡加生地黄主之 方 薤白湯 治小兒瘡疹其或下痢赤黄膿血及渾身熱 當服 薤白 半錢 切 豆䜴 一盞 山梔子 十枚 右用水五盞同煎薤白爛為度去滓量大小服之觧 去惡積 牛黄散 治小兒瘡疹陽毒入胃便血日夜無節度腹 痛啼哭 牛黄 一錢 欎金 一兩 右研為末每二嵗兒服半錢以漿水半盞煎至三分 和滓温服量大小以此増减之日二服 黄連阿膠湯 治小兒斑疹餘毒下痢膿血 黄連 半兩 微炒 黄栢 梔子 微炒 阿膠 炒燥各 三分 右為麄末每服二錢水半盞煎六分去滓温服量大 小加减日進二服 治小兒瘡疹之後大便膿血 用山梔子當歸煎湯下黄連阿膠丸 瘡疹後觧餘毒 附論 病後觧利當觀虚實瘡疹後當觧利此世俗通論然小 兒禀受既實榮衛充壮病後有熱者冝與觧利其証大 便難小便赤䏻食而渇大叚熱甚者冝大黄散留熱在 胃嘔吐而口舌生瘡或下利黄赤者冝黄連散煩渇而 小便少者冝五苓散餘熱温壮齒疼或腫者冝甘露飲 咽疼者冝抱龍丸如聖湯肝有熱毒多怒呌而不得眠 者冝調肝散大膓下血疼痛者冝牛蒡散三黄熟艾湯 生癰者冝小柴胡加生地黄湯犀角地黄湯無熱証者 但當隨時安養而已或其人所禀素弱瘡痘既出之後 榮衛大虚坐立振揺大便不秘小便不赤飲食不甚進 者冝胃愛散異功散雙和湯之類以扶持之其後飲食 如故起居稍勝榮衛既充然後微微觧利至虚之人不 必觧利常見虚怯小兒不應觧利而強與觧利遂為寒 中為下利生病多端也 餘毒作嘔吐者有冷熱之不 同如心煩作渇食乳甚急聚滿中膈吐出如射其人面 帶赤手足心熱居處喜凉此熱吐也如乳食水漿隨吐 面色清白手足冷大小便自利此冷吐也熱者竹茹湯 五苓散竹葉石膏湯加橘皮之類主之冷者益黄散理 中湯丸主之要之病後餘毒多是熱邪其間冷証十有 一二也 病後忽遍身青黒色手足瘛瘲口噤涎聲如 鋸者此中風也冝消風散入蝉蜕投生姜薄荷汁酒各 數㸃飲之或小續命湯去桂附子加荆芥亦可也 病 後非時發搐搦者冝抱龍丸小柴胡加生地黄之類病 後胃弱不能勝糓謂之食蒸發搐其人潮熱及大便酸 臭秘泄不調或嘔血腹疼冝紫雪丸小承氣湯其作痘 癰結腫者冝用小柴胡湯加生地黄為佳如升麻湯消 毒飲犀角地黄湯皆可選而用也病後大小便不通者 四順飲承氣湯五苓散導赤散之類便膿血者牛黄散 犀角地黄湯黄連觧毒散三黄丸等選而用之餘毒咳 嗽脇痛者赤茯苓湯小柴胡加五味子桔梗枳殻等煩 渇五苓散竹葉石膏湯黄連散燈心散主之 方 全功散 治痘瘡收靨觧利餘毒 天花粉 防風 黄芩 升麻 羗活 荆芥穗 川芎 牛蒡子 炒 欎金 紫草 甘草 枳殻 木通 赤茯苓 猪苓 黄連 去毛 縮砂仁 陳皮 糯米 炒 當歸 麥門冬 去心 右等分白水煎不拘時服 連翹散 治瘡疹壮熱小便不通餘毒未觧 連翹 瞿麥 荆芥 車前子 木通 赤芍藥 當歸 去尾 防風 柴胡 去鬚 滑石 蝉退 甘草 炒 山梔子 去 殻 黄芩 各一 錢 右剉散每服二錢加紫草煎温服 五福化丹丸 治瘡疹餘毒上攻口齒及治藴積毒熱 驚悸狂躁頰赤咽乾口舌生瘡夜卧不寧譫語煩渇 頭面身體多生瘡癤赤眼等疾一名青黛丸 人参 半 兩 𤣥参 半 兩 茯苓 一 兩 青黛 甘草 炙各 半兩 桔梗 一 兩 牙硝 枯過 半兩 麝香 腦子 各半錢一方無 腦子有金銀箔 右為末蜜丸每兩作十二丸一嵗兒一丸分四服用 薄荷湯下瘡疹上攻口齒涎血臭氣生地黄自然汁 化一丸用鷄翎刷在口内熱疳肌肉黄痩雀目夜不 見物陳粟米泔水化下食後臨睡服一方磨生犀水 化下 大和散 治瘡痘後寒熱往來嗜卧煩躁悶亂 生地黄 地骨皮 人参 川當歸 洗去 蘆 甘草 赤芍藥 各等 分 右㕮咀每服一錢水半盞煎至三分去滓通口服 柴胡湯 治痘瘡靨後渾身餘熱不退若有大熱經日 不除一名二参飲一名柴胡麥門冬湯 柴胡 甘草 𤣥参 龍膽草 各一 錢半 麥門冬 三錢半 去心 人参 去蘆二 錢半 右㕮咀每服三錢水一大盞煎六分去滓稍熱服不 拘時候量兒大小加减服 辛夷散 治痘瘡出後有痘瘡生塞鼻中不能睡卧 用辛夷即木筆花研為細末加麝香少許以葱白蘸 藥末入鼻中数次即通 三黄熟艾湯 治瘡正出下利黄赤膿血身熱大渇乃 毒入大腸冝觧其毒使瘡出也 黄芩 黄連 黄栢 熟艾 各等 分 右剉水煎或加糯米紫草甘草煎服 四順飲 治瘡痘積熱壅盛心經藴毒熱氣如體虚弱 者不可服又治一切丹毒積熱壅滯咽喉腫痛 當歸 赤芍藥 甘草 大黄 虚者煨用 實者生用 右剉糯米煎服但令大便通潤 大黄散 治小兒疹痘瘡出盡後冝服之一名参黄散 黄芩 𤣥参 川大黄 剉碎微炒 各半兩 右麄羅為散每服一錢以水一盞煎至六分去滓 方 温量兒大小加减服之 黄芩散 若瘡毒出盡後冝服之以觧餘毒 黄芩 大黄 各半 兩 𤣥参 六錢 山梔子仁 三分 右為麄末一兩水二升煎至八合去滓量大小服嘔 吐當先定 槐花散 治嬰孩小兒斑瘡餘熱不退 槐花 赤小豆 炒各 二錢 麝香 少許 研 右為細末每服半錢用蜜湯調下三四嵗一字已上 用温酒調下只進一服腹中微利即用調胃觀音散 補之 牛黄生金散 觧利瘡子 虎杖 滑石 各一 兩 甘草 二錢 半 藿香 一錢 右為細末每服一錢半水八分煎至三分去滓通口 服兒大増之 射干鼠粘子散 治痘瘡靨後身有小熱壮熱大便堅 實口舌生瘡咽喉腫痛頥頷結核皆由瘡毒未盡而 然 鼠粘子 炒一 兩 升麻 甘草 炙 射干 各三 錢半 右㕮咀每服三錢水一盞煎六分温服不拘時 消毒加味犀角飲 治毒氣壅遏壮熱心煩瘡疹雖出 未能勻透口舌生瘡不䏸吮妳 牛蒡子 三兩 炒 荆芥穗 五錢 甘草 炙一 兩 防風 川升麻 各一 錢半 右剉散每服二錢水一盞煎去滓令温時時令呷或 頻灌之大便利者不冝服 雄黄散 治小兒因痘瘡牙齗生疳蝕瘡 雄黄 一錢 銅緑 二錢 右同研極細量瘡大小乾掺其上 觧毒散 治小兒瘡痘毒盛身熱癰疽咳𠻳有痰氣急 并瘡痘正出傷肚疼及觧諸藥毒 雄黄 一分 巴豆 二十七 粒去油 欎金 一分 右為末白糊為丸如小豆大三嵗三丸薄荷湯下食 前如咳𠻳痰喘食後服一方加半夏一分 百草膏 治痘風瘡 用羊糞晒乾燒灰清油調塗 必勝湯 治瘡疱将出未能勻徧透肌觧毒 用惡實不拘多少炒熟粗搗晒每服二錢入荆芥二 穗水一小盞同煎至六分去滓放温分作三服如瘡 疹已出後與服亦妙 黄連散 治瘡毒出盡服黄芩散以觧餘毒嘔吐先定 尚口赤有瘡下部亦有瘡自下利者 黄連 厚朴 各一 兩 陳皮 杏仁 枳實 麻黄 去節 乾葛 各半 兩 右㕮咀白水煎服量兒大小為劑 大承氣湯 厚朴 八兩 大黄 四兩 枳實 一兩 右為粗末每服五錢水二盞煎八分入芒硝一錢匕 去滓服 比金丸 治瘡痘後餘毒不觧 輕粉 滑石 各一 錢半 南星 一錢 青黛 半錢 右為細末糊丸小豆大一嵗一丸薄荷湯下 清肌散 治瘡痘後餘毒未除瘡痍濕爛皮膚未平復 者 黄蘗 一兩猪 膽炙 烏賊魚骨 去硬皮 半兩 右為細末以臘月猪脂調塗患處 瘡疹後㓕瘢痕 附論 凡痘瘡首尾不可出房宜虚爽處坐卧寒温得所忌食 動風肥膩等味頻與稀粥易能安愈凡瘡痘纔欲着痂 即用酥蜜面油不住潤之可掲則掲遲則瘡硬成瘢痕 也纔發痂瘡人多不以油潤反以剥落早成瘢痕誤也 然既剥之後却不可早見風冷湏當愛䕶不剥去或出 風瘢痕蜜陀僧水調傅之蒺藜散鷹矢白散馬齒莧散 青金散皆可選而用也 傷寒發痘疹後减瘢候傷寒 病發瘡者皆是熱毒所為其病折則瘡愈而毒氣尚未 全散故瘡痂雖落其瘢諸靨或凹凸肉起所以冝用消 毒㓕瘢之藥以傅之 方 韶粉散 治小兒痘瘡纔愈而毒氣尚未全散瘡痂雖 落其瘢猶或凹凸肉起當用此藥塗之 韶粉 一兩一 用胡粉 輕粉 一錢一 用膩粉 右相研和入煉 猪脂油拌和如膏薄塗瘡瘢上如 痘瘡欲落不落當㓕瘢痕小兒痘瘡已靨未愈之間 五臟未實肌肉尚虚血氣未得正復忽被風邪入於 皮腠之間則津液澁滯故成疳蝕瘡也冝用雄黄散 綿蠒散等藥治之乆而不愈者潰骨傷筋以致殺人 一方用羊肉骨髓一兩煉入蜜瀼三沸入輕粉一錢 研成白膏甆合盛之塗瘡上如痘瘡痒其誤搔成瘡 及痂欲落不落用上等白蜜塗之其痂落亦無紫黒 瘢痕神效 蒺藜散 㓕瘢 白蒺藜子 淡䜴 各一 兩 山梔子仁 三兩 右為末用醋漿水調如泥每夜塗之來早以淡漿水 洗去 又方 鷹屎白 一兩 衣中魚 三十 箇 右研細入白蜜調和塗之 又方 馬齒莧 自然汁 一升 煉成猪脂 三兩 右以漫火煎成膏日夜塗之簡易方名心腸膏加白蜜 青金散 治瘡麸疹痘瘢不消 白蒺藜子 取 末 山梔子 取末 青黛 别研各 一兩 膩粉 一分 右研勻生麻油調塗瘡上 治瘡痘瘢 用櫻桃仁研細𫝊之 百花膏 治痘瘡痒甚誤搔成瘡痂欲落不落者 用白蜜不拘多少塗於瘡上其痂易落且無疤瘢亦 不臭穢或用羊筒骨髓一兩煉入蜜滚三沸入輕粉 少許研成膏磁合内盛之塗於瘡上 療小兒面上瘡痘子瘢 用黄明膠漫火炙為末温酒調服一錢痘出服之無 瘢未出服之㵼下 療小兒痘瘡瘢靨 以蜜陀僧細研水調夜塗之明日水洗去平復矣 又方 牡蠣 煆為粉 三兩 土𤓰根 一兩 右搗細羅為散每夜取二錢用白蜜調塗面及瘡瘢 明旦以暖漿水洗之 又方 羊 一具用酒一升浸一宿来日攪 濾去汁取羊 盡去止取膜 牛酥 四兩 右入銀銚子内漫火煎三五沸新綿濾入净器中盛 每夜取塗面上來日用生甘草一兩以漿水二大盞 煎七八沸去滓放温洗面 又方 猪 一斤 天鼠 二枚 右細切入銚子内煎煉令天鼠焦絞濾取膏日夜摩 塗瘡瘢上 又方 用鸕鷀糞二兩研如粉以煉過臘月猪脂二合調攪 令勻塗於瘡瘢上效 又方 䜴 一升 羊糞 二升 右相和以水一斗煎十餘沸去滓看冷暖洗浴瘡瘢 又方 用黄蘗細剉二兩以水二升煎取一升去滓摩拭瘡 瘢上 又方 用赤小豆末一兩以雞子白調了如稀餳塗瘡瘢上 療痘瘡愈後欲無瘢 宜頻掲去痂勿令隠肌乃不成瘢縱掲傷有微血但 以面膏塗即無苦也瘡痂不可食鷄鴨卵即時肓瞳 子如卵白其應如神不可不戒 楝實膏 治小兒疹痘愈後㓕瘢痕 楝實 去核 炒 槐子 各一 兩 右並拍碎用狗脂鵞脂各四兩同於銅銚内以文武 火煎一二十沸去滓入在瓷合中候凝瘢㾗日二度 又方 用蜆子活者以淮水或江水養五日旋取此水洗手 面日漸生肉乃無瘢痕一方用黄蜆煑汁洗面無蜆 以螺螄代用 治天行瘡斑發頭面及身湏臾周匝状如大瘡皆戴白 漿隨决隨生不即療數日必死差後瘡瘢黯一嵗方滅 此惡毒之氣世人云建武中南陽擊虜將軍患虜瘡諸 醫叅詳療之方取上好蜜通摩瘡上以蜜煎升麻拭之 治丹疹用蜜調硃砂入酒服仍研搽之 又方 用蕎麥粉醋調傅 又方 用梔子仁末水調傅 治瘡疹出後滿身腐爛臭穢 槐花 黄栢皮 白藥子 等分 右為末瘡爛處粉之乾處生地黄汁調傅 普濟方卷四百四
欽定四庫全書 普濟方卷四百五 明 周王朱橚 撰 嬰孩諸瘡腫毒門 癰疽 附論 夫癰疽瘡癤瘰癧結核疥癩毒腫赤遊癮疹火癉等皆由 風邪客摶經絡澁滯經曰五臟不和九竅不通六腑不 和流結為癰或積毒熱氣不得宣行入於皮膚或發頭 面或發虚處無故身熱微覺増寒或有痛處按之必熱 乃癰癤欲發也其有火癉立名多端乃古人強為之名 大抵治法同一理 母患血熱兒在胎中受之其血亦 熱母患氣壅兒在胎中受之其氣亦壅初生受母熱血 壅氣聚在經絡臟腑之間積滯不散乆則成毒毒氣相 交内不通利即從外消外無能消其血與氣壅在一處 則是生背膐或脊督脉腫大如拳紅赤似血其兒之體 是一塊腐血又加生一塊壅毒卒未能消醫有何法善 術之士俾勞以鍼灸熨炳取次攻之十不得一外傅用 朴硝天南星當歸秋芙蓉葉黄蜀葵花乳香木鱉子無 名異其癰已熱即研白丁香少許津唾調傅菉豆大良 乆破潰膿血迸出冝先與服托裏排膿消毒散血藥用 生甘草𤓰蔞根苦桔梗枳殻川當歸錦頭漏蘆好大黄 等分為末服一錢匕煎熱為服以利為度克効萬一不 可荒亂意欲速消以惡毒草藥致難保 小兒因五臟 不和寒邪壅滯榮衛閉塞逆於膚肉遂生疽腫其状腫 結皮強上如牛領然疼焮堅 深附筯骨既得膿後其 疽可愈更須用排膿換肌之藥若餘毒未去封歛稍疾 則源流復至或痒或痛肌汁不斷瘡竅不得合矣 陳 氏子四嵗忽二月患核内塊五六枚不赤不腫亦不疼 痛大小如鷄鴨子皮不實硬從肉内透起召愚視之曰 素問云榮衛不從逆於肉裏乃生癰腫此因疳成瘰癧惡 核也寳鑑云惡核而肉裏頻生瘰癧而頂邉暗長萬 金丸大黄丸治無辜疳瘰癧惡核愚曰此病不可治 通真子云核塊結實經乆不破破則膿潰經乆不合 者肉死不治且謾與藥和肌兼用外醫膏藥貼治月 餘無効覺微軟内有自破者有開破者膿潰不止經兩 月瘡口不合或一日發熱與四順飲大黄丸并凉肌 藥鎮驚藥熱除尚有進退雖飲食如舊日漸黄瘦主 人曰服藥已多日何効遲遲如此愚曰藥非無効也 病有終身不除者也藥非無驗也病有决不可救者 也此病决不治後七月間忽傷食吐數口神昏不省 因驚而卒核塊之有惡者如此後之學者不可不知 也 方 五香丸 治小兒癰疽癤毒未破或膿未潰増寒壮熱 木香 一 分 沉香 剉 蘇合香 研各 三合 麝香 研半 分 犀角 鎊二 兩 大黄 生剉一 兩半 吳藍葉 二 兩 梔子仁 二 兩 熟乾地黄 二 兩 白 芍藥 一 兩 鷄舌香 二 兩 人參 一兩去 蘆頭 白茯苓 一 兩 右搗羅為末煉蜜和丸如梧桐子大每服二十丸煎 黄耆湯食前服 木香散 治小兒熱毒疽腫及赤白諸丹毒腫或生瘰 癧瘡癤身中風疹瘙痒 木香 一 分 薰陸香 一 分 鷄骨香 一 分 黄芩 一 分 麻黄 一分去 根節 連翹 半 兩 海藻 半兩洗 去醎味 射干 半 兩 川升麻 半 兩 枳實 半兩 麸炒 微 黄 牛蒡子 半兩 微炒 川大黄 二兩剉 碎㣲炒 右羅為散每服一錢水一小盞煎至五分去滓入竹 瀝半合更煎三兩沸量兒大小不計時分减温服 五香湯 治小兒一切癰疽腫毒瘡癤瘰癧癮疹火癉 赤遊等疾 連翹 木香 沉香 薰陸香 即乳 香 射干 升麻 獨活 桑寄生 通草 麝香 丁香 各一 兩 大黄 半 兩 右㕮咀三歲用一錢煎汁去滓服 藍葉湯 治小兒疽瘡 方見本門癰瘡類 五香連翹湯 治小兒熱毒腫色白或惡核瘰癧附骨 癰疽節解不舉白丹走徧身中疹瘙 方見本門毒腫 類 治小兒大腸頭惡癰熱瘡 用蜣蜋臼𢷬汁𫝊其上 即安或燒為末醋和塗數過先以鹽水洗之妙 犀角知母湯 治小兒癰疽 犀角 鎊 知母 焙 黄耆 剉 黄芩 去黒 心 人參 丹參 葛根 剉 大黄 剉 炒 甘草 炙各 一兩 元參 三 分 麥門冬 去心焙 一兩半 右麄搗篩每服一錢匕水半盞入生地黄汁半合同 煎至四分去滓食後臨卧温服量兒大小加减 漏蘆湯 治小兒熱毒癰疽赤白諸丹毒瘡癤 漏蘆 連翹 肘後用 白薇 白歛 芒硝 肘後用 芍藥 甘草 各 六 銖 大黄 一 兩 升麻 枳實 一方 不用 麻黄 黄芩 各九 銖 聖惠方有赤芍藥 二 分 右㕮咀以水一升半煎取五合兒生七日内取一合 分三服八日至十五日取一合半分三服十六日至 二十日取二合分三服二十日至三十日取三合分 三服三十日至四十日取五合分三服肘後治大人 各用二兩以水一斗煮取三升分三服其丹毒須針 鑱去血 經心録無連翹有知母芍藥犀角各等分 黄耆湯 治小兒癰疽瘡癤腫毒 黄耆 連翹 升麻 惡實 炒各 半兩 元參 丹參 露蜂房 枳殻 去穰 麸炒 甘草 炙各 一分 右麄搗篩每服一錢匕水七分煎至四分去滓食後 臨卧温服小大加减 木通湯 治小兒疽 木通 升麻 赤芍藥 黄芩 去黒 心 山梔子仁 麥門冬 去心焙 各二兩 大黄 剉炒各 一兩 枳殻 去穰炒 半兩 右麄搗篩每二錢匕水一盞入生地黄汁半合煎至 七分去滓分温二服食後臨卧服量兒大小加减 治小兒疽瘻 丹砂 大黄 各十 二銖 雄黄 䕡茹 漆頭者各 二十四枚 礬石 馬 齒 者十 八銖 雌黄 二十 四銖 莾草 十八 銖 黄連 三十 銖 右㕮咀以猪脂一升三合微火煎三上三下膏成去 滓下諸藥末攪凝傅 黄耆湯 治小兒瘡腫癰疽 黄耆 剉 葛根 剉 麥門冬 去心 焙 黄芩 去黒 心 犀角 鎊 升 麻 甘草 炙各 一兩 木香 半 兩 右搗篩每服一錢匕水七分煎四分去滓食後服量 兒大小加减服之 黄蓍散 治小兒疽腫及瘡癤身體壯熱口乾心躁 黄耆 半兩 剉 連翹 半 兩 川升麻 半 兩 元丹 一 分 丹參 一 分 露蜂 房 一分 微炙 枳實 半兩麸炒 微黄去穰 甘草 一分炙 微赤剉 右羅為散每服一錢水一小盞煎至五分去滓放温 量兒大小加减服之 犀角散 治小兒疽毒腫硬壮熱大渇 犀角屑 三 分 葛根 半兩 剉 麥門冬 一兩去 心焙 川升麻 半 兩 木 香 半 兩 黄耆 半兩 剉 黄芩 半 兩 甘草 半兩炙 微赤剉 右羅為散每服一錢水一小盞煎至五分去滓放温 量兒大小分减服之 鷄舌散 治小兒疽瘡 鷄舌香 一 兩 木香 一 兩 沉香 一 兩 麻黄 海藻 洗去 醎 大黄 炮各 半兩 右搗羅為麄散每服一大錢水一大盞竹瀝三兩㸃 煎至五分去滓温服兼放令温熱淋渫患處 清水膏 治小兒疽腫毒堅硬疼痛攻衝四畔焮赤冝 用抽熱毒消腫氣 羊桃根 一兩 剉 川大黄 一兩剉 生用 黄芩 半 兩 赤小豆 半 合 黄 蘖 半兩 剉 菉荳粉 半 兩 右羅為散用蕓薹菜搗取自然汁以蜜少許相調藥 令稀稠得所看四畔腫赤處大小剪生絹上勻攤可 厚一錢貼之乾即換之 天烏散 貼方 南星 赤小豆 草烏 黄栢 各等 分 右為末生姜自然汁貼患處或用米醋調尤佳 治發背癰疽 羗活 一兩 為末 麝香 少 許 川山甲 醋炒焦 半兩 生龍骨 煆存性 半兩 右件煎麻黄薄荷酒調如隂瘡頭平向者服之即突 其功効不可具述若小兒痘瘡黒陷者只一服而起 萬不失一 龍角散 治小兒癰疽腫癤一切等瘡或於頭面或發 虚處無故身熱微覺増寒或有疼處皆癰癤證也 地龍 去土 一兩 荆芥穗 一 兩 甘草 一 兩 角刺 三兩潤者杵去 骨用皮濕秤 右為末每服一錢酒水合半盞煎至三分去滓調入 乳香末半錢加减服 又方 忍冬草 甘草 大黄 各等 分 右為末依前法煎調乳香末服之 黄連散 治小兒疽已潰 黄連 半兩 去須 黄蘖 半兩 剉 白芷 半 兩 右搗為散每用鷄子白調塗於故細布上貼之 又方 白芷 半 兩 黄連 半兩 去須 地榆 半兩 剉 白歛 半 兩 右羅為散每用鷄子白調塗於故細布上貼瘡日三 四度換之良 蜜陀僧散 治小兒疽腫穴後及惡瘡膿水雖净肌肉 不生 蜜陀僧 一 兩 黄連 三分 去須 㯽榔 三 分 右羅為散用糝瘡上日三用之 治小兒疽腫硬已成膿未成膿貼熁方 鹿角屑 二兩 燒灰 白歛 一 兩 麄理黄石 三兩燒赤以 酒淬九遍 右羅為散以醋調稀稠得所厚塗之乾即更塗五七 度即効 松脂餅子 治小兒疽瘡乆不瘥 松脂 一 兩 薰陸香 一 兩 右合研内少許鹽為餅子貼於瘡上汁出盡即差 治小兒癰疽癤毒未破或膿未潰増寒壮熱 用乾蝦 蟇一箇燒灰細研以猪脂和傅之 又方 用敗布不以多少燒灰細研以猪脂和傅之 備急神驗方 治未結之初微有紅頭㿔子起隱疼者 急用不語唾夜半頻頻塗之即消散飲了酒不可用 若已結成當用 治小兒疽腫結硬已成膿貼熁方 用蛇蛻皮貼之經 宿自消 又方 用啇陸爛搗傅之 又方 用芫花搗羅為末水和如膏塗之 又方 用蠐螬研塗之鰻鱺魚膽汁及血各用塗之並効 癰瘡 附論 夫小兒六腑不和寒氣客於皮膚搏於血脉壅遏不通 稽留於經絡之間結腫而成癰其状腫上皮薄而澤是 也熱氣乗之熱勝於寒熱盛則致血肉腐化為膿若膿 潰之後其瘡不瘥故曰癰瘡也 方 黄苓湯 治小兒癰瘡煩熱疼痛 黄苓 去黑 心 梔子仁 元參 升麻 大黄 剉 炒 黄耆 剉 連翹 藍葉 甘草 芎藭 木香 犀角屑 右麄搗篩每服一錢匕水半盞煎至三分去滓温服 量兒大小加减 吳藍葉散 治小兒肺熱毒攻於諸處生癰瘡及項腋 下有結核煩熱疼痛不得睡卧 吳藍葉 半 兩 黄芩 一 分 大青 一 分 犀角屑 半 兩 元參 半 兩 川升 麻 半 兩 梔子仁 半 兩 川大黄 三分剉 碎微炒 黄芩 半兩 剉 連翹子 半 兩 甘草 半 兩 右為散每服半錢水一小盞煎至五分去滓量兒大 小不計時分温服 黄耆散 治小兒癰瘡膿潰數日不止致體虚煩熱頭 疼昏悶宜服 黄耆 半兩 剉 防風 半兩去 蘆頭 川升麻 半 兩 羚羊角屑 半 兩 芎 藭 一 分 甘草 半 兩 地骨皮 半 兩 人參 半兩去 蘆頭 白茯苓 半 兩 石 膏 右羅為散每服一錢水一小盞煎至五分去滓量兒 大小不計時候分减温服 犀角散 治小兒癰腫成瘡臟腑壅滯 犀角屑 半 兩 麥門冬 三分去 心焙 元參 半 兩 赤芍藥 半 兩 薺苨 半 兩 葳㽔 半 兩 川升麻 半 兩 甘草 一 分 紅雪 半 兩 右為散每服一錢水一小盞煎至五分去滓入竹瀝 半合更煎一兩沸服一方無紅雪入硝石末一字煎 鎔去滓温服量兒大小加减 麥門冬散 治小兒癰瘡膿水出不盡心中煩悶不已 麥門冬 三分去 心焙 紫葛 半 兩 黄耆 半 兩 川升麻 半 兩 犀角屑 半 兩 甘草 半兩炙 微赤剉 木通 半 兩 右羅為散每服半錢水一小盞煎至五分去滓量兒 大小不計時候温服 大黄散 治小兒癰瘡臟腑壅熱心神煩躁大小便不利 大黄 剉 炒 升麻 梔子仁 朴硝 别 研 枳殻 去穰 麸炒 黄耆 剉各 半兩 右麄搗篩每服一錢匕水七分煎至四分去滓温服 量兒大小加减 連翹散 治小兒癰癤等瘡 連翹 一 兩 沉香 半 兩 白歛 一 分 朴硝 一 分 川大黄 一兩 炮 甘草 一 兩 右搗羅為細末每服一錢水一盞炒麝香一錢煎至 五分食後温服 大麻仁丸 大麻仁 二 兩 木香 半 兩 枳殻 半兩麸炒 微黄去穣 牛蒡子 一兩 微炒 甘 草 半兩炙 微赤刲 川大黄 一兩 剉 右為末煉蜜丸如菉荳大每以熱水下十圓取利為 度更量兒大小加减服之 黄蘖散 治小兒一切癰腫毒諸風神驗 黄蘖 去粗皮 蜜炙 欝金 各一 兩 陳橘皮 湯浸去 白炒 人參 葛 根 剉各 半兩 右搗羅為末用温水調下半錢匕量兒大小加减日兩 三服 大黄散 治小兒癰瘡臟腑壅熱太過心神煩悶大小 便不通 川大黄 半兩剉 微炒 川升麻 半 兩 梔子仁 一 分 川朴硝 半 兩 葵 子 半 兩 右搗為散每服一錢水一小盞煎至五分去滓温服 以利為度量兒大小加减服之 益毒散 治癰癤皆可用 益母草 二兩 燒灰 鹽花 一兩 炒乾 伏龍肝 半 兩 右研為細末每用一錢新水調稀稠得所旋取塗瘡 口上 消毒散 治小兒癰瘡腫毒熱赤 川大黄 三分 生剉 杏仁 三分浸去 皮别研 鹽花 二 分 右羅為散入杏仁以新汲水和稀稠得所旋取塗瘡 腫上乾即易之以効為度 益母草飲 治小兒癰瘡腫痛 用益母草不拘多少洗剉搗取汁每服三二分服 之更量大小加减以滓傅癰上乾則易 又方 用猪腦脂塗紙上貼之乾即易日數徧 又方 用芥子爛研水和塗紙上貼之 又方 用馬齒莧搗傅之 又方 用地龍糞新汲水調塗之一方薄荷汁調塗傅 又方 用姜石末和蒜搗封上 又方 用馬鞭草搗傅之即消 又方 用蕓薹菜搗塗之 又方 用鷄腸草搗爛傅之 又方 用伏龍膽末以好醋調作膏塗於故帛上貼之 又方 用地松爛搗傅之乾即易 又方 用赤小豆末以鷄子白和塗之 又方 用龍葵菜爛搗傅之 又方 用景天草葉爛搗傅之 治小兒癰有膿令潰方 用鷄羽毛七枝燒末服之即潰 又方 用人乳和麸封上至晩膿血出盡 漏蘆散 治小兒癰瘡及丹毒瘡癤 漏蘆 一 分 麻黄 去根 節 連翹 川升麻 黄芩 各一 分 白 歛 三 分 甘草 一 分 川芒硝 一 分 川大黄 一兩剉 微炒 右件藥搗麄羅為散每服一錢以水一小盞煎至五 分去滓量兒大小不計時候分减温服 外傳朴硝散 天南星 朴硝 乳香 秋芙蓉葉 木鱉子 當歸 無名異 黄蜀葵花 各等 分 右為末每服用濁酒傅患處其癰已熟即研白丁香 少許津唾調傅菉荳大其癰自破冝服排膿托裏之 劑 托裏排膿消毒散 大黄 當歸 枳殻 花粉 苦𤓰根 錦頭漏 蘆 甘草 各等 分 右為末每服一錢熱服如體虚則不可服 腫毒 附論 夫小兒毒腫之候與風腫不殊時令人壮熱其邪毒盛 者則入腹令人赤色惡寒心煩悶而嘔逆氣急腹滿有 如此状冝速療之不爾即殺人也 方 五香連翹湯 治小兒風熱毒腫腫色白或有惡核瘰 癧附骨癰疽節解不舉白丹走竟身中白疹常瘙癢 一名五 香散 青木香 薰陸香 鷄舌香 沉香 麻黄 黄 芩 各六 銖 大黄 二 兩 麝香 二 銖 連翹 海藻 射干 升 麻 枳實 各半 兩 竹 半 兩 右㕮咀以水四升煮藥减半内竹 煮取一升二合 兒生百日至二百日一服三合二百日至朞歲一服 五合一方不用麻黄 漏蘆散 治小兒壅熱在臟腑皮膚毒腫或生瘡癤心 神煩躁大小便不利 漏蘆 半 兩 白歛 半 兩 黄芩 半 兩 麻黄 半兩去 根節 知母 半 兩 枳實 半兩麸 炒微黄 川大黄 半兩剉 碎微炒 川升麻 半 兩 犀角屑 半 兩 赤芍 藥 半 兩 川芒硝 半 兩 甘草 炙微赤 剉半兩 右搗為散每服一錢水一小盞煎至五分去滓放温 量兒大小不計時候分减服之 犀角散 治小兒毒腫壮熱煩悶 犀角屑 半 兩 川大黄 一兩 剉 露蜂房 一分 微炙 川升麻 半 兩 麥 門冬 半兩去 心焙丨 連翹 一 分 川朴硝 一 分 牛蒡子 一分 微炒 甘草 一分炙 微赤刲 枳殻 三分麸炒 微黄去穣 黄耆 半兩 剉 右搗為散每服一錢水一小盞煎至五分去滓量兒 大小不計時候分减温服 麝香散 治小兒熱毒腫恐惡毒氣入腹取利以洩其 毒氣 麝香 半分 細研 木香 半 兩 沉香 半 兩 獨活 半 兩 桑寄生 一 兩 射干 半 兩 犀角屑 半 兩 川大黄 一兩剉 碎微炒 甘草 半兩炙 微赤刲 右搗為散每服一錢水一小盞煎至五分去滓放温 量兒大小不計時候分减服之 升麻膏 治小兒諸腫毒 川升麻 二 兩 白歛 二 兩 漏蘆 二 兩 川大黄 一兩 剉碎 川芒硝 二 兩 黄芩 二 兩 蛇啣草 二 兩 蒴 四 兩 梔子仁 一 兩 右細剉用酒浸一宿後以猪脂三斤煎諸藥色燋黄 即膏成以綿濾去滓傾於不津器中於毒腫處塗之 即消 木香散 治小兒熱毒腫貼㶸 木香 一 兩 紫葛 一兩 剉 紫檀香 一 兩 川朴硝 一 兩 赤小豆 一 合 川升麻 半 兩 白歛 半 兩 白礬 半兩 燒灰 右搗為散用水調稠麸糊量腫大小貼之日二易之 大黄散 治小兒熱毒腫解風熱腫令内消塗傅之 川大黄 半 兩 㯽榔 半 兩 川芒硝 半 兩 黄連 半兩 去須 黄蘖 半 兩 赤 小豆 半 兩 右羅為末用蜜水調塗患處日三上一方有雄黄半 兩細研 治小兒身上毒腫肉色赤熱冝貼熁方 硝石 半 兩 川大黄 半 兩 菉豆 半 兩 右羅為散每使時量腫大小取莙薘根研汁調塗腫 上如有頭即以膏藥當心貼之四畔使散熁之若無 莙薘用鷄子白或以車前根葉代之 治小兒熱毒腫忽發頸項 背發即封之不成膿方 生地黄 切一 升 豆䜴 三 两 川芒硝 五 兩 右搗令熱以傅腫上厚二分已來日六七度傅之効 治小兒一切毒腫方 川朴硝 一 兩 川大黄 一 兩 右羅為散每用冷水調塗於腫處乾即更塗以毒腫 消為度 又方 蔓菁根 一兩 乾者 蕓薹根 一兩 乾者 右搗羅為散以鷄子清塗之 又方 商陸 一 兩 蕓薹葉 一 兩 右搗令爛熟貼於腫處頻易之効 大黄散 治小兒風毒 白牽牛 一兩 半炒 大黄 三 錢 青皮 甘草 朴肖 各一 錢 右為細末每服一錢砂糖水調下 癤 附論 夫小兒腫結長一寸至二寸名之為癤不似癰熱痛乆 則膿潰揑膿血盡便差亦是風熱之氣客於皮膚血氣 壅結而成凡癰癤揑膿不盡而瘡口便合其惡汁在裏 雖差終能更發皆變成瘻也 方 犀角丸 治小兒熱腫之氣壅外攻皮膚生癤赤腫焮 痛或時煩熱少得睡卧 犀角屑 三 分 川升麻 半 兩 黄芩 半 兩 元參 黄耆 半兩 剉 人 參 半兩去 蘆頭 皂莢 一兩去皮塗酥 炙令黄燋去子 坐挐 半 兩 川大黄 一兩剉 碎微炒 右羅為末煉蜜和搗三五百杵丸如麻子大每服以 生甘草湯下七丸量兒大小加减服之 地黄丸 治小兒虚熱消瘡癤 生乾地黄 一 兩 桂心 半 兩 川大黄 一兩剉 碎微炒 赤芍藥 半 兩 赤 茯芩 半 兩 王不留行 半 兩 甘草 一分 生用 右羅為末煉蜜丸如菉豆大每服以熟水下七丸量 兒大小加减服之 硝石散 治小兒瘡癤初生熱氣始結疼痛妨悶塗之 便令内消 硝石 半 兩 紫檀香 半兩 剉 甜葶藶 一分 生用 莾草 一 分 川大黄 半 兩 白藥 一 分 白歛 半 兩 右羅為散以漿水和稀稠得所用竹箆子塗於腫上 乾即易之以熱退腫消為度 乳香膏 治小兒軟癤 乳香 半 兩 膩粉 一 分 油 一 分 黄蠟 半 兩 松脂 一 分 蜜陀僧 半兩 細研 右先取油煎蠟松脂乳香烊後下粉蜜陀僧調和成 膏看癤大小攤膏於故帛上貼之 大黄散 治小兒初生瘡癤五臟壅熱 川大黄 半兩剉 碎微炒 梔子仁 一 分 黄芩 半 兩 川升麻 半 兩 甘草 一分 生用 右羅為散每服一錢水一小盞煎至五分去滓放温 量兒大小分减服之以利為度 治小兒軟癤立効方 百草霜 半 兩 鹽花 半 兩 黄蘖 一分 剉 乳香 一 分 寒食麺 半 兩 右羅為散每以醋和塗於故帛上貼之 三物散 治鬢邉生軟癤名髪疽數年不愈者此方妙 猪頸上毛 猫頸上毛 各一 撮灰 䑕屎 一 粒 右為末清油調傅或加輕粉尤妙 歛瘡口方 白芨 赤石脂 各一 錢研 當歸 三錢 去蘆 龍骨 半許 研 右為細末乾糝 治小兒軟癤 豆䜴 半 兩 鹽 半 兩 葱白 七莖 細切 右搗作餅子量瘡貼之如瘡大即以大艾炷灸之効 又方 生椒末 麫 伏龍肝 以上各 等分 右研為散以醋和封之乾易之効 又方 狗骨頭 炙令 黄 蕓薹子 等 分 右羅為散以醋調傅 又方 石灰 半 兩 乾姜 半兩 生用 右羅為散以生油和揑作椀子罨在癤上立差 治小兒軟癤雖出膿水熱痛不止 赤小豆 四十 九粒 乳香 半 分 膩粉 半 兩 右羅為散先去膿水後糝散藥於瘡上立効 治小兒軟癤有膿不穴 巴豆 一 粒 豆豉 五十 粒 葱白 一 寸 右同研令爛塗在癤上别以醋麫糊封之 治小兒軟癤赤腫疼痛不可忍 天靈盖 一枚塗 酥炙黄 麻鞋底 一雙多年 故者燒灰 右羅為散每使以油調塗之 猪頭散 治軟癤愈而再作者 用野蜂房一二箇燒灰存性以巴豆三七粒去殻煎 清油三二沸去巴豆以油調藥敷立効白礬枯為末 清油調亦効 此藥有騐人以猪 頭為謝故名之 又方 用大枳殻一枚去穣令空地上磨令口平以稠麸糊 搽四唇霑在癤上自破膿溜出盡更無瘢㾗 又方 用桑螵蛸燒灰存性以清油調傅 又方 用鷄抱卵殻燒灰存性為末入輕粉少許清油調塗 傅此物難得只以鷄子抱退殻如上法用亦可 治小兒軟癤 用炒油麻從銚中取乘熱嚼吐傅之 又方 用生澁柿子連皮薄切焙乾為末以少許輕粉三之 一薄薄牛皮膠水調成膏攤帛上貼之先用温湯洗 净去膿可一貼而愈 治小兒軟癤焮熱 用半夏末以水調塗之乾即更塗 又方 用葛蔓燒灰細研封之 治小兒癤無頭者 用黍粘葉爛搗傅之 又方 用雀糞細研水調傅之 又方 用葵子一枚以水下之即有頭 錦鱗膏 治小兒軟癤不差 用鯽魚鱗取皮貼軟癤上極妙 瘰癧 附論 凡小兒身生熱毒瘡乆不差者後則必生瘰癧其状如 作結核在皮肉之間三兩相連瘰也是風邪搏於血氣 焮結所生也 方 五香膏 治小兒瘰癧 沉香 半 兩 煎香 半 兩 木香 半 兩 丁香 半 兩 麝香 半分 細研 熊膽 一 分 蘆薈 一 分 黄丹 二 兩 黄蠟 二 兩 亂髮 一 兩 油 半 斤 右藥細剉先以慢火煎油令沸下亂髪煎令消即下 諸藥煎三上三下以綿濾去滓下黄蠟次下黄丹麝 香攪勻膏成以瓷合盛每使先以米泔洗拭乾以膏 攤於故帛上貼之 連翹丸 治小兒瘰癧發寒熱項頸生結核腫硬如石 腹脇背裏有如堅急不通 連翹 半 兩 桑根白皮 半兩 剉 犀角屑 半 兩 白頭翁 半 兩 漏蘆 半 兩 黄蘖 半兩 剉 牛蒡子 半兩 微炒 川大黄 一兩剉 碎微炒 秦艽 半 兩 去 苖 川升麻 半 兩 右羅為末煉蜜和丸如菉豆大每服以粥飲下五丸 日三服量兒大小加减 犀角散 治小兒瘰癧焮腫疼痛身體熱大腸壅滯小 便赤澁心神煩喿少得眠卧 犀角 鎊屑 一兩 惡實 一 兩 連翹 二 兩 麝香 研一 兩 木通 剉一 兩 元 參 二 兩 沉香 剉一 兩半 丁香 一兩 半 朴硝 一 兩 右麄搗篩每服二錢匕以水一盞煎至六分去滓分 温三服早晨日午晩後各一以利為度 木通散 治小兒瘰癧發盛壮熱煩躁坐臥不安 木通 一兩 剉 大麻仁 一 兩 元參 一 兩 川升麻 一 兩 敗醬 一 兩 連 翹 一 兩 川大黄 一兩剉 碎微炒 川芒硝 一 兩 犀角屑 一 兩 右搗為散每服一錢水一小盞煎至五分去滓量兒 大小分减温服當利下惡物筯膜為妙 元參膏 治小兒腦熱結瘰癧連兩耳下腫疼身體寒 熱坐臥不安飲食减少 元參 紫葛 黄藥子 大黄 剉炒 令黄 木香 卷栢 芒硝 紫檀香 各一 兩 右搗羅為末以鷄子白調稀稠得所調於腫上破時 則去芒硝塗之 麝香散 治小兒腫結乆不消散成結瘰癧 麝香 一分 研 牛黄 一分 細研 蝸牛子 一兩炒 令微黄 皂莢子 一兩 炒微 黄 皂莢針 一兩 炙黄 薄荷 一兩 乾研 雄鴿糞 一兩 微炒 右羅為末煉蜜丸如菉豆大每服以薄荷湯下七丸 日三服量兒大小加减 生肌膏 治小兒瘰癧穴後 黄丹 半 兩 杏仁 一兩湯 浸去皮 蛇蛻皮 一 條 黄蠟 半 兩 亂髮 一 兩 菜 子油 六 兩 皂莢 三寸水浸 去黒皮子 右先取杏仁蛇皮皂莢搗碎後以菜油於銚子中煎 亂髮令消次下杏仁等三味同煎三上三下以綿濾 去滓下黄臘次下黄丹以柳箟子不住手攪令勻候 膏成以甆器盛於故帛上塗貼之 赤小豆散 治小兒熱毒風腫瘰癧内消 赤小豆 猪牙皂莢 炙去黒 皮并子 黄蘖子 硝石 大 黄 剉 炒 木鱉子 去殻各 一兩 右羅為散每用量大小以不語津唾調塗貼惡核用 鷄子清調塗患處 妙聖散 治小兒瘰癧不消 綿黄耆 連翹 各一 兩 鴿糞 燒 灰 川大黄 炒 犀角屑 各 半 兩 糯米 半兩用班猫七个 同炒黄不用班猫 右羅為細末每服一錢水八分入酒三二滴同煎五 分去滓温服時時呷 紫檀散 治小兒瘰癧癭核 紫檀香 木香 芒硝 卷栢 各一 兩 芍藥 半 兩 大黄 半 兩 右搗羅為細末每用少許以鷄子白調和得所塗患 處 連翹丸 治小兒瘰癧不消去除根本 連翹 一 兩 元參 一 兩 糯米 半 兩 班猫 一分微炒 去翅足 皂莢針 半 兩 炙 黄 川大黄 半兩剉 碎微炒 右羅為末煉蜜丸如麻子大每於空心以生薑湯下 二丸當利下惡物為度後喫粥一日補之 生肌散 治小兒瘰癧成瘡有膿水 顆鹽 一 分 黄丹 半 兩 黄蘖 一分 剉 白礬 一分以上四味以 瓷瓶盛大火燒令 通赤細 研用 白歛 一 兩 膩粉 一 分 右羅為散都研令勻每貼時先用温鹽漿水洗瘡令 凈拭乾看瘡口大小貼之日一度用 蜜陀僧散 治小兒瘰癧穿潰膿水不止 蜜陀僧 二 兩 胡粉 二 兩 熊膽 一 兩 蘆薈 一 兩 白芨 一 兩 白歛 一 兩 右搗羅為散傅瘡口内効 皂莢丸 治小兒瘰癧難消 皂角 八兩不蚛者水浸一宿 去黒皮塗酥炙令黄燋 薄荷 五 兩 荆芥 五 兩 雄黄 半兩 細研 麝香 一分 細研 右羅為末都研令勻用白羊肉四兩去筯膜細切以 煉成蜜相和搗三五百杵丸如菉豆大每服以薄荷 湯下十丸量兒大小加减 四味大黄飲子 治風熱毒氣與血相摶結成核生於 項下頸上遇風寒所折不消成瘰癧乆而潰膿成瘡 大黄 甘草 當歸 赤芍藥 右等分㕮咀水煎去滓大小以意加减食後服忌毒 物 膩粉散 治小兒瘰癧除根本 膩粉 一 分 黄耆 一分 剉 班猫 二七枚去翅足以 糯米拌炒微黄 糯米 二 七 粒 右羅為散每服空腹以温酒調下一字良乆喫少許 醋湯病随小便中出量兒大小加减服之 治小兒瘰癧已結成外貼自出 水銀 一分手心内 用津研如泥 粉霜 一 分 砒霜 一 分 燕子糞 一 分 班猫 一分用糯米同炒 令黄去翅足用 右研令勻用臘月猪脂調和得所取一小豆大安在 癧子上以消腫膏貼之六七日當有穴膿水出半月 其癧子自出得以生肌膏貼之取差 班猫膏 治小兒瘰癧不穴 班猫 二枚去 翅足 松脂 三 兩 巴豆 十枚去皮心以漿水 煑過與班猫研令細 雀 糞 一兩 為末 右先取松脂入銚子内鎔化入班猫巴豆熬成膏揑 作餅子熱貼在瘰癧上候穴用生肌膏貼之日再換 差為度 貼散瘰癧神効方 白膠香 海螵蛸 各等 分 真降香 用 心 右為細末摻患處外以水紙掩之一夜而進 班猫丸 治小兒乆患癧子未破者取下 班猫 七枚蛤粉 炒去頭足 淡豉 七 粒 輕粉 一 錢 右為末津唾丸小豆大十歲十五丸空心槲皮煎汁 下至夜取如鴨子核如未全退十日後更取之 又 方治乆新癧子草烏頭末井水調塗自消已破者淨 洗先以膏藥貼瘡口後以藥塗十數次即差如小便 澁以滑石末半錢燈心湯調下 追毒班猫膏 治小兒瘰癧結核乆不差 班猫 二枚去翅 足及頭炒 巴豆 二十枚去 心漿水煑 松脂 三 分 右先研二味為粉次入松脂鎔化攪令勻更搗一二 百杵作餅熱貼在瘰癧上藥力盡别换以差為度 蝸牛丸 治小兒瘰癧内消 蝸牛子 一百二十枚 活者去殻 薄荷末 二 兩 丁香末 半 兩 右入乳鉢内同研為丸如菉豆大每日空心以薄荷 湯下五丸晩再量兒大小加减 硇砂丸 治小兒瘰癧連綴如梅李核状 硇砂 砒霜 各一 兩 右研如粉用糯米飯為劑撚如小麥粒大有患者即 烙破内一丸五日一換後用生肌膏 麝香散 治小兒瘰癧 麝香 研一 分 鴿糞 炒三遍 秤一兩 右件再同研如粉每服半錢酒調下日三服早晨晩 後各一量兒大小加减 治小兒瘰癧結硬令内消方 膩粉 半 兩 鷄子 三枚取 白用 右件和調如稀麫糊以文火炒之用火筯急攪勿令 粘着銚子候燋黒色即住入上好硃砂半兩同研如 麫每服以粥飲調下半錢五更與服良乆腹疼便㵼 出病根棗核之状如未差即隔日再服之若已成瘡 者冝用後散貼之 又方 毒蛇皮 三 條 吳茱茰 半 合 右燒為散研以生油調塗之須用帛子遮藥氣不得 衝眼切須忌之 蝸牛散 治小兒瘰癧 蝸牛殻 一 兩 真牛乳 半 升 右件入銚中於慢火上熬令乳盡取蝸牛殻研如粉 入大黄末一分更研令細每服以皂莢子仁湯下半 錢大小便中利出惡物即差 又方 用皂莢子四十九枚用手指大竹筒安得皂莢子壘 在竹筒中𦂳塞竹筒口投在溷坑中浸四十九日取 出洗凈曝乾搗羅為散每服以粥飲調下半錢日三 服量兒大小加减 又方 用白花蛇五兩以酥塗炙令黄燋色搗羅為散每服 以粥飲調下半錢日三服量兒大小加减 又方 用白殭蚕炒搗羅為散每服以温水調下半錢日二 服量兒大小加减 治小兒頸生瘰癧榆皮傅方 用榆白皮爛搗如泥封頸上頻易 治小兒瘰癧鉛丹塗方 用鉛丹三兩以銚子熬當有脚如黒灰取脚不計多 少更研如粉用靣脂調塗以故帛貼數拭患處有惡 汁出拭却更貼半月差内消不作瘡極効 防風丸 治小兒瘰癧結核寒熱一名連翹丸 方見患 核類 皂莢刺散 治小兒瘰癧腫硬 用皂莢刺一斤於盆中燒候火盛時取牛蒡子半升 撒於火中與皂莢刺都成灰為度待冷放之搗羅為 散每服以井花水調下一錢日三服三五日内有惡 物下如膠餳状下盡即永斷根 治小兒癧子寒熱 用苦𤓰苖子煮汁服亦生搗絞汁服 治小兒閃癖頭髪竪黄瘰癧羸痩 用杵林檎末以和醋傅上癖如移處就傅之 惡核 附論 夫小兒惡核者是風毒氣與血氣相摶結成核生頸邉 風寒所折遂不消不潰名為惡核也 方 五香散 治小兒受風熱項邊生惡核寒熱腫痛一名 五香連翹湯 方見本門 毒腫類 連翹丸 治小兒無故寒熱強徤如故而身體頸項結 核瘰癧及心腹脅背裏有堅核不痛名為結風氣腫 連翹 桑白皮 一方用 榆白皮 白頭翁 牡丹皮 防風 黄蘖 桂心 香豉 獨活 秦艽 各一 兩 海藻 半 兩 右為末蜜丸如小豆大三歲兒米飲服五丸至十丸 五歲已上者以意加之聖濟方無桂心名防風丸 丹參散 治小兒風熱項腋下有惡核不消大便多閉 心神煩熱 丹參 半 兩 露蜂房 一分 微炙 川升麻 半 兩 防風 半兩 去蘆 連翹 半 兩 黄耆 半 兩 川大黄 半兩 微炒 甘草 半兩炙 微赤 牛蒡子 半兩 微炒 枳 殻 三分麫炒 微黄去穰 右搗為散每服一錢水一小盞煎至五分去滓放温 量兒大小分减服 元參丸 治小兒胷間積毒風氣不散連項生惡核煩 熱不已 元參 半 兩 漢防已 半 兩 羗活 半 兩 川大黄 一兩 微炒 木香 半 兩 梔 子仁 半 兩 赤芍藥 半 兩 連翹 三 分 川升麻 半 兩 牛蒡子 半兩 微炒 右羅為末煉蜜丸如菉豆大每服以粥飲下五丸日 三服量兒大小分减 升麻散 治小兒項生惡核壮熱不止 升麻 半 兩 射干 半 兩 連翹 半 兩 犀角屑 半 兩 川大黄 半兩 微炒 川 朴硝 半 兩 右搗羅為散每服一錢水一盞煎至五分去滓放温 量兒大小分减服之忌酒麺炙煿 赤小豆散 治小兒毒風腫生惡核令内消 方見本門 瘰癧類 癭氣 附論 夫小兒癭氣之状頸下皮寛内結突起壘然不消長大 氣結所成也小兒啼未止因以乳飲之令氣息喘不得 消散故結聚成癭也 方 木通散 治小兒癭氣咽喉腫塞妨悶 木通 剉 昆布 洗去 醎味 乾姜 炮裂 剉 甜葶藶 隔紙炒令紫 色已上各半 兩 羚羊角屑 人參 去蘆 頭 海藻 洗去 醎味 射干 㯽榔 以上各 一分 右羅為末煉蜜丸如麻子大不計時候以温酒下十 丸量兒大小加减 陳橘皮 治小兒癭氣咽喉噎塞 陳橘皮 湯洗去 白穣焙 麥門冬 去心 焙 赤茯苓 連翹 海 藻 洗去 醎味 啇陸 乾者以上 各半兩 杏仁 一分湯浸去皮尖 雙仁麩炒微黄 羊 黶 三枚 炙黄 梹榔 三 分 右羅為末煉蜜丸如菉荳大二三歲以温水下七丸 兒大者綿裹一丸如皂莢子大不計時候含嚥津 啇陸散 治小兒癭氣胷膈噎塞咽麄 啇陸 一兩 微炙 昆布 一兩洗 去醎味 牛蒡子 三 分 射干 木通 剉 海藻 洗去 醎味 羚羊角屑 杏仁 湯浸去皮尖雙人 麸炒微黄以上各 半 兩 右搗為散每服一錢水一小盞入生薑少許煎至五 分去滓不計時服量兒大小分减温服 木通散 治小兒癭氣心胷壅悶咽喉噎塞 木通 海藻 洗去 醎味 昆布 洗去 沫 松羅 桂心 白歛 以上各 半兩 蛤蚧 一兩炙 微黄 琥珀 三 分 右羅為散每服以牛蒡子煎湯調下半錢不計時候 量兒大小加减 海藻散 治小兒癭氣腫結漸大 海藻 洗去 醎味 海𢃄 海蛤 昆布 去醎 味 木香 以上各 半兩 金薄 三十 片 羊黶 三枚 炙黄 猪黶 三枚 炙黄 右羅為散每服以温酒調下半錢量兒大小加减日 三四服 昆布散 治小兒癭氣腫悶 昆布 洗去 醎味 黄耆 剉 麥門冬 去心 焙 川大黄 剉微 炒 陳橘 皮 湯浸去白穣 以上各半兩 甘草 一分炙 微赤剉 杏仁 一分湯浸去皮 尖雙人麸炒微 黄 右搗為散每服一錢水一小盞煎至五分去滓不計 時候量兒大小加减温服 半夏散 治小兒癭氣心胷煩悶 半夏 湯浸七 遍去滑 海藻 洗去 醎味 龍膽 去蘆 頭 昆布 去醎 味 土𤓰 根 射干 小麥麫 以上各 一分 右羅為散每服以生姜酒調下半錢日三四服量兒 大小加减服 昆布丹 治小兒癭氣不散 昆布 海藻 草龍膽 甜葶藶 隔紙炒令紫 色研各一兩 㯽 榔 牽牛子 炒各 半兩 右搗羅細末白麫糊和丸如黍米大每服十粒人參 湯下大小加减服 治小兒癭氣咽喉噎塞 昆布 洗去 醎味 海藻 洗去 醎味 訶梨勒皮 木香 一 分 川大黄 剉微炒以 上各半兩 枳殻 一分麩炒 微黄去穣 右羅為散末煉蜜丸如麻子大不計時候以温酒下 七丸量兒大小加减服之 又方 羚羊角屑 昆布 去醎 味 桂心 木通 剉以上 各半兩 川大 黄 一兩剉 微炒 右羅為末煉蜜丸如麻子大不計時候以粥飲下七 丸量兒大小臨時加减 又方 㯽榔 一 兩 海藻 昆布 以上各半兩 洗去醎味 右羅為末煉蜜丸如麻子大不計時候以温酒下七 丸量兒大小加减服之 又方 羊黶 半兩炙 令黄 青橘皮 半兩湯浸 去白穣焙 燒銀砂堝 半 兩 右羅為末用糯米飯和丸如菉豆大不計時候以温 酒下五丸量兒大小加减服之 風瘙癮疹 附論 夫小兒風瘙癮疹者由風邪客於腠理搏於榮衛傳而 為熱熏散肌内溢於皮膚變生 疹状如㾦乍差乍發 痒瘙不時搔之血出其痒不已故名風瘙赤疹者熱白 疹者寒治法不可不察 方 蒴藋浴方 治小兒風瘙疹 蒴藋 防風 羊桃根 石南葉 秦椒 一方用 秦艽 升麻 苦參 茵芋 芫花 一方用 茺蔚 蒺䔧 蛇床 子 枳殻 一方用 枳實 礬石 各一 兩 右㕮咀以漿水三斗煮取一斗去滓内礬令小沸浴 之 治瘡毒及嬰孺風疹在皮膚不出者 用景天草生苖葉五大兩和鹽三大兩同研絞取汁 以熱手摩塗之日再但是熱毒丹瘡皆可如此用之 治大人小兒風瘙癮疹心煩悶方 用巴豆二兩搥破以水七升以帛染拭之 五參散 治小兒肺風瘙痒癮疹癬疥 人參 紫參 白附子 焙裂各 二分 栝蔞根 天麻 各 半 兩 元參 剉 沙參 剉一 兩 丹參 三 分 右同搗為散五十日至百日兒每服一字二百日至 一歲兒每服一字半妳汁調下二歲至三歲每服半 錢煎薄荷金銀湯下或枣湯調下空心午後各一服 如乳母服一錢温酒調下 麝香犀角丹 治癮疹不差甚者如癩服之神驗 犀角屑 烏蛇肉 半兩酒浸 去皮骨 天麻 白附子 白 殭蚕 各半兩微炒以上 各搗為細末次入 硃砂 麝香 龍腦 各一 錢研 右件都研勻煉蜜和丸如黍米大每服十粒煎金銀 薄荷湯下 防風湯 治小兒癮疹風痒 防風 白茯苓 去黑 皮 升麻 貝母 去 心 蒺䔧子 炒去 角 大黄 剉 炒 甘草 炙剉各 一分 右麄搗篩每服一錢水七分煎至四分去滓温服食 後日二服之 澤蘭湯 治丹及癮疹入腹殺人方 澤蘭 芎藭 附子 茵芋 槀本 莾草 細 辛 各二 十銖 右㕮咀以水三升煮取一升半分四服先與此藥湯 然後作餘治 麻黄散 治小兒風瘙癮疹 麻黄 一兩去 根節 川升麻 一 兩 葛根 一兩 剉 射干 鷄舌香 半 兩 甘草 半兩炙 微赤剉 石膏 右散每服一錢以水一小盞煎至五分去滓放温量 兒大小分减服之 黄耆湯 治小兒風疹壮熱心喿 黄耆 剉 白鮮皮 剉 防風 去蘆各 一兩 枳殻 去穣麩炒 黄一両 黄 芩 去黒 心 甘草 炙各 一分 右麄搗篩每服一錢水一小盞煎至五分去滓温服 食後臨臥各一服量兒大小分减 防風湯 治小兒癮疹瘡疥皆冝服之 防風 一 兩 䑕粘子 一 兩 荆芥穗 一 兩 人參 一兩 去蘆 甘草 炙 天 麻 各半 兩 右搗羅為末每服一錢水八分入生姜薄荷各少許 煎五分去滓温服 犀角湯 治小兒風疹壮熱心喿 犀角 鎊 升麻 麥門冬 去心 焙 蒺䔧 炒去 角 甘草 炙各 一分 右㕮咀如麻豆大每服三錢匕水一盞煎至五分去 滓食後温服更量兒歲數加减 茵芋湯 治小兒風瘙癮疹心膈煩悶 茵芋 防風 附子 牡礪 莾草 各半 兩 右細剉和勻以水一斗煑取六升去滓㸔冷煖洗浴 避風一方無茵芋名莾草湯各用一兩 廣濟療小兒疹浴湯方 桞木空中屑 二 升 蒴藋根 切二 升 鹽 二 合 櫨木 切一 升 右切以水二斗煮取一斗入鹽以洗浴頻為之以差 止 竹瀝湯 治小兒壮熱 病 丙 穩 禾 疹已服湯丸不消冝服 淡竹 一升 二合 葛根汁 一升 五合 牛黄 豆大三 顆研 右相和一嵗兒服一合五六嵗兒服三合至五合以 意増减之 枳實湯 治小兒風疹皮膚腫 枳實 去穣炒 黄兩片 芍藥 一 分 右搗篩每服一錢匕水半盞煎至三分去滓入清酒 半合更煎三五沸分温二服空心午間晩後各一更 量兒大小加减 石南湯 治小兒風疹皮膚腫 石南葉 一 握 蜀椒 去目及閉口者 炒出汗半兩 右以水二盞取一盞半去滓下硝石白礬各半兩攪 令消以綿搵塗於疹處乾即易 治大人小兒皮膚風熱身生癮疹 牛蒡子 浮萍 右等分為末薄荷煎湯調二錢服 治小兒風疹出不止塗傅方 景天 一兩一分愼 火草是也 藍 三 兩 右同搗細絞取汁以熱手摩塗之日再 又方 用白礬熬令汁枯研為末酒調用鷄翎掃塗疹上一 方熱酒投化以馬尾搵酒塗之 治小兒風瘙癮疹㾦㿔 用牛膝末酒服方寸匕漏瘡多年不差搗末傅亦主 骨疽及癲疾瘰癧絶妙一方温酒調下半錢 治小兒手足及身腫方 用小便温暖漬之良 又方 用巴豆五十枚去心皮以水三升煑取一升以綿内 湯中拭病上随手消并治癮疹又以大㦸煎湯淋三 五徧風毒癮疹即消 治小兒患癮疹入腹體腫強而舌乾方 用蕪菁子為末酒服方寸匕日三 又方 用蚕沙三升以水三升煮去滓洗之良亦治丹毒 又方 用車前子為末粉之良 又方 用鹽湯洗了以蓼子挼傅之 治癮疹方 用白芷針刺燒存性為末温酒調下二錢又以根葉 煑汁洗之 治風疹亦治風熱皮膚瘙癢因而生瘡方 用赤石脂不拘多少研細每服二錢荆芥茶調下食 後荆芥酒調亦得如氣實用蜜水調亦妙 治瘙痒成瘡方 用殭蚕炒黄末酒調服立差 療丹癮疹方 用酪和鹽熱煮以摩之手下消 療五野鷄病小兒患赤疹方 用鰕搗碎傅之 治大人小兒風疹方 用茱茰一升以酒五升煑取一升帛染拭之 治腫毒遊風風疹頭痛方 用芭蕉根井罯傅又治丹毒煎汁塗之 土沙散 治小兒風疹進退腫痒 用土砂當歸等分為末冷酒調下一錢兼用塗之又 愼火草生姜及鹽同研擦痒處消 又方 用石灰水醋調塗即消 治小兒風瘙癮疹心中悶亂 右川芒硝二兩以清酒三大盞煎至二盞放温洗痒 處候燥復洗之痒差乃止避風 又方 用虎脂摩之即愈 五香枳實湯 治小兒着風熱㾦㿔堅如麻豆粒瘡痒 搔之皮剥汁出或徧身頭靣年年常發者 青木香 九 銖 麝香 六 銖 漏蘆 各半 兩 升麻 黄芩 白歛 鷄舌香 薰陸香 沉香 防風 秦艽 麻黄 各一 兩 枳實 一兩 半 大黄 一兩 八銖 右㕮咀以水五升煮取一升八合兒五六歲者一服 四五合七八歲者一服六合十歲至十四五者加大 黄半兩足水為一斗煮取二升半分三服之 枳實丸 治小兒病風瘙痒痛如疥搔之汁出徧身㾦 㿔如麻豆粒年年喜發靣目虚肥手足乾枯毛髪細 黄及肌膚不光澤鼻氣不利此則少時熱盛解體當 風風熱相摶所得也不早治之成大風疾 枳實 一 兩 菊花 蛇床子 防風 蒺䔧子 白薇 浮萍 各一 兩 天雄 麻黄 漏蘆 各半 兩 右為末蜜和丸如大豆許五歲兒米飲服十丸加至二 十丸日二五歲已上者随意加之兒大者可為散服 治小兒風疹走帶方 姜黄 荆芥 黄連 土硃 赤小豆 爛石膏 等 分 右為末撲之 二聖散 治癮疹肌肉青黑 胡粉 一 兩 苦參 一 兩 右為細末每服一錢温酒下兼塗患處 消毒飲 如麻風身或熱不熱遍身紅疹如此者是麻 風冝朱砂雄黄等分為末井水調塗後服藥 牛蒡子 炒六 兩 荆芥穗 一 兩 防風 甘草 炙 升麻 各一 兩半 右㕮咀水煎食後温服 又方 用土硃砂酒服并搽之 普濟方卷四百五
欽定四庫全書 普濟方卷四百六 明 周王朱橚 撰 嬰孩諸瘡腫毒門 五色丹毒 附論 夫丹之為候由熱毒之氣摶於榮血而風乘之所以赤 乳肌肉而為之走注也外因乳母食啖熱毒物藥及烘 衣不候冷便與兒服而得之其證或發於手足或生於 頭靣胷脇令兒煩悶腹脹其熱如火痛不可言赤腫遊 赤徧體也湯氏所為丹有十五種又有赤遊風及熛瘡 本事方以十種治之然丹不特色赤或青或黄或白或 黒是血熱風毒有盛有衰挾冷挾熱故其色變易又不 同焉要之諸瘡皆属於心心為血之主血為熱之媒古 人以丹命名葢謂心應火色尚赤揣本揆元大槩心家 血熱所致風以動之於是遊赤而遍體也蔓衍而不歇 則爛肌自四肢而入腹入腎則殺人惟初生於胷腹然 後流散於四肢者易愈 夫小兒五色丹者由丹發而 變改無常或青黄白黑赤此是風毒之熱有盛有衰或 冷或熱故發為五色丹也赤丹者由風毒之重故使赤 也初發疹起大如連錢小者如麻豆肉上生粟色如鷄 冠故謂之赤丹亦名茱茰丹也白丹者由夾風冷之氣 故使色白也初發痒痛微虚腫如吹妳起不痛不赤而 白也黑丹者由風冷傷於肌肉故令色黑也初發痒痛 或熛腫起微黑色者是也丹發於肉中有赤如丹色大 者如手劇者遍身赤痒故號天火丹丹發於兩脇及腋 下此謂之殃火丹也丹發兩膀上過一日便赤謂之神 火丹也丹發赤斑如梅子遍背腹謂之野火丹也丹初 發着兩頰兩腋下兩膀上謂之家火丹也丹發如灼在 脇下正赤初從頭起而多痛謂之螢火丹也朱田火丹 由丹發於背漸至遍身一日一夜而成瘡謂之朱田火 丹者是也丹發兩膀裏尻間正赤流至隂頭赤腫血出 謂之天竈火丹也丹發從足趺起正赤謂之廢竈火丹 也丹發膝上從兩股起及臍間走入隂頭謂之尿竈火 丹也有肌肉虚者為風毒熱氣所乘熱毒摶於血氣則 皮膚赤而腫起其風随氣行遊不定故名赤遊腫也 凡患諸丹癅腫毒必須先服升麻飲之類導氣藥以散 其毒方可用藥調塗不然恐毒氣入腹則殺人也 凡 小兒丹瘤乳腫毒赤走引遍身者乃邪熱之毒在表以 磁片撇出紫血其病立愈如不愈者後用凉膈散加大 黄芒硝利三五行為效次用㧞毒散掃三五度必愈矣經 曰丹煉赤瘤火之色也相火主之 凡小兒有赤瘤暴 腫可用牛黄通膈丸㵼之後用陽起石散傅之則腫毒 自消如不消可用䤵針砭刺血出而愈矣䤵風熱發丹 古方謂小兒得之最忌以其氣血未定肌膚柔脆無以 勝悍毒故也是以諸丹不同其發無定處俗又謂之溜 流走經絡散發肌表如塗丹之赤有法可鎌洩去毒氣 不爾則毒入腹近心則死但初發於心頭者不可鎌爾 方 藍青散 治丹毒大赤腫身壮熱百治不差 寒水石 十六 銖 石膏 十三 銖 藍青 十二銖冬 用乾者 犀角 八 銖 柴 胡 八 銖 知母 十 銖 羚羊角 六 銖 杏仁 八 銖 芍藥 黄芩 各七 銖 梔子 二 銖 竹 一 升 生葛汁 四合 澄清 蜜 二 升 右㕮咀以水五升并竹瀝煮取三升三合去滓内杏 仁脂合蜜汁㣲火煎取二升一二歲兒服二合大者 量加之米飲化下 搨湯 治小兒數種丹方 大黄 甘草 當歸 芎藭 白芷 獨活 黄 芩 芍藥 升麻 沉香 青木香 木蘭皮 各 一 兩 芒硝 右㕮咀以水一斗二升煑取四升去滓内芒硝以綿 揾揚中適寒温搨之乾則易取差止 藍葉散 治諸丹發熱赤腫 白芷 柴胡 知母 杏仁 去 皮 川芎 赤芍藥 生地黄 川升麻 生甘草 各一 分 乾葛 一 分 爛石膏 梔子仁 各半 兩 藍葉 日乾 一分 右剉細每一錢半新水煎服熱甚加黄芩𤣥參煎服 藍青散 治一切丹毒赤腫身熱如火已服諸藥不退 由風熱毒氣在於腠理熱毒摶血蒸發於外其皮上 熱而赤如丹塗之状故謂之丹若乆不治則肌肉壞 爛若毒氣入腹則殺人也今以一方同療之 藍青 知母 甘草 梔子 各半 兩 黄芩 一 兩 杏仁 去 皮 尖用 半兩 升麻 柴胡 寒水石 石膏 各一 兩 赤芍藥 四 錢 羚羊角 右㕮咀每服三錢水一盞煎六分三次温服 升麻膏 治小兒一切丹發無常處體熱如火燒 川升麻 川大黄 景天草 蛇衘 梔子仁 寒水石 川芒硝 藍葉 生地黄 芭蕉根 羚羊角屑 梧桐皮 各半 兩 右細剉以竹瀝浸一宿明日漉出却入鐺中用臘月 猪脂一斤於慢火上熬一食乆承熱以綿濾去滓候 冷成膏以甆合盛旋取摩之兼以膏如枣核大以竹 瀝調服之 升麻膏 治小兒赤毒腫 川升麻 白歛 漏蘆 川芒硝 各一 兩 黄芩 枳 殻 連翹 蛇御 各一 兩半 梔子仁 二 兩 蒴藋 二 兩 右細剉以猪脂一斤入於鐺中以慢火煎諸藥令赤 色去滓放冷以甆合盛旋取塗之 麻黄湯 治小兒丹毒風腫及風疹 麻黄 一兩 半 獨活 射干 甘草 桂心 青木香 石膏 黄芩 各一 兩 右㕮咀以水四升煮取一升三歲兒分為四服日再 升麻黄芩湯 治小兒月内發丹一名藍葉散 升麻 黄芩 去黒 心 犀角 鎊 大黄 剉 柴胡 去 苖 山梔子 仁 各半 兩 石膏 三 分 甘草 炙剉 一分 藍葉 切二 合 右搗篩每服二錢七水一盞煎至半盞去滓食後分 温二服更量大小加减外䑓秘要用竹瀝四合同煎 治小兒惡毒丹及風疹 麻黄 升麻 葛根 各一 兩 射干 鷄舌香 甘草 各半 兩 石膏 半 合 右㕮咀以水三升煮取一升三歲兒分三服日三 治小兒大腹痞滿丹毒寒熱 取郎耶根莖煮服之 治小兒衝惡熱毒煩悶及諸熱丹毒 以生銀水磨服功勝紫雪忌生血 内托散 紅内消 當歸 茄片 甘草節 羗活 黄芩 各半 兩 麝香 半 錢 右為末每服二錢茄蒂煎湯調下或生地黄亦可 金花散 治一切丹毒 鬰金 黄芩 甘草 山梔 大黄 糯米 黄 連 右各一兩生為末蜜和冷水調以鵝毛上患處 淋洗方 防風 桑白皮 黄菊花 丹參 莾草 荆芥 棗木根 等 分 右剉煎水避風浴之 大黄散 治小兒一切丹遍身赤痛 川大黄 半兩剉 微炒 防風 半兩 去蘆 川升麻 一 分 黄芩 一 分 麻黄 一分去 根節 秦艽 一分 去苖 川朴硝 三 分 右搗羅為散每服一錢以水一盞煎至五分去滓放 温不計時候量兒大小分减服之 防己散 治丹腫候熱毒之氣極與血相搏而風乘之 故赤腫及遊走遍體者又名赤遊風入腹入腎則殺 人也 漢防己 半 兩 朴硝 犀角 黄芩 黄耆 川升麻 各半 錢 右㕮咀每服半錢水一盞加竹葉煎去滓大小以意 加减服之一方加川芎蜜煎 升麻飲 治一切丹遍身壮熱煩渇赤流初發甚者一 名消毒散 升麻 黄芩 大黄 各一 錢 麥門冬 去 心 葛根 朴硝 各三 錢研 右為細末和勻熟水調下半錢一方煎服無葛根量 兒大小加减 黄芩湯 治小兒丹毒徧身 黄芩 去黒 心 麻黄 去根 節 秦艽 去苖 土 升麻 各一 兩 大黄 剉 炒 防風 去蘆各 半兩 右搗篩每一錢匕水七分煎至四分下朴硝末半錢 匕去滓空心分温二服晩再服更量兒大小加减 寄生散 治毒腫甚者 桑寄生 獨活 川大黄 各一 兩 犀角 朴硝 甘 草 各半 兩 右搗羅為末每服一錢煎五分去滓温服量兒大小 加减 升麻膏 治小兒赤丹初發肉色如硃色如鷄冠又名 茱茰丹 川升麻 白歛 漏蘆 川芒硝 各一 兩 連翹 梔 子 各半 兩 右剉細以猪脂半斤入鐺中用慢火煎諸藥令赤色 去滓放冷以磁合盛旋取每用少許塗患處 升麻湯 治小兒黒丹以此藥搨之 升麻散 二 兩 漏蘆 二 兩 川芒硝 二 兩 黄芩 三 兩 梔子仁 一 兩 蒴 藋 半 兩 右細剉和勻每用三兩以水五升煎至三升去滓微 温以軟帛旋蘸搨病上以消為度 牛黄散 退丹毒 鬰金 甘草 炙 桔梗 天花粉 葛粉 右等分為細末每服一錢薄荷湯入蜜調下 淋洗方 防風 桑白皮 黄菊花 丹參 莾草 右等分加荆芥煎湯浴患處 黄耆湯 治小兒丹毒 黄耆 剉 蒺䔧子 炒去 角 黄芩 去黒 心 大黄 剉 焙 甘草 炙剉 各一 分 右搗篩每一錢匕水七分煎至四分下朴硝末半錢 匕去滓食前分温二服更量兒大小加减 吳藍湯搨方 治小兒發丹毒熱痛 吳藍 大黄 槐白皮 啇陸 榆皮 各二 兩 右細剉每用二兩以水五升煎至四升去滓入朴硝 半兩攪勻以綿二片浸於湯中更旋搨丹上日三五 度即差 祛毒膏 治小兒丹黒色痒痛腫起一名祛毒散 川升麻 漏蘆 芒硝 各二 兩 黄芩 一 兩 梔子 一 兩 右為麄末每用兩匙頭以水三盞煎至二盞去滓微 熱以軟帛旋蘸搨瘡上以消為度 治小兒五色丹 川大黄 黄芩 川芒硝 梔子仁 乾藍葉 商陸 各一 兩 右羅為散以水調塗之立効 治小兒天竈火丹 薺葉 三 分 赤小豆 一 合 鍜鑪門上灰 一 兩 青羊脂 三 兩 葱白 二莖 切 右相和搗如膏摩之燥再摩之 㧞毒散 治小兒丹毒肉色變異或着四肢或在胷背 遊走不定焮熱疼痛㧞毒消腫散熱痛 石膏 三 兩 甘草 黄蘖 各一 兩 寒水石 七 兩 右為細末毎用水調服時以鷄翎刷掃以芭蕉汁調 尤妙 朱黛散 治解丹熱諸毒 青黛 土硃 各一 分 軟滑石 荆芥穗 各半 分 右為末每一錢半蜜水調下兼與撲身 寒水石散 治角癉遊走不定焮然赤腫疼痛用藥角 歸手足上為妙 寒水石 石膏 黄連 黄栢 各一 兩 右為末水調刷 治小兒野竈丹從膝起薺葉塗方 乾薺葉 末 香薷 末 赤小豆 末各 半兩 生蒴藋葉莖 一握 細剉 右細研蒴藋入諸藥末和調如糊塗乾即易之以差 為度 治小兒天竈火丹發尻間正赤流隂頭赤腫血出葱薺 苨塗方 葱 五莖和 須切碎 薺苨 五莖生者 和梗切研 赤小豆 末 竈門上灰 研 各 一 合 右合研勻細以青羊脂三兩調勻塗之以差為度 治小兒天火丹發徧身赤如絳色痒痛甚者 桑根白皮 二 兩 丹參 二 兩 甘菊 一兩 半 莾草 一 兩 右細剉和勻每二兩以水三升煎至二升去滓令煖 避風浴兒 棗根湯 治小兒五色丹徧身冝用洗浴丹發而變改 無常 棗木根 四 兩 丹參 三 兩 乾菊花 二兩 半 右細剉煎湯避風冷處浴之次敷藥每用二兩以水 五升去滓 丹毒至効散 治小兒一切丹毒及龍帶發作先服消 毒飲次用傅之 黄丹 一 錢 朴硝 一 錢 赤小豆 兩頭尖者 為末半合 右研令勻井水調以鷄毛刷立効 麻黄散 治小兒丹若入腹及下部隂卵百藥不差 麻黄 去根 節 升麻 各半 兩 硝石 研一 兩 右搗羅為散每服半錢七井花水調下空心日晩各 一 三黄散 貼一切丹腫毒 大黄 黄蘖 宣連 各等 分 右為末獖猪膽汁調塗頭心及貼脚心 又方 用硝石白麫等分研勻井水調稀睡時塗脚心効 硝石散 治小兒丹發如灼其初從額起至脇下大痛 者名螢火丹 硝石 半 兩 寒水石 一 分 赤小豆 一 合 右搗羅為細末每用半錢以冷水調塗患處一方用 猪脂 莾草散 治小兒丹發從足趺起色正赤乃名癈竈火 丹 莾草 寒水石 硝石 各半 兩 右搗羅為散每用以新汲水調塗患處一方毎服半 錢一日三服量兒大小加减服之 愼火草散 治小兒一切丹通用 慎火草 半 兩 紫葛 半 兩 硝石 半 兩 右搗羅為散用冷水調塗之乾即再塗以差為度 治小兒黑丹 茺蔚子 蛇啣草 慎火草 各二 兩 右搗令爛以鷄子白調塗之 治小兒天竈火丹 細辛 一 兩 糯米 一 合 景天草 三 兩 右搗如泥塗丹上差 白玉散 治赤遊丹毒 白玉 一 兩 寒水石 二 兩 右為末米醋調傅貼患處或腫至外腎有破處只用 水調亦可 保嬰方 無白玉用白土如乾上用水鷄翎掃之 治小兒天竈火丹病從髀間起其小兒未滿百日犯行 路竈君若熱流下令隂頭赤腫血出方 鯽魚肉 剉五 合 赤小豆末 三 合 右二味同搗少水和傅之良 姜礬散 治小兒火丹并一切風疹赤腫 生姜 五兩切 片子 白礬 二兩半研同上調 少時自乾不見火 右為末生姜自然汁調鵝毛拂之又方牽牛末薄荷 蜜水調下食後大便利是効 治小兒丹瘤 綿羊腦子 生 用 朴硝 右調勻貼於瘤上 備急治白丹 苧麻根 三斤 連葉 赤小豆 四 升 右以水三斗煮浴日三四遍浸洗妙看冷熱避風 甘草散 治小兒丹毒防入腹 甘草 炙剉一 分為末 油麻 半 斤 右先取油麻去皮研細絞取汁一合調甘草末半錢 七服日再服 青藍汁 治小兒丹毒 青藍汁 一 合 竹瀝 二 合 右和勻空心温服一合日晩再服以差為度 鯽魚塗方 治小兒丹毒徧身絳色 生鯽魚 一頭 三兩 麻油 二 兩 右搗魚令細入油研勻塗丹上日三五度即差 梓木灰塗方 治小兒家火丹發如大指日長一寸偏 着兩脇傍兩頰上 梓木白皮 蓼葉 各一 分 右燒灰研末以鷄子白調如糊塗之以差為度 猪槽泥塗方 治小兒烟火丹從身起 猪槽下泥 一 合 生麻油 一 兩 右和調如糊塗之以差為度 癈塼塗方 治小兒地竈丹從隂下起入踝骨上 廢竈塼 末 屋四角茅 燒灰各 一兩 右和研勻細以新水調如糊塗丹乾即易之以差為 度 戎鹽塗方 治小兒鬼火丹發兩臂赤起如李子及從 靣上起 戎鹽 一 分 附子 一 枚 右燒過研細用雄鷄血調塗丹上日三五徧以差為 度一方用雄黄半兩 雄黄塗方 治小兒野火丹發徧身斑如梅李狀 雌黄 戎鹽 研各 一兩 右以鷄子白調塗丹上日三五次以差為度一方有 雄黄無雌黄 猪通灰塗方 治小兒白丹 猪屎灰 鷄子白 右調和如糊塗之以差為度 茅灰塗方 治小兒火丹從踝及䏶起 茅草 屋四角者 取燒研灰 鷄子白 右和調如糊塗之以差為度 㧞毒散 治小兒發丹生於兩脅及腋下乃名殃火丹 川朴硝 一 兩 梔子仁 一 兩 右羅為末每用半錢好醋調塗患處 山梔膏 治丹發生於兩脅及腋下乃名殃火丹 山梔子 四 兩 生鯽魚 半 斤 右藥同搗如泥每用少許㸔丹發處以醋化塗患處 竹葉散 治小兒丹發斑斑如梅子徧背腹乃名野火 丹 青竹葉 二兩 燒灰 竈中黄土 一 兩 右細研為散㸔丹發處每用少許以鷄子白調塗患 處 赤豆散 治小兒丹發於兩膀裏尻間正赤流至隂處 乃名天灶火丹 赤小豆 一分 研 伏龍肝 一分 研 右再同研勻每用一錢以鷄子白調塗患處 二根湯 治小兒丹發膝上從兩股至臍間走入隂處 乃名尿灶火丹 桑根白皮 李子根 各四 兩 右細剉每用三匙頭以水兩碗煎至一碗去滓㸔冷 熱避風處淋患處 硝石散 治小兒一切丹徧身體熱 硝石 一 兩 乳香 一 分 右細研為散以鷄子白調塗之 又方 太隂𤣥精 一 兩 白礬 一 兩 右細研為散以調塗之 治小兒白丹方 酸母草 五葉草 各五 兩 右搗絞取汁塗之 治小兒黒丹 風花石灰 二 兩 屋四角茅草 三兩 燒灰 右細研為散以鷄子白調塗之日三五度効 治小兒天火丹發徧身赤如絳色 虎脂 二 兩 黄丹 一 兩 右研為膏塗之即差 治小兒鬼火丹 景天草 五 兩 蛇啣草 右㨶如泥以鷄血調塗之 治小兒野火丹 白殭蚕 二七 枚 慎火草 一 兩 右搗令爛塗之 治小兒螢火丹 竈中黄土 一 合 生油 二 合 右調如泥時用塗之以差為度若痛至隂不治即殺 人 治小兒癈竈火丹 赤小豆 末一 兩 牛角 二兩 燒灰 右細研為散用鷄子白調如泥塗之 治赤遊毒腫 用花蕋石散生姜薄荷自然汁調鵝毛刷上患處此 方尤妙於前白玉散行在潘術幹傅尤妙於前方只 一晝夜消盡 治小兒丹毒及火丹熱如火遶腰者 用搗馬齒莧一握取汁飲之以滓傅其上亦可 又方 用煎大豆汁塗之良差後亦無瘢㾗 又方 用臘月猪脂和釡下土傅乾則易 治小兒五色丹方 用猪槽下爛泥傅之乾則易 又方 服黄龍湯二合并傅患處佳 治小兒赤丹方 用蕓薹葉搗取汁服三合滓傅上良千金翼以蕓薹 末用鷄子白和塗 治小兒赤丹斑駁者方 用唾和胡粉從外向内傅之一方粉熬過 又方 用鍜鐡屎以猪脂和傅之 又方 用屋塵以臘月猪脂和傅之 治小兒火丹赤如朱走皮中方 用醋和豉研傅之 又方 用鯉魚血傅之良 又方 用荏子搗傅之良亦治天火丹 又方 用猪米水和絞取汁温服少許良 治小兒天火毒肉中有赤如丹色大者如手甚者遍身 或痛或痒腫方 用赤小豆二升為末鷄子白和如薄泥傅之乾則易 便差一切並用此方皆瘥一方用五合水和取汁飲 一合取滓塗五心一方水調鵝毛拂上大妙又有鷄 冠丹大者如豆粒肉上生粟一名茱茰火療同前天 火法 治小兒骨火毒其瘡見骨方 用搗大小蒜厚封之着足踝者是也 治小兒殃火丹毒着兩脇及腋下者方 用伏龍肝為末油和傅之乾則易若入腹及隂以慎 火草取汁服之 治小兒尿竈丹從兩股起及臍間走入隂頭皆色赤 用切桑白皮二升以水二升煮取汁浴之良 又方 用燒李根為灰以田中流水和之良一方半斤 治小兒朱田火丹病一日一夜即成瘡先從背起漸至 徧身如豆棗大正赤色者亦治茱茰丹五色丹 用濃煮棗根汁洗之已成瘡者赤小豆末傅之未成 瘡者鷄子白和小豆末以傅之凡方中用鷄子者皆 取先破者用之完者無力 治小兒癈竈火丹初從足趺起正赤色者 用棗根煮汁沐浴五六度 治小兒丹毒 用白豆末水和傅之勿令乾 黄皮散 治小兒徧身火丹并赤遊 用黄皮山梔子等分為細末雪水調塗即差又方菉 豆大黄為末薄荷蜜水調塗又方藍澱塗之并藍青 汁飲之 獨効散 治小兒諸丹毒并赤遊腫 用栢枝研細塗立効又塗白礬汁頻刷之即消又方 以芒硝泡湯拭之亦効 治小兒丹毒腫痛如火 用土蜂窠為末入麝香少許蜜調塗之水調與喫尤 妙 治小兒丹毒入腹即殺人 用水苔生地黄生菘菜豆葉蒴籊浮萍護火草五葉 籐苦硝海藻菜蕓薹大黄梔子黄芩但得一味研末水 調傅之良 治小兒熱丹瘡成片及治大人 用系茅草葉破即愈 治小兒丹瘤 用萆麻子五箇去皮研如麫以水一匙調塗之甚妙 又方 用木鱉子新者去殻研如泥淡醋調傅之一日三五 次便効 治急救丹毒方 用白扁豆末水和塗若入心腹者以慎火草取汁一 盞服乾即末之水調服 本事方 治小兒十種丹瘤腫毒所起形候 一飛竈丹從頂起腫光用葱白研自然汁塗 二吉竈丹從頭上紅腫痛用赤小豆末鷄子清調 塗 三鬼火丹從面上起赤腫用竈心土末鷄子清調 塗 四天火丹從背起赤㸃丹桑白皮末羊脂塗 五天竈丹從兩臂赤腫黄色用柳木燒灰水調塗 六水丹從兩脇虚腫用生鐵末猪糞調塗 七胡吹丹從臍上起黄腫用㯽榔末米醋塗 八野火丹從兩脚赤腫用乳香末羊脂調塗 九烟火丹從兩角有赤白㸃猪槽下土清油調塗 十胡漏丹從隂上起黄腫用屋漏處土羊脂調塗 右此十種丹毒變易非輕治之或緩終不能救余不 惜是方逐一子細辦認依方法治之萬不失一如經 三日不治攻入臟腑則終不可救治之也 治丹瘤方 用大黄朴硝大土蜂窠三味為末篾箍子箍定真赤 處將刀子刺破令出惡血然後用井水調塗赤處効 又方 用茅屋上經年青苔焙乾為末醋調塗赤腫處消 治小兒瘤初發 用麻子擂為漿井水調下 治小兒丹瘤 服托裏散消毒飲外用白芨白歛研為細末搽無病 肉上而截之令不得過却用紫浮萍爛研傅瘤上萬 不失一 治大人小兒纒蛇丹初發便用 用蚯蚓糞連皮生姜研爛傅即愈亦治火丹以水和 泥傅之米醋調亦可 又方 用大黄為末搗爛馬齒莧取汁調塗已成丹亦治 又方 用蓼葉燒灰鷄子清和數數塗之 又方 用桃仁湯浸去皮爛搗塗之又清油調白礬末亦妙 治小兒風丹疹 用蜜調赤土硃入酒一二滴服之亦研塗疹上 治諸丹 用人參羗活散惺惺散夾和用竹葉煎湯調下熱證 加黄芩𤣥參冷證加黄耆白芷 踈風觧毒散 治丹毒傅方 用紫浮萍一碗活地龍中等者七條同研細傅之 又方 用水藻搗傅 又方 用芭蕉根用汁傅之 又方 用蚕沙一升井水煎温和密室洗之亦治天 火丹 治青白丹毒痒痛虚腫如吹 用竈中黄土一分豉半分為末麻油調傅患處 蜞針法 用水蜞數條以青苔盖覆或温紙亦可去血即消未 消再用癉毒滿身徧黒入腹入隂難治 平血飲 治風熱積毒聚成發於頭面手足熱者如胭 脂色其熱如火輕輕着手痛不可忍 右加紫草與犀角消毒飲相間煎服赤癉丹火癉紫 萍癉並治壮熱煩渇甚加黄芩麥門冬去心朴硝各 半錢一方與敗毒散和生姜薄荷蟬螁去足翼防風 去蘆細切煎渇加天花粉少許 治角癉 用青黛土硃為末井水調入蜜敷角亦可 又方 用黄丹不拘多少磨刀水調刷 治丹毒腫如火 用大黄朴硝為末調塗腫處立効水苔生地黄菘菜 浮萍梔子皆可硏爛水調傅 洗方 用防風醋車前赤豆竈心土煎水洗 又方 洗角後用小驚丸壓邪大驚丸鎮驚 治丹發疼痛 用搗篇竹汁服一日一兩服立差若未差再服之 治赤白遊疹及癰腫毒腫 用水蛭十餘枚令㗖病處取皮皺肉白無不差也冬 月無蛭虫地中掘取暖水中養之令動洗去人皮醎 以竹筒盛蛭綴之須㬰便咬血滿自脫更用飢者崔 知悌令兩京預養之以防緩急收乾蛭當展其身令 長腹中有子者去之此物難死雖加火炙亦如魚子 烟薫三年得水猶活也 治小兒赤遊行於體上下至心即死方 用芒硝内湯中取濃汁以拭上又方以水調塗之治 一切丹毒流腫 治小兒丹毒破作瘡黄水出亦治惡瘡 用䜴炒令烟絶為末油調傅之 治小兒丹毒 用栁葉一斤水一斗煮三升去滓搨洗赤處日七八 度 治小兒赤丹不止 用畨黄米粉鷄子白和傅之 治丹者惡毒之瘡五色無常 用蜜和乾薑末傅之良 治丹火毒偏身睡不可忍亦治赤流 用藦蘿草搗絞取汁或搗傅上随手消 治小兒熱毒遊腫 用故麻鞋草鞋和人亂髪燒作灰醋和傅之 治火丹毒 用梔子和水調傅之一方用醋和塗之亦治神火丹 治五色丹俗名遊腫若犯多致死不可輕之 用敗蒲席燒灰和鷄子白傅之 治小兒赤遊行於體上下至心即死 用水中苔搗末傅上良 治暴熱小兒丹毒寒熱腹内熱結 用搗積雪草絞汁服之 治小兒丹毒皮膚熱赤 用寒水石半兩白土等分搗羅為末用米醋調傅之 愈 治白丹 用取白甆末猪脂和傅之 治小兒丹毒從臍起方 用伏龍肝是年深竈下黄土研為末用屋漏水和如糊 傅患處乾即易以差為度用新汲水調亦得一方用 鷄子白相和塗良 治天竈火丹風熱赤遊腫 用猪脂塗 治小兒赤遊行於體上下至心即死 用蒴藋煎汁洗之一方摶葉傅之治丹毒五色者 治小兒油丹赤腫 用蕎麥麫醋和傅之良 療螢火丹從頭起 用慎火草搗和苦酒塗之 療煙火丹發從背起或兩脅及兩足赤如火 用景天草 即慎 火草 真珠末一兩搗和如泥塗之 治小兒赤遊行於體上下至心即死 用愼火草生一握搗絞汁以拭之搨上日十遍夜三 四遍 治小兒赤丹不止 用胡荽汁傅之差 療竈丹從兩脚赤如火遶 用五加葉根燒灰五兩取鍜鐵家槽中水和塗之 五色丹名油腫不可輕 用牛屎傅之乾則易 治赤丹 用研粟米傅之 治熱遊毒赤腫 用栝樓末二大兩釅醋調塗之 治小兒丹毒 用青黛和水服之又以汁傅之熱則易 治小兒遊瘤丹毒諸惡瘡腫 用爛搗剪刀草莖葉如泥傅之又以此草膏化如糊 以鷄翎掃上腫便消殊効根煮熟未甚乾時人作果 子常食無毒 治小兒丹毒熱 用旋覆花根苖搗絞汁服之 治小兒風熱丹毒瘡 用水甘草同煎飲服之 又方 用杵菘菜傅之 治小兒火熖丹消赤腫 用老鴉眼睛草根與木通胡菜煎湯服通利小便 治小兒丹 用杵黄芩末水調傅之 香欒皮散 治諸腫丹毒發於四肢腹背頭面或赤或 白或痒或痛或寒或熱 用香欒皮一兩水一大碗同煎取半碗以翎毛刷患 處効 蠐螬散 治丹走行皮中浸廣者入腹殺人用蠐螬乾 者碾末油調塗之以差為度 泥醋塗方 治小兒胡吹竈丹從隂下起 用磨刀水棚下泥和醋調膏塗之乾即更塗以差為 度 鐵槽水洗方 治小兒飛竈丹從項起 用浸槽中水日三五度又方飲一合治熱毒遊腫 犬骨灰塗方 治小兒神火丹從項起 用犬枯骨為末以青羊脂調如糊塗之日三五次 治白丹鐵挑方 右於兒男左女右大脢脂面螺文上以鐡挑有筋斷 之差 羊脂塗方 治小兒殃火丹從兩脅下起青黒色 用鍜鐵下槽中鐵屎搗研為末半兩羊脂二兩猪糞 燒灰一兩同研如糊塗之以差為度 治小兒患赤白遊疹 用蝦蟇搗碎傅之煮熟色正赤小兒及鷄狗食之脚 屈不行 治一切丹毒 用梔子大黄蜜水搗傅 治小兒一切丹徧身體熱 用浮萍草研如泥傅之 又方 用韭畦中土以水調塗之 又方 用粟米水煮濃汁洗之 又方 用地龍煮以水研如泥塗之 治小兒一切丹及諸腫毒 用䑕粘子根洗去苖搗絞取汁毎半合量兒大小分 减服之 治小兒一切丹 用水苔搗爛頻頻傅之 又方 用景天草爛搗傅之一方取汁先微揩丹上後塗以 差為度 治小兒丹發惡毒五色無常 用青粟毬有刺者搗碎以水煮洗之 治小兒五色丹徧身熱如火燒遶腰即損人 用蕓薹子一兩以酒一小盞細研取汁塗之 治小兒火焰丹消赤腫 用老鴉眼睛草葉入醋細研傅 治小兒白丹 用蘭香葉搗爛塗之 又方 用蓼葉搗爛塗之 又方 用樑上塵以醋和塗之 用鹿角燒灰細研猪脂和塗之 治小兒面身卒得赤丹或痒或腫起不速療之即殺人 用羖羊角屑八兩以水五升煎至一升絹濾去滓入 煉了猪膏五兩和令勻傅之 治小兒赤丹 用葛勒蔓輕磨破以醋研訶梨勒塗之妙 治小兒黒丹 用青羊脂熟摩日三五度用之 又方 用喂猪杓子炙令熱熨之 治小兒天火丹發徧身赤如絳色 用鬼木搗絞汁塗赤處 又方 用小兒埋胞衣瓶子中水二合時時與兒服及塗身 上有毒處効 治小兒殃火丹生於脇腋下方 用川朴硝細研為散每服以竹瀝調下半錢量兒大 小加减服 又方 用伏龍肝細研以生油調塗之一方鷄子白和傅 又方 用浮萍草絞取汁時時與兒服之 治小兒神火丹 用鯽魚半斤赤小豆屑三合搗如泥塗丹上唯數塗 為良 治小兒朱田火丹 用鷄子白塗之 治小兒天竈火丹 用車前子末水調塗之 又方 用鐵落末以餳和如膏塗之 治小兒尿竈火丹 用屋四角茅燒灰細研為散以鷄子白調塗之 澤蘭湯 治丹入腹 方見本門風 瘙癮疹類 治天行煩毒小兒寒熱丹毒 用藍或青布水漬取汁飲之 㧞毒膏 治小兒赤毒腫及腮頰腫痛 黄栢 一 兩 寒水石 一 兩 石膏 半 兩 甘草 二錢 半 黄芩 半 兩 右為細末醋調成膏貼赤腫處或用新水調搽亦可 葛根白术散 治一切赤白丹腫毒 白术 一 錢 木香 一錢 半 芍藥 一錢 半 枳殻 一錢半去 穣麩炒 甘草 二錢 炙 茯苓 三錢 去皮 葛根 三 錢 右㕮咀每服三錢水一盞煎至七分去滓温服不拘 時候量兒大小増减 土黄散 治赤流丹毒可用一小鈒刀䟱去赤暈惡血 毒汁次用此藥 土硝 一 兩 大黄 細末 一錢 右二味相合新水調攪勻用鷄毛蘸時時塗掃 解肌散 治火丹 赤芍藥 二錢 半 甘草 二 錢 乾葛 一 錢 麻黄 去節 一錢 黄芩 一 錢 川 升麻 二 錢 右㕮咀每服半錢桃柳條各七寸水六分盞同煎温 服如發熱氣壅冝先用虎睛丸麥煎散 人參散 治赤遊丹 人參 三 錢 蟬退 十五个 去足 羗活 二 錢 防風 三 錢 當歸 二 錢 粉草 二 錢 全蝎 十个 去毒 茯苓 三 錢 紅花 三 錢 右㕮咀每服用燈心薄荷生地黄同煎 當歸散 治一切風丹火疹 赤芍藥 二 錢 當歸 一 錢 地黄 一 錢 紫草 二 錢 麻黄 一錢 去節 羗活 一 錢 桂皮 一 錢 甘草 二 錢 右為末每服一錢薄荷葉同煎 塗角藥 赤小豆 白藥子 天花粉 槐花 滑石 黄 皮拍寒水石等 右為末用生赤芍藥地黄藕節雪草搗汁塗患處即 散 治丹毒未見面目或不當處不可角退 牡礪 青黛 豆粉 等 分 右為末用生地黄汁塗角調傅患處 又方 赤小豆 赤芍藥 等 分 右為末用鷄子清生地黄藕汁調塗傅患處 治小兒赤遊行體上下至心即死 以生景天草搗傅瘡上 治白遊赤遊 以死蠶塗之白遊用白死蠶塗赤遊用赤死蠶塗 普濟方卷四百六
欽定四庫全書 普濟方卷四百七 明 周王朱橚 撰 嬰孩諸瘡腫毒門 赤瘤 附論 夫小兒身上或一片片赤色如臙脂染及熱漸引者此 名丹毒俗謂之瘤若因熱而得者色赤或因風而得者 色白皆腫而壯熱也可用一小鈹刀鎌去其惡血毒未 入腹者可療也 方 升麻散 治小兒心熱身上赤瘤色如臙脂皮膚壯熱 川升麻 川大黄 㣲炒各 半兩 犀角屑 黄芩 各一 分 川 朴硝 半 兩 梔子仁 木通 各一 分 元參 半 兩 甘草 炙一 分 右搗羅為散毎服一錢以水一小盞煎至五分去滓 放温不計時候量兒大小分減服之 木通散 治小兒身體赤瘤片片赤色如臙脂染毒氣 漸引者 川大黄 炒 川朴硝 各半 兩 梔子仁 甘草 各一 分 川升 麻 半 兩 木通 一 兩 右搗羅為散毎服一錢以水一小盞煎至五分去滓 温服量兒大小加減 大黄散 治小兒赤瘤熱如火 一名截 毒散 川大黄 生 用 鬱金 黄蘗 膩粉 各半 兩 猪牙皂莢 去 皮 子半 兩 右搗為散以生油調塗一方無黄蘗有芍藥 又方 護火草汁 三 合 赤地利 末 膩粉 各一 錢 右藥相和量兒大小分減服之良久瀉下血片為效 其滓傅在赤處亦佳 治小兒赤瘤半身色紅漸漸展引不止 川大黄 生一 兩 赤小豆 半合炒 令紫色 川朴硝 三 分 右羅為末以鷄子清調塗亁則易 又方 牛膝 一兩 去苗 甘草 半兩 生用 右細剉以水一大盞煎至五分去滓調伏龍肝末塗 之立效 又方 李子油 三 兩 硃砂 一分 末 右藥調如膏塗之 又方 用醬汁塗之 又方 用蘿藦汁塗赤處隨手便瘥 又方 用蕎麥麫以醋調塗之不過三兩上瘥 又方 用胡荽汁塗之 又方 用白礬一兩以水煮冷熱得所洗之 又方 用燒粉家洗瓮水塗之 又方 用紅藍花末以醋調塗之 又方 用蕓薹葉搗爛塗之 又方 用砒霜不限多少細研於硯中著水入霜以墨濃研 用筆㸃塗之良久以冷水洗後更塗以瘥為度 又方 用 根搗末以醋調塗之亁即瘥 又方 用糯米水研如粥塗之乾再塗 又方 用粟粉炒令黑以唾調塗之 朱流朱風 針刺瘤頭出血 㸃麻油 次用藥 朴硝 赤小豆 大黄 薄荷 側柏 等 分 右為末水調苦菜汁刷赤處周匝仍服羌活散柴胡 湯並加荆芥防風蟬蛻仍審虚實用藥可也 身有赤處 附論 夫小兒陰汗為風邪熱毒所傷與血氣相摶熱氣蒸發 其肉色赤身壯熱也 方 丹參散 治小兒身上有赤引於頰上或口傍眼下赤 如臙脂靣上皮即皺剥漸漸引多此是心熱血凝所 為其治法宜以小刀子鋒頭鎌破令血出後宜服此 藥 丹參 黄芩 各一 分 麻黄 半兩去 根節 葛根 枳殻 麩炒 㣲黄 犀角屑 各一 分 右搗羅為散毎服一錢以水一小盞入竹葉十片竹 茹半分煎至五分去滓温服不計時候量兒大小分 減服之 麥門冬散 治小兒身上有赤煩熱 麥門冬 半兩 去心 蘆根 葛根 犀角屑 漏蘆 甘 草 炙㣲赤 各半兩 右搗羅為散毎服一錢以水一小盞入竹葉十片煎 至五分去滓温服不計時候量兒大小加減 鈆霜散 治小兒身上有或瘀腫或如火丹煩渇渾身 赤引壯熱 鈆霜 菉豆粉 各半 兩 右細研為散以蕓薹菜汁調塗之 又方 用伏龍肝半兩乳髪二兩燒灰細研為散以水調塗 赤處效一方用桃仁浸去皮研爛以脂和塗又方用 用黄蒿穗以水濃煎入鹽少許温温洗之一方用白 礬細研以生油調塗一方用芭蕉根搗絞汁塗之 又方 用水中苔搗末以水調塗之 又方 用川芒硝以水研塗之 又方 治小兒身有赤腫起者 用熬米粉令黑以唾和傅之 熛瘡 附論 夫小兒熛瘡者由風熱毒之氣所傷客於皮膚生熛漿 而潰成瘡故名熛瘡也 方 梔子膏 治小兒熛瘡 梔子仁 川升麻 犀角 各半 兩 蛇銜草 三 分 藍葉 一 兩 生地黄 一 兩 黄芩 半 兩 川大黄 一 兩 右細剉以猪脂一觔同於鍋内以㣲火煎令藥色變 濾去以瓷盒盛候冷塗之 水銀膏 治小兒熛瘡 水銀 一 兩 膩粉 一分與水銀於手 掌中以津研如泥 松脂 土蜂房 各 一 兩 黄蘗 川大黄 生用各 一兩 右搗羅為末以煉成猪脂一觔與藥末同入鐺中慢 熬令稀稠得所將水銀膩粉入膏中攪令勻膏成以 瓷盒盛候冷塗之不過三五上瘥 硃砂膏 治小兒頭上熛漿起如釘盖一兩日後皮面 及胷背皆生瘡 硃砂 半 兩 胡粉 二 兩 水銀 半 兩 右㸃少水都研令水銀星盡以臘月猪脂三兩入銚 子内慢火上鎔化去滓入硃砂等攪成膏以瓷盒收 候冷塗之瘥 治小兒卒得熛瘡赤爛 用牛糞燒灰細研傅瘡上日三用之 治小兒瘡初起熛漿似火瘡名曰熛瘡亦名爛瘡 用桃仁熟搗以面脂和傅之亦治徧身赤腫起 又方 用馬骨燒灰傅之 治小兒卒得熛瘡爛瘡 用鐵煅淬水中二七遍以浴兒二三遍能治熛瘡漿 生地黄膏 治小兒熛漿瘡毒氣發於遍身者 生地黄 川升麻 藍葉 梔子仁 川大黄 各 一 兩 用細剉以猪脂八兩同於鍋内以慢火煎令藥色變 濾去滓以瓷盒盛候冷毎用少許塗患處 疥 附論 夫小兒瘡疥率因於蟯蟲變化而生小兒多此疾仍喜 生於手指縫間浸淫遍體近煖及衣服過厚則痒悶不 任搔之黄汁出疼痛不止盖由風熱客於脾肺散於肌 肉薰發皮膚使然也 有夫來買苦參欲治疥不識藥性 緩急但問人曰可治濃煎一碗服 之須臾大吐涎一盆 三二日疥即痂矣 方 苦參丸 治小兒風熱肺疳皮膚生疥鼻内瘡痒 苦參 四兩以酒三 升熬成膏 胡黄連 二 分 楝實 去皮 炒 蕪荑 炒 蜣 蜋 去皮 翅炙 木香 各三 兩 右搗羅六味為末入苦參膏内和搗如硬入蜜少許 和丸如麻子大一二歳毎服五丸食後温水下更量 兒大小加減 治小兒瘡疥體熱 黄連 去鬚 為末 糯米粉 各二 兩 水銀 一兩 研 胡粉 炒一 兩半 吳茱 萸 湯浸炒 為末 赤小豆 為末各 一分 右先以水銀和津於手中研如泥次以猪脂四兩入 甆器内慢火化去滓下五味藥末攪勻成膏先洗瘡 拭亁塗之 雄黄膏 療小兒瘡疥瘙痒搔之成膿瘡不止宜用 雄黄 研 雌黄 研各 一兩 烏頭 一 枚 松脂 亂髮 各一鷄 子大 猪 脂 一 觔 右件藥除雄黄雌黄外以煉成猪脂一觔於鐺中煎 出油下烏頭松脂亂髮等候烏頭色黑亂髮消盡膏 成綿濾去滓入雄黄雌黄攪令勻盛於不津器中候 冷塗瘡上日三用之 黄蘗散 治小兒疥身上熱瘡並治之 黄蘗 炙 黄連 去 鬚 赤小豆 臰黄 各一 兩 水銀 半 兩 硫黄 一分與水銀 結為沙子 右搗羅為末與臰黄水銀砂子同研令細用生油調 日三塗之效一方無硫黄名三黄散 黄連散 治小兒瘡疥體熱 黄連 去 鬚 黄蘗 去粗 皮炙 秫米 炒各 一兩 赤小豆 膩粉 研各 一分 右搗研為散油塗舊帛上先洗去瘡痂封之 蛇床子散 治小兒瘡疥瘙痒不止 蛇床子 茱萸 湯洗 焙亁 硫黄 研 蕪荑仁 研各 一分 膩粉 少 許 研 右搗研為散用油一合入葱一莖同煎候葱黄色停 冷調藥塗之硫黄同研 黄連散 治小兒疥遍身皆有疼痒不止 黄連 二兩 去鬚 胡粉 吳茱萸 一 兩 赤小豆 一百 粒 水銀 二 兩 與胡粉㸃少水 同研令星盡 右除胡粉水銀外搗羅為末入胡粉水銀同研令勻 以臘月猪脂和塗之亦治瘑瘡 苦參湯 治小兒疥及諸瘡洗浴 苦參 丹參 苦楝根 各半 兩 防風 半 兩 蒴藋根 三 兩 右細剉和勻以水一斗煎至五升濾去滓於宻室中 洗浴兒以故帛拭亁即塗前膏 臰黄膏 治小兒胎中受風長後身體生疥瘙痒不止 臰黄 硫黄 各一 分 葱白 一莖 細切 右研細用清油一兩入鍋子内熬令熱下少許臘及 葱白次下硫黄臰黄攪令勻膏成以甆盒盛旋旋塗 之 治小兒疥痒不止方 硫黄 二 兩 白礬灰 四 兩 右細研為散以烏麻油調如稀麫糊炙令疥熱薄塗 摩之 治小兒疥瘡 用亂髮灰以猪膏和塗之 治小兒疥痒痛不可忍 硝石 一 兩 右研為散以生油調如膏毎用時先以泔清洗之拭 亁塗之 又方 用羊蹄根搗末以猪脂和塗之 又方 用硫黄細研以醋調傅之 治小兒疥 用燒竹葉為灰鷄子白和傅之日三上亦治疥瘡 又方 用臭酥胡粉傅之 治小兒頭面瘡疥 用麻子五升為末以水和絞取汁與蜜和傅之若得 白犬膽傅妙 治小兒去瘡疥鬼疰驚癎 用虎骨煮汁浴 治小兒壯熱一切瘡疥皮膚瘙痒 用梓白皮煎湯洗之梓枝皮有數般惟楸梓佳餘不 堪 治小兒瘡疥 以繭子蛹汁為湯浴之亦能殺蟲 治小兒瘡疥 以枕襯煮湯浸洗之良 癬 附論 夫小兒體有風熱脾腑不利或濕邪搏於皮膚壅滯血 氣皮膚頑厚則變諸癬或長或圎漸漸長大得寒則稍 減煖則痒悶搔之即黄汁出又或在面上皮如甲錯亁 燥謂之妳癬此由飲乳乳汁漬著乃生復以乳汁洗之 方 雌黄膏 治小兒瘑癬風痒不計亁濕不絶 雌黄 研 黄連 去 鬚 莽草 蛇床子 炒 黄蘗 去粗 皮炙 苦參 半 兩 蕪荑 炒半 兩 藜蘆 硝石 研各 一分 松脂 二兩 半 杏仁 浸 去 皮尖雙仁别 研如膏一兩 右除雌黄松脂杏仁外搗羅為末取臘月猪脂入鐺 中煎令沸下杏仁次下諸藥末攪勻凝為膏毎用先 以醋泔洗拭亁塗之一方於故帛上貼日二換之 雌黄膏 治小兒癬久不瘥 雌黄 細 研 多年薤根 白礬 藜蘆 去蘆 頭 𤓰蒂 胡 粉 各一 分 水銀 三分與胡粉㸃少 水同研令星盡 右搗羅為末入胡粉水銀同研用猪脂調為膏輕揩 塗之 附子散 治小兒濕癬 附子 生用去 皮臍 雄黄 研 白礬 燒灰 研 吳茱茰 湯浸炒 各一兩 米 粉 半 兩 右搗研羅為散毎日三次用綿揾撲之 白礬膏 治小兒癬痛不止 白礬灰 硫黄 膩粉 各一 錢 緑礬 半 兩 川大黄 一分 末 右藥同研為末以米醋一升熬如黑餳收放甆器中 旋取塗之妙 金華散 治小兒一切亁濕瘡癬疳瘡等 黄蘗 末 黄連 各半兩 為細末 黄丹 一兩 水飛 輕粉 一 錢 麝香 一字 研 右同研勻先以温水洗後貼之如亁癬瘡用臘月猪 脂和傅如無用麻油亦可 桑螵蛸散 治小兒一切瘡癬痒痛不止 桑螵蛸 十枚燒存 性二分 膩粉 一 錢 麝香 半 錢 右研為散用生油調翎掃候亁有裂處再掃 青金散 治小兒濕癬浸淫瘡 白膠香 二兩 研 蛤粉 半 兩 青黛 二錢 半 右研勻為末細亁糝瘡上 治小兒癬雜瘡 白膠香 黄蘗 輕粉 各等 分 右為細末以羊骨髓調塗癬上 桃紅散 治小兒妳癬瘡 明礬 煆二 兩 嫩松香 四兩 末 黄丹 二兩 煆 右為末用燭油調傅之 雄黄散 治小兒亁濕痒癬 雄黄 麝香 各一 分 右細研為散甲煎油調塗之亁再上 治小兒癬不計亁濕瘙痒不絶 羊蹄根 一 兩 亁笋 一兩 燒灰 右為末以麻油調塗之 治小兒久癬 萹蓄根 去土 一把 附子 二枚去皮 臍生用 右搗令爛以好酒和塗之毎塗藥時先以皂莢湯净 洗拭亁後用藥日二塗之 治小兒亁癬方 水銀 半 兩 胡粉 一 兩 右二件藥㸃少水同研令星子盡以鷄冠血和塗之 治小兒諸癬及瘙痒 用羊蹄根取汁以蜜和勻先刮瘡四邉以葉亁之半 日許拭去更以陳米醋和羊蹄根滓傅瘡上 又方 用槐白皮五兩剉以水一升煎三五沸候冷數洗之 治小兒亁濕癬 用亁蟾燒灰細研以猪脂和塗之 小兒癬久不瘥宜用 黄礬 一兩 燒灰 右細研毎用先以水净洗拭亁塗之 又方 用薤根以醋搗和塗之 又方 用醬瓣雀糞相和研塗之 又方 用楮樹白汁塗之 治癬瘡内有蟲痒不可忍兼治濕癬 蛇床子 一味研 為細末 右以滓泡湯洗挐令破次用臈月猪脂和傅患處一 日用二次一方先煎韭菜湯洗 炙甲散 治眉叢中生瘡名曰鍊銀癬一名前甲散 用穿山甲前膊鱗炙焦為末清油輕粉和傅 治小兒濕癬 用桃樹青皮為末和醋傅上日二次 又方 用枸杞根搗作末和臈月猪脂傅之 又方 用煎馬尿以洗之甚妙 又方 右揩破以牛鼻上津傅之 治癬及室女花癬小兒妳癬 用韭菜根汁先搽破次塗之 治襁褓小兒面上生妳癬 用白膠香碾為極細末酸漿水調傅日上兩次 治小兒妳癬瘡 用燒狗屎灰和猪脂塗之 摩風膏 治小兒遍身疥癬痒 苦參 瀝青 蕪荑 炒 黄蠟 各一 錢 巴豆 三粒 去殻 輕粉 五 分 真麻油 半 兩 蠍 二 箇 右同油煎至巴豆焦濾去所煎物入輕粉和勻傅疥 切效 黄連膏 治小兒癬疥赤腫及濕癬久不瘥 黄連 去 鬚 黄蘗 去粗 皮炙 蛇床子 炒 䕡茹 水銀 手掌内 唾研如 泥入膏中 各一兩 礜石 煅别 研 右搗羅前四味為末以臘月猪脂四兩同入銚子内 煎四五沸下礬石末又煎三兩沸取下良久下水銀 攪如稀泥候冷先以清泔皂莢湯洗拭亁以火炙痒 塗之日三上 芍藥散 治小兒妳疥癬癩 赤芍藥 黄連 蛇床子 等 分 右為末入輕粉半錢麻油調塗洗破立效忌動風物 羊蹄散 治小兒頑癬久不瘥 羊蹄根 四兩 剉 白礬 半 兩 右爛研入米醋小半盞不住塗之候覺癬痒至痛即 止至隔日浴去不過三兩次愈 絳玉散 治小兒頭上幷身上疳癬時復痒痛皮膚破 爛濕潤不止 黄丹 炒紅 二兩 菉豆粉 炒黄 三兩 右為細末清油調鷄羽掃於瘡上後糝聖金散大有 神效 聖金散 石膏 黄芩 各一 兩 右為細末毎用不拘多少亁糝在瘡上覆以絳玉散 神效 月蝕瘡 附論 夫小兒耳鼻口間生瘡者世謂之曰蝕瘡其瘡隨月生 死因以為名也世云月初生小兒以手指之則令耳下 生瘡故呼為月蝕瘡也 凡日月蝕時忌食飲腹中生 䘌蟲及房室生子不具足必患月蝕瘡亦不可與兒乳 日月復後乃不忌今人口臭齒齦宣露常有血出舌上 生瘡者皆由犯此所致耳日月蝕時須救不救出行逢 暴雨其救月杖須收取治䘌之神藥患此者以之救療 方 水銀膏 治小兒月蝕瘡生在兩耳上出膿水不止 水銀 二 兩 胡粉 一兩㸃少水與水 銀同研令星盡 黄連 二兩去鬚 搗羅為末 松 脂 一 兩 右入乳鉢内研令勻似粉瘡若亁用煉成猪脂和如 膏毎用先以鹽湯洗瘡令净拭亁然後塗之 治月蝕惡瘡白肉 硫黄 䕡茹 斑猫 等 分 右件搗篩傅瘡上乾者以猪脂和傅之日三夜一 又方 地榆根 薔薇根 吳茱萸根 各三 兩 右件搗篩以鹽湯洗瘡傅之日三 白礬散 治瘡生於兩耳鼻口間時瘥時發乃是濕搏 血氣之所生世謂之曰蝕瘡隨月生死因以為名世 云小兒見月初生以手指之則令耳下生瘡 白礬 蛇床子 各一 兩 黄連 半 兩 右為細末亁糝瘡上水調塗亦得一方加黄蘗三錢 薔薇散 治小兒月蝕瘡 薔薇根 一兩 細剉 地榆根 剉 虎頭骨 各半 兩 右搗羅細末毎用一字先以温鹽湯净洗拭亁傅之 治月蝕瘡久不瘥 亁蟾 一枚五月五 日燒灰用 硫黄 一兩 細研 白礬 二兩燒 令汁盡 右細研為末傅瘡上 治小兒月蝕瘡 青蜒 一 枚 母猪蹄甲 一 枚 救月杖 一 分 右燒為灰研為散以蜜水和塗 治小兒耳邉鼻下赤爛濕痒名月蝕疳瘡 黄丹 煅令赤 色一錢 菉豆粉 白礬 飛過各 一錢 右研細亁傅瘡上唾調亦可 治小兒月蝕瘡立效方 敗鼓皮 一兩 燒灰 蝦蟇 一枚 燒灰 右細研為散煉成猪脂和如膏塗之即瘥 治小兒疽及月初即生常有黄水出 右用酢和油煎令如粥及熱傅之二日一易欲重傅 則以皂莢湯洗瘡乃傅之為妙 治小兒月蝕瘡隨月生死 右以胡粉和酥傅之五日瘥又方以水和傅之 治月蝕九竅皆有瘡者耳後或耳下或鼻内生瘡是也 右燒蚯蚓屎末和猪脂傅之清油亦可 治小兒初得月蝕瘡 用五月蝦蟇燒杵末猪脂和傅之 療月蝕瘡 用虎頭骨二兩杵碎同猪脂一升熬令骨黄取油塗 上 治小兒初生月蝕瘡及惡瘡 用蛇蛻皮燒灰為末和猪脂傅上 治小兒月蝕瘡 用小麥蘖搗羅為末傅之 又方 用黄連為末傅之 又方 用胡粉和土等分研如粉傅之 土用東 方壁土 又方 用敗鼓皮燒灰細研以猪脂和傅之 治月蝕瘡 用蟾酥燒灰為末猪脂和傅之 又方 治瘡發 用桃仁搗和蕎麥傅砂糖拂之 熱瘡 附論 夫小兒熱者是諸陽氣在表陽氣盛則表熱小兒解脫 腠理開則為邪所客風熱相搏留於皮膚則生瘡初作 瘭漿黄汁出風多則痒熱多則痛血氣乗之則多膿血 故名熱瘡也 方 黄芩膏 治小兒熱瘡黄膿出 黄芩 一兩 半 黄蘗 三 兩 梔子仁 黄連 去鬚各 三分 竹葉 二 兩 生地黄 二兩 半 胡粉 三 分 川大黄 水銀 水少許與胡 粉同研令星 盡 右除水銀胡粉外並剉如豆大以新綿裹用猪脂一 觔半入鐺内於慢火上煎十餘沸候藥色紫去綿以 布絞取汁候凝下水銀胡粉以栁木箆攪令勻膏成 以甆盒盛日夜三四度塗之 黄芩散 治小兒熱瘡生於身體 黄芩 三 分 川升麻 石膏 各一 兩 甘草 炙 元參 各半 兩 柴 胡 去 苖 川大黄 㣲炒各 一兩 右搗為散毎服一錢水一小盞煎至五分去滓温服 量大小加減 梔子膏 治小兒熱毒瘡 梔子仁 川升麻 各一 兩 犀角屑 三 分 蛇銜草 黄蘗 五 合 生地黄 二 兩 黄芩 一 兩 右細剉以猪脂一觔半同入鐺中於㣲火上煎令十 餘沸濾去滓膏成於甆盒中盛塗於故帛上貼之 水銀膏 治小兒熱瘡 水銀 胡粉 松脂 各三 兩 右以猪脂四升煎松脂水氣盡下二物攪令勻不見 水銀以傅之 枳殻散 治小兒身上生熱瘡心躁皮膚焮痛 枳殻 麩炒 去穰 甘草 炙 黄連 去鬚各 半兩 右羅散毎服以蜜水調下半錢量兒大小加減 治小兒熱瘡黄膿出 黄蘗 白礬 燒令汁盡 各一兩 右羅為散傅於瘡上日用三次 又方 黄連 去鬚半 兩為末 膩粉 一 分 右研令勻以甜菜汁和塗於瘡上日三用之 鷄子膏 治小兒熱瘡 右鷄子五枚去白取黄亂髮如鷄子許大二味相和 於鉄銚子内炭火熬初甚亁少頃即髮焦遂有液出 旋取置一瓷碗中以液盡為度取塗熱瘡上即以苦 參末粉之頃在武陵生子月内便有熱瘡發於臂腿間 初塗以諸藥及他藥無益日加劇蔓延半身狀候至 重晝夜啼號不乳不睡因閱本草至髮髲本經云合 鷄子黄煎之消為水療小兒驚熱下痢注云今俗中 嫗母為小兒作鷄子煎用髮雜熬良久得汁與小兒 服去痰熱主百病用髮皆取久梳頭亂者又鷄子本 經云療瘡因是用之果如神效 又方 治小兒熱瘡黄膿出及治悪瘡 用豆豉炒亁搗末傅之 又方 用伏龍肝搗末用鷄子白和塗之 治孺子熱瘡 以亂髮一團梨許大鷄子黄煮熟二物相和於銚子 内炭火上熬初甚亁少頃髮焦遂有液出旋取置一 甆盞中以液盡為度取此液𫝊熱瘡上即苦參粉粉 之劉禹錫云予在朗州生一子在於蓐中便有熱瘡 出於臀腿間初生以他藥傅無益加劇蔓延半身狀 候至重晝夜啼號不乳不睡予閱本草見髮經云合 鷄子黄煎之消為水治小兒驚熱注云今俗中嫗母 為小兒作鷄子煎用髮雜熬乆得汁令小兒服去痰 熱治百病凡用髮皆取梳頭亂者鷄子本經云治火 瘡因而用之果驗已後用之無不瘥 治小兒熱瘡身熱頭熱瘡 以梓白皮作湯浴之并封傅 臍中瘡 附論 夫小兒臍瘡者由初生斷臍洗浴不净拭亁濕氣在臍 中因解脫遇風風濕相摶故臍瘡久不瘥也臍瘡不瘥 風氣入傷經脉則變為癎也 方 治小兒臍瘡 黄蘗 一 兩 釡底黑煤 三 分 亂髮 一 分 右先搗黄蘗為末入二味合研令勻以傅臍中 治小兒臍赤腫 杏仁 半 兩 猪頰車髓 十八 銖 右先研杏仁如脂和髓傅臍上腫處 治小兒臍瘡久不瘥 亁蝦蟇 一兩 燒灰 白礬 一分 燒灰 右合研令細以傅臍上 又方 黄連 半兩 為末 胡粉 半 兩 右合研令細以傅臍中 治小兒臍中生瘡 用桑汁傅乳上使飲之 又方 用飲羖羊乳及血 治小兒臍風遂作惡瘡厯年不瘥 用東壁上土傅之大佳若汁不止燒蒼耳子粉傅之 又方 用亁蠐螬蟲末粉之不過三四度瘥 治小兒臍不合 用車轄脂燒灰日一傅之 又方 用燒蜂房灰為末傅之 治小兒臍中生瘡 用燒甑帶灰和膏傅之 白石脂散 治小兒臍汁出不止兼赤腫 用白石脂研熬令㣲煖以粉臍瘡日三四度 治小兒臍風瘡久不瘥 用馬齒葉燒末傅之 治小兒瘡久不瘥 用龍骨燒灰細研傅之 治小兒臍中汁出不止并赤腫 用礬燒灰細研傅之 治小兒臍腫 用桂心炙令熱熨之日可四五度 治小兒臍瘡久不瘥 用蝦蟇一枚燒灰細研傅之 又方 用香豉炒令焦搗羅為末傅之 又方 用伏龍肝細研傅之 治小兒臍瘡不合 以黄蘗末塗之 凍爛瘡 附論 夫小兒肌肉柔脆外邪易侵故風寒搏於肌肉凝於氣 血則致皴裂而生瘡或痒或痛其狀焮腫破出血汁在 兩耳或手足間故謂之煉爛瘡 方 柏藥膏 治小兒凍爛瘡手足指欲墮及耳欲落 柏葉 炙亁為 末三兩 麻油 三 兩 頭髮 一團如 鷄子大 鹽 研一 分 乳香 研 半 錢 蠟 半 兩 杏仁 二十枚湯浸去 皮尖别研如膏 右先煎油蠟沸即下諸藥以髮消為度攪勻貯甆器 中毎用先以小便洗瘡綿纒手指裛亁厚塗膏即以 輭帛裹之如脚指相淹處尤須多用膏裹帛紗厚以 綿裹勿令寒氣得入毎兩日一洗瘡換藥稍愈後三 四日一換 治小兒手足被凍皸裂欲脫方 川椒 芎藭 各半 兩 白芷 防風 亁薑 各一 分 右搗碎以水一大盞令濃去滓稍熱數用塗之 蜀椒湯 小兒冬天乳母不慎調適為寒氣傷與皮膚摶 於血令焮腫生瘡世俗呼為煉瘡或偏發耳上 及手足是也一名白 蘝散一名黄蘗膏 白蘝 二 兩 白芨 半 兩 生麻油 二兩 生用 右將白蘝白芨同搗羅為散與油同研勻更入炊萊 菔一枚爛以酒調如糊先以童子小便洗手足後塗 上一方有黄蘗 白蘝散 治小兒冷手皴拆痛及脚瘃腫硬宜用淋蘸 方 蜀椒 去目并閉口 者炒出汗 鹽 各二 兩 右以清酒五升煎至二升數蘸之其藥可用五六日 附子散 治小兒冷足爛瘡 附子 生搗 二枚 亁薑 炮二 兩 右搗羅為散入綿中裝裹如有瘡膿即調臈月猪脂 塗之 小麥湯 治小兒冷脚或痒或痛成瘡 小麥 半 升 稻草 三握 剉 右用醋一升水二升同煎至二升去滓放温洗足夜 間頻洗之效 白蘝散 治凍耳成瘡或痒或痛 黄蘗 白蘝 各半 兩 右為末先以湯洗瘡後用清油調塗 獖猪 膏 治小兒凍耳幷手面皴痛 用獖猪 一具研如膏入漿水少許候稀稠得所先 用童子小便洗手面後以匙抄少許勻塗手面上一 方以熱油浸一宿洗之 蘭花散 治凍瘡久不瘥 用馬藺花子為末煎湯帶滓淋洗 生附散 治凍爛脚成瘡 用生附子半箇去皮臍為末麫水調貼之立愈 治小兒凍瘡 用雄雀兒腦髓塗之立瘥 治小兒指凍傷皸裂腫痛欲墮方 馬糞 十 枚 右以水三升煮令沸看冷煖浸之即再煖用之半日 當愈 治小兒入水手足皴裂腫痛血出 用生胡麻搗爛塗之 又方 用棗煮取肉研細傅之一宿後用甘草湯洗即瘥 又方 用猪脂日三二度塗之 陰瘡 附論 夫小兒下焦有熱則熱氣衝隂隂頭或腫便溺不得乃 至生瘡俗云尿灰火所為也 方 粉連散 治小兒隂腫生瘡 胡黄連 胡粉 各半 兩 白礬 煆一 錢 右為末生油調塗一方用蛤粉三錢川烏頭一錢為 末以水調塗日兩次即瘥 治小兒隂瘡及腫 黄連 去 鬚 胡粉 各半 兩 右等分以香脂油和傅之一方以麫調塗 又方 白礬灰 胡粉 㣲炒各 一分 右同研令勻細用槐枝煎汁調塗兒隂囊上 治小兒隂瘡 用人糞燒灰傅之瘥 又方 用狼牙草濃汁洗之一方用狗屎燒灰傅之或用狗 骨研細為粉傅之亦得 又方 用雄雀糞以陳漿汁傅之 治小兒股間連陰囊生瘡汁出先痒後痛愈後復發以 火炙瘡 去痂令亁乃用後藥 右以蜂蜜煉却搜麩作燒餅炙熟以餳糖塗在餅上 乗熱熨之冷則再炙再熨三度即瘥 治小兒陰囊上瘡 粟殻 蚯蚓糞 葱地内 者好 淡豆豉 等 分 右用生地黄薄荷同研匀之傅一二次即愈 治小兒陰莖上瘡 大柏皮 白藥 滑石 等 分 右為末傅之 又方 蚌粉 槐花 等 分 輕粉 少 許 右研傅之 治女子陰門瘡 桃仁 炒 杏仁 炒等 分 右件搗爛傅隂門即效有葉但採二葉炙用 治小兒隂瘡 用猪屎五升水煮沸布裹安腫上 治小兒隂瘡不瘥 猫兒骨 燒 灰 右細研水調傅之 又方 用狼骨濃煎汁洗之 又方 用狐隂莖炙㣲黄搗羅為末以水調傅之 又方 用蔓菁根搗研傅之 治小兒㿉卵腫 以狐肉煮汁任食之良 治小兒隂囊忽虚熱腫痛 用蚯蚓屎以生甘草汁調輕輕塗之 惡瘡 附論 夫小兒血氣純陽肌肉柔脆風熱邪毒易以致傷若榮 氣不從逆於肉裏結成悍毒疼痛焮腫非常故名惡瘡 其候或痒或痛或赤根隠肉硬不作膿或穿穴作膿久 不得瘥治法隨内外証療之則瘡可愈 方 神水膏 治小兒惡瘡 蜜陀僧 細 研 根 澱花 丁香 附子 去皮臍 各半兩 麝香 細 半 莨菪子 水淘去浮 者半合 皂莢 一挺去 皮子 防風 半 兩 去 苗 硃砂 半分 細研 土藜蘆 一 分 沙參 半分去 蘆頭 人參 半兩去 蘆頭 芎藭 龍骨 檳榔 桂心 各半 分 清麻油 一 觔 黄蠟 二 兩 右羅為末先以油入鐺中下諸藥末以慢火煎三兩 沸後下黄蠟令消次下麝香攪勻膏成以甆盒中盛 但小兒瘡不識者塗於故帛上貼之不過三五上去 除根本 雄黄散 治小兒惡瘡人不識者 雄黄 細 研 赤小豆 胡粉 研 入 吳茱萸 生用各 半兩 黄連 去 鬚 黄蘗 乾薑 生 用 蛇床子 膩粉 各半兩 研入 右羅為末以生油旋調如面脂塗於瘡上毎用先以 槐枝湯洗瘡令净拭亁然後傅藥 䕡茹散 治小兒惡瘡久不瘥 䕡茹 一 兩 桑螵蛸 地龍 乳香 黄丹 黄蘗 一 兩 麝香 細 研 糯米粉 膩粉 各一 分 右羅為散毎少許井水和砂糖調藥傅之 大黄湯 治小兒惡瘡洗方 大黄 生 黄連 去 鬚 黄芩 澤蘭 白礬 枯 石南 各一 兩 戎鹽 一 分 蛇床子 炒三 分 右麄搗篩毎以二兩用水三升煮取二升去滓適寒 温以綿絮内湯中蘸洗之日三次 走馬膏 治小兒諸般惡瘡及軟癤未穴作膿攻刺疼 痛不可忍 坐挐 一 兩 黄蘗 一 兩 甘草 木鼈子 白狗糞 各半 兩 菉 豆 石榴皮 各一 兩 右羅為末毎使取牛蒡根搗取自然汁調藥末塗於 瘡癤上三換之如已破即不用貼此藥 茵芋湯 治小兒惡瘡浴方 茵芋 一 兩 甘草 苦參 各三 兩 細辛 黄連 去鬚各 二兩 㽔 仁 二十枚 去皮 右麄搗篩毎以三兩用水五升浸汁煮取三升去滓 浴兒逐日用之 甘草散 治小兒惡瘡徧身如麻豆包裹膿汁乍痛乍 痒亦治王爛瘡 甘草 生 用 芍藥 黄芩 去黒 心 白蘝 黄連 去 鬚 黄蘗 去 粗 皮各 半兩 右搗羅為細散用蜜和塗於瘡上日再亦可湯浴之 雄黄膏 治小兒惡瘡久不瘥幷瘻瘡及疥癬等並治 之 雄黄 細 研 䕡茹 蛇床子 礬石 别搗為末 各一兩 水銀 半 兩 於手上和以 津研如泥 右羅為末與水銀相和以臈月猪脂同研如膏於甆 盒中盛毎用先以泔清洗瘡令净拭亁後塗瘡上仍 以黄蘗末用綿揾撲之令不汚衣日三兩度用之 黄連膏 治小兒惡瘡焮腫疼痛 黄連 末一 兩 硫黄 一分 細末 膩粉 一 分 松脂 臈月猪脂 各 一 兩 右先取猪脂入銚子内以慢火煎令化去滓次下松 脂候鎔次下黄連等末以栁木箆子不住手攪勻候 膏成以甆盒盛塗於瘡上日用之 黄粉膏 治小兒頭上惡瘡 胡粉 黄連 末各 一兩 赤小豆 十四粒 和黄連 糯米 二十二 粒研 水 銀 三 分 右先將水銀於手掌中唾研後以麻油調藥入水銀 和塗瘡上 鉛丹膏 治小兒惡瘡 鉛丹 十 兩 風化石灰 猪脂 各一 觔 右將二味同研以猪脂攪作餅子燒通赤如此五度 藥成搗羅為末濕瘡亁貼如亁瘡即作膏用猪脂調 紙上貼之 胡粉散 治小兒惡瘡人所不能識者 胡粉 炒黄色 五兩 黄連 去鬚 黄蘗 去粗皮 各三兩 右搗羅二味為散與胡粉相和一處研勻傅瘡上日 再立驗 黄連胡粉膏 治小兒惡瘡 方見本門頭 面身體瘡類 又方 膩粉 三 分 黄連 去 鬚 蛇床子 各三 分 右搗為散毎使時先用温鹽湯洗瘡令净拭亁以生 油調塗之不過三五上永瘥 治小兒諸般惡瘡 土藜蘆 取皮焙亁 為末别研 不夾石雄黄 輕粉 水粉 蚌粉 等 分 右和勻先用鯽魚一尾入真清油内煎候熟去魚以 油攤冷塗藥傅瘡三日後以葱湯遍身洗浴所穿衣 服並脫去净洗乳母忌油膩肥汁燒酒煎炙及熱物 等立效癬瘡用真米醋調立效 治惡瘡久不瘥 五倍子 海螵蛸 白膠香 等分 為末 右先煎葱椒湯洗次糝患處即成靨子仍服四順飲 忌毒物 治身面卒生諸惡瘡 胡粉 水銀 黄連 去鬚為末 各一兩 右為末傅之瘡亁則和猪膏傅之一方用蜜調傅瘥 又方 用蛇蛻皮燒膏和傅之 猪膏須用 臈月者妙 又方 用燒鷄子殻猪膏和傅之 治身有惡熱氣數起瘡者 用熬豉令黄末傅之兼數煮桃葉浴之 治小兒惡瘡人所不識者 用蝦蟇一枚燒灰搗羅為細散入麝香一分一處同 研勻亁傅上 又方 用栁枝葉三握剉用水五升煮至三升去滓入鹽少 許淋洗瘡上 治小兒惡瘡 楸樹葉 一兩 亁者 亁漆 一分搗碎 炒令烟盡 右羅為末以大麻油調塗日三用之 又方 藜蘆 一兩去蘆頭 燒為灰用 虎頭骨 一兩 燒灰 右研為散以臈月猪脂塗調日三用之 治小兒惡瘡及沙虱水弩甲疽凡是惡瘡並用此方 用蜣蜋十枚端午日收者佳搗羅為末以生油調傅 之立效 治小兒卒得惡瘡不可名識宜用此方 用淡竹葉二兩燒為灰細研以鷄子黄調塗之 又方 用馬骨燒灰細研以臘月猪脂和塗之 又方 用頭垢膩以臘月猪脂和塗之 治小兒身上惡瘡 用皂角水洗拭亁以少麻油搗爛頻傅即瘥 治小兒身中惡瘡 用竹笋煮汁令澡洗又燒笋皮作灰傅之 治小兒惡瘡匝身衆藥所不能療者 用取父裩洗取汁以浴兒勿使母知良 治惡瘡有死肉者追膿 白丁香 輕粉 粉霜 雄黄 麝香 各一 錢 巴豆 三箇 去油 右同研細新飯和作錠子用之 諸般惡瘡生膿者及瘡疹後膿水不亁者貼衣及流膿 成片難痊逐年復發及熱瘡諸藥不效悉治之 川黄連 二兩晒 亁碾末 輕粉 少 許 右用香油稠調黄連攤於瓦碗内却收北艾揉軟燒 烟覆碗在煙上薰之艾三圍為度令熱透碗底候覆 碗冷再用香油旋化開入輕粉調勻傅於瘡上日換 二次三日即平若小兒頭瘡加松香在内同傅 魚臍瘡 附論 夫小兒魚臍瘡者此瘡頭黑深破之黄水出四畔浮漿 起狹長似魚臍故謂之魚臍瘡也 方 治小兒魚臍瘡 芫花根 二兩 細研 猪牙皂角 五 挺 黑豆 三 合 白礬 三兩燒 灰細研 右藥用醋七升先浸芫花根及皂角黑豆三日於釡 中以文火煎至二升去滓後却於别鐺中煎至一升 入白礬灰攪令勻膏成以甆盒盛攤於故帛上貼 又方 蛇蛻皮 一兩炙 㣲黄 鷄子 一枚打 碎取清 右以水一大盞煎至五分去蛇蛻皮入鷄子清攪令 勻更煎三兩沸放温量兒大小分減服之 又方 用臘月猪脂並髓以鷄子清調令勻塗之 又方 用寒食麫燒灰細研傅之 又方 用白萵苣搗取汁先以針刺瘡上及四畔滴汁於瘡 中即瘥 又方 一名鷄 清方 治瘡頭黑深破之黄水出四畔浮漿起四 角長似魚臍及身體生瘡 用蛇蛻皮燒灰存性研細以鷄子清調塗瘡上 又方 右當瘡上切大蒜片子貼定以艾灸二七壯換蒜畢 研豆厚罨定效 浸滛瘡 附論 夫小兒五臟有熱薰蒸皮膚為風濕所折濕熱相摶身 體發瘡初出甚小有膿汁浸淫漸大故謂之淫瘡也 方 苦瓠散 治小兒浸淫瘡漸展不止身體風濕發瘡膿 汁浸淫漸大 苦瓠 二 兩 蛇蛻皮 半兩 燒灰 露蜂房 半兩 炙 樑上塵 一 合 右為細末以生油調塗故帛上貼亁癬宜用羊蹄根 絞自然汁調二粉塗之濕癬宜用青金散貼之 治小兒浸滛瘡 韶粉 蛤粉 等 分 輕粉 少 許 右研勻以臘月猪脂調和塗之 治小兒浸淫瘡在頭面耳者 石蟹 香白芷 各等 分 右為細末先以甘草煎湯洗净亁摻瘡上一方用小 油調傅瘡上即日愈 治小兒浸淫瘡漸展不止 鯽魚 一枚長 三寸者 豆豉 一 合 右搗如膏塗之亦療馬鞍瘡若或先起四肢漸向頭 面者難治也 治小兒浸淫瘡 竈中黄土 髮灰 右等分為末以猪脂和塗之 又方 用鷄冠血塗之 又方 用鯽魚膏塗之 又方 用生鯽魚薄切大片和鹽塗之 又方 用胡燕窠燒灰以水和塗之 治小兒浸淫瘡疼痛不可忍兼發寒熱 用刺薊末新水調傅瘡上亁即易之 漆瘡 附論 夫人無問男女大小有禀性不耐漆者凡是見漆及新 漆器便着漆毒令頭面身體起癮疹色赤生瘡痒痛者 是也 方 藍葉散 治小兒漆瘡四肢壯熱 藍葉 麥門冬 去 心 川升麻 半 兩 犀角屑 三 分 木通 茯 神 各半 兩 馬牙硝 三 分 甘草 半兩 炙 右搗羅為散毎服一錢以水一盞煎至五分去滓放 温量兒大小加減 又方 木通 川升麻 各一 分 川大黄 三分 炒 木防己 一 分 川朴 硝 三 分 桑根白皮 半 兩 右搗麄羅為散毎服一錢水一小盞煎至五分去滓 放温量兒大小分減服之 化毒散 治男女有禀性不耐漆者見生漆及漆器便 着毒生瘡痒痛 木通 一 兩 藍葉 麥門冬 犀角屑 馬牙硝 甘 草 炙各 一分 右搗羅為散毎服一錢以水一小盞煎至五分去滓 温量大小加減 栁枝膏 治男女禀性不耐漆者生漆瘡四肢壯熱 垂栁枝 五 兩 苦參 二 兩 黄芩 一 兩 右剉細為麄末毎用三匙頭以水兩碗煎至一碗濾 去滓研入好墨半匙頭拌令勻再熬成膏以甆盒盛 候冷毎用少許塗於瘡上一方用黄連一兩 又方 用濃煎蔓菁湯看冷熱洗之 又方 用川芒硝細研搗鷄腸草汁和塗之 又方 用蟹二枚生者搗爛以水二合同絞取汁塗之 又方 用糯米嚼令爛塗之 又方 用濃煮栁葉湯看冷熱洗之 又方 用茅香漬汁頻洗之 又方 用小麥麫搗末以鷄子白和塗之 又方 用羊乳汁塗之 又方 用磨刀石下泥塗之 又方 用濃煎荷葉湯着冷熱頻洗之 又方 用貫衆搗末以生油調塗之 又方 用猪脂塗之 又方 用馬尿洗之 又方 用薤白生搗如泥塗之煮汁洗之亦佳 又方 用煎濃黄櫨湯看冷熱洗之 又方 用菜子油塗之 又方 用濃煎新糜箒湯看冷熱洗之 又方 用搗韭汁塗之 普濟方巻四百七
欽定四庫全書 普濟方巻四百八 明 周王朱橚 撰 嬰孩諸瘡腫毒門 王爛瘡 夫小兒臟腑有熱熱薰皮膚外為濕氣所乗則變生瘡 其熱偏盛者其瘡發勢亦盛初生如麻子須臾漸大汁 流潰爛如湯火所灼故名王爛瘡也 方 赤芍藥散 治小兒王爛瘡一身盡如麻子有膿汁乍 痛乍痒或時壯熱 方見本門 惡瘡類 治小兒王爛瘡 用蘿蔔根燒灰傅之佳 秫米散 治小兒王爛瘡及惡瘡 秫米 竹篠 等 分 右燒灰細研為末以田中禾下水調之 黄連散 治小兒王爛瘡初患一日肉色變二日皰漿 出或四畔時赤漸若漿匝身即不可療其狀如湯火 宜速用此藥 黄連末 胡粉 各一 兩 右細研令匀以生油塗之 治小兒王爛瘡 四交道中土 竈下土 右各等分為末傅之亦治夜啼 治小兒王爛瘡初起皰漿似火燒瘡宜用此方 桃仁 湯浸 去皮 右搗令細以麵脂和塗之 又方 用吳茱萸酒煎汁塗之 又方 用赤地利搗末以酥和塗之 又方 用燒艾灰傅之如瘡亁即以生油調塗之 又方 用燒牛屎傅之亦可滅瘢痕亦治瘭瘡 頭面身體生瘡 夫小兒臟腑熱盛氣衝發皮膚而外有風濕折之與血 氣相摶則生瘡其狀初赤起㾦㿔後及至膿汁或瘥或 發生身體或生頭面隨處皆有也 方 大黄湯 治小兒上下生瘡 芍藥 黄連 黄芩 各三 兩 苦參 八 兩 大黄 二 兩 蛇床子 一 升 黄蘗 五 兩 菝葜 一 觔 右㕮咀以水二斗煮取一斗以浸浴兒 吳茱萸散 治小兒頭面風瘡及身上或如麻豆多痒 吳茱萸 炒 赤小豆 薰黄 研 入 鴿糞 㣲炒各 半兩 葶 子子 㣲炒 用 藜蘆 各一 分 皂莢 燒灰 一錢 白礬灰 半 兩 右羅為散以生油旋調塗瘡上以瘥為度 漏蘆散 治小兒頭面身體生赤瘡濕痒黄水不止 漏蘆 當歸 㣲 炒 黄蘗 黄連 去鬚各 一分 五倍子 一兩 燒令 烟 盡 麝香 一分 研細 膩粉 二錢 研入 右羅為散入研了藥更研匀毎用時先煖鹽漿水洗 瘡令净拭亁以生油調稀稠得所塗於瘡上如亁處 即不再塗餘濕赤處即更塗之以亁為度藥後不得 洗之 苦參湯 治小兒頭面身體上下生瘡不瘥 苦參 八 兩 地榆 黄連 王不留行 獨活 艾葉 各五 兩 竹葉 二 升 右㕮咀以水三斗煮取一斗浴兒瘡上亁傅黄連散 治小兒三五月内頭面瘡起身體大熱 升麻 柴胡 石膏 各六 銖 甘草 當歸 各十 一銖 大黄 黄芩 各十 八銖 右㕮咀以水四升煮取二升分服日三夜一量兒大 小用之 青砂散 治小兒身體頭面諸瘡 青黛 硃砂 硫黄 研 水銀 以棗穰研令 星盡各半兩 胡粉 赤小豆 各一 分 右拌匀研細毎用少許以生油膩粉調塗患處 治小兒頭面身體生瘡累醫未效宜用此方貼之 吳茱萸 半兩 㣲炒 川大黄 一 兩 膩粉 一 分 麝香 一分 細研 龍膽 一 兩 去蘆 頭 右羅為散以生油調塗瘡上日二用之 黄連散 治小兒頭面身體生瘡熱盛 黄連 去 鬚 黄蘗 胡粉 各一 兩 苦參 二 兩 水銀 一兩與胡 粉相和㸃 水少許研 令星盡 右羅為散入水銀胡粉研匀如瘡在面上以面脂和 塗之如在頭上及身上以生油塗之 黄蘗散 治小兒頭面身體生瘡熱痛 黄蘗 一 兩 水銀 半 兩 苦參 三 兩 黄連 一兩 去鬚 右羅為散以猪脂和攪入乳研水銀星盡毎使先用 泔酒洗瘡令净拭亁傅之日三上效 黄連散 治小兒頭面身體生熱瘡 黄連 一兩 去鬚 蛇床子 二兩 㣲炒 黄蘗 二 兩 胡粉 半兩炒 令黄色 右羅為散若頭上身上生瘡以生油調如泥塗之若 面上生瘡以猪脂和塗之 蕪荑散 治小兒頭面及身體生瘡久不瘥瘙痒殺蟲 蕪荑 三兩 㣲炒 葶藶子 一兩 㣲炒 白礬 一兩燒 令汁盡 吳茱萸 半兩 㣲炒 右羅為散以生油調塗日二用之 雄黄散 治小兒身體生瘡皮膚赤痛瘙痒 雄黄 三分 細研 白礬 半兩燒 令汁盡 井鹽 一 分 莽草 半 兩 右羅為散以生油調塗日三用之 胡粉膏 治小兒頭面身體生瘡久不瘥 胡粉 水銀 與胡粉相和㸃少 許水研令星盡 白松脂 各一 兩 猪脂 二 兩 右先將松脂猪脂入鐺中煎成膏以綿濾過入水銀 胡粉攪令匀日二塗之瘥 黄連湯 治小兒頭面身體生瘡出黄膿水 黄連 二兩 去鬚 甘草 二 兩 苦參 五 兩 栁枝并葉 一 握 右細剉和匀毎用三兩以水五升煮至三升去滓着 冷熱洗浴即愈 黄連散 治小兒頭面身體生瘡水出 黄連 一兩 去鬚 胡粉 甘草 各三 分 右羅為散以臈月猪脂和如膏塗於故帛上貼之日 二換 又方 豆豉 一合炒 令焦 黄蘗 一 兩 右羅為散毎用先以熱灰汁洗瘡令净拭亁傅之 黑豆散 治小兒頭面身體生瘡 黑豆 大麻仁 各二 兩 右羅為散著竹筒内横挿熱灰火中以銅器承受當 有汁出取之令汁盡便塗瘡即愈 又方 用榆白皮一兩炙令焦羅為散以醋和塗之以綿覆 之蟲出為度或以猪脂和塗之 又方 用黄黍米一升炒令黑焦羅為散以蜜水調和塗之 又方 用赤地利半兩搗羅為末以水浸梔子濃汁調塗之 又方 用膩粉以葱汁和塗之 又方 用兎絲子二兩搗令碎以水五升煎取三升去滓看 冷煖洗之 治小兒頭面身體生瘡赤腫焮痛 用地榆八兩細剉以水一斗煮至五升去滓適寒温 洗浴瘡日三效 治小兒頭面身體有惡氣數起生瘡 用豆豉炒令焦搗羅為末毎用先煮桃葉湯洗令净 拭亁傅之 治小兒頭面身體生瘡肉突出方 用烏梅肉㣲炒搗羅為末傅瘡上效 治惡瘡生頭面 用貝母南星等分用湯泡七次研為細末入土砂少 許亁則清油調搽濕則亁摻 治年少氣盛面生皰瘡 用麋角脂塗即瘥 治小兒面上忽生瘡黄水出 用鯽魚頭燒灰末和醬清汁傅日易之 治小兒徧身瘡皰 用茅香花桃葉同煮浴之令合諸香甚竒妙尤勝 集驗黄連胡粉膏 治小兒頭瘡月蝕瘡口邊肥瘡瘑 瘡身體卒生惡瘡 黄連 二 兩 胡粉 水銀 研入各 一兩 右搗為散相和水銀研令相得傅瘡上縱黄汁引成 瘡亦以粉之即瘥一方用白礬一兩燒蛇床子一兩末 入用亦甚妙至耳邊到項上並用一方以猪脂調之 治小兒身上生赤疵方 用馬尿洗日四五度 治小兒身上有赤黑疵 以針父脚中取血貼疵上即消 又方 用狗熱屎傅之皮自卷落 苦參湯 小兒遍身生瘡宜用此方洗浴 苦參 大黄 赤芍藥 各一 兩 黄蘗 蛇床子 各二 兩 菝葜 四 兩 右件㕮咀毎用一兩水三升煎至十餘沸去滓通手 洗之 治一切滿身手足爛痛 鷹爪黄連 為末用水調塗碗内覆碗 又用艾烟薫過令亁刮下 輕粉 少 許 草烏 燒存 性 黄柏皮 各等 分 右為末臘油煎香調搽累有神效 治小兒面上生瘡子純出膿消瘢法 急以真酥潤之頻潤為佳纔有瘡痂急割去更潤之 痂硬不落有礙生肉遂成瘢子此理昭然人多不知 反謂剥早成瘢誤也 防風散 治小兒身瘡 防風 胡粉 各一 錢半 川芎 荆芥 牛蒡子 連翹 各一 兩 右為細末毎服二錢水一小盞煎五分去滓空心服 風丹加薄荷湯下 又方 用連翹煎下四君子湯 蠳螋繞腰腹成瘡 附論 凡蠳螋蟲長一寸許身有毛如毫毛長五六分脚多而 甚細居屋壁之間其逰走處遇人影則尿之人隨所尿 著影處人身即應之生瘡人病之者多著腰瘡初生之 狀匝匝起初結㾦㿔小者如黍大者如麻豆漸染生長 濶繞腰腹生膿汁成瘡也 方 治小兒蠳螋瘡 用燕窠土研細以猪脂和傅之 治小兒蠳螋瘡繞身 用蒺藜葉搗傅之無葉用子亦可 又方 用敗蒲扇以水煮濃汁塗之 又方 用藊豆葉搗爛塗之 又方 用生甘草搗末傅之 又方 用鹿角燒灰細研以酒和塗之水磨亦可 又方 用道邊蒲席燒灰細研傅之 又方 用槐白皮半觔細剉以醋二升浸半日以醋洗之日 五六度 又方 用赤小豆搗末以醋和塗之瘥亁再塗小兒以水和 又方 用大麥爛嚼傅之日上三次瘥 又方 用梨子嚼汁塗之亁則再塗之梨葉亦可 又方 用栗子爛嚼傅之 又方 用扁竹汁傅之 又方 用生白礬細研以生葱汁調厚塗之 伐指 附論 夫小兒伐指者其指先腫焮熱痛其色不黯然後方始 爪甲結膿極者爪甲脫也亦名伐甲亦名糟指亦名土 灶夫爪筋之餘也由筋骨熱盛氣澁不通故結腫生膿 而指甲脫也 方 治小兒伐指腫痛方 用麻黄三兩搗碎以水二碗煎至一碗乗熱畧浸指 于中日十餘遍即愈 治小兒伐指逆腫方 用雜毛和黄土作泥泥指上令厚五分内煻火中煖 之令㣲熱可忍候泥漸漸亁即易不過二三度即愈 又方 用猪脂和曲蟮研傅之數易之 又方 用取梅核中仁熱搗以醇苦酒和傅之已瘥即止一 方入麻黄三兩 又方 用梁上塵鐵鍋中熬赤以人唾和之傅上令厚一寸 即消 又方 用小便和鹽作泥厚裹之數易即瘥更用鑱針刺血 出最妙 疿瘡 附論 夫盛夏之月小兒膚腠開易傷寒熱寒熱毒氣搏於皮 膚則生疿瘡其狀如湯之潑輕者匝匝如粟粒重者熱 浸漬成瘡因以為名人呼為疿子也 方 龍腦散 治小兒盛夏月因汗腠理開疎風熱毒氣客 之則生疿瘡其狀如湯之沸或紛紛如粟粒呼為疿 子甚者磨破經效 龍腦 研 黄蘗 末各 半兩 白麫 臘茶葉 各二 兩 右同研令細毎用新綿揾藥撲於瘡上破即傅之以 瘥為度一方有赤石脂半兩一名赤石脂散 葛粉散 治小兒夏月疿瘡及熱瘡 葛粉 三 兩 甘草 生一 兩 石灰 一兩 炒 右羅為末以綿揾撲於瘡上以瘥為度 滑石散 治小兒體熱疿瘡 滑石末 三 兩 白礬灰 一 兩 棗葉 四 兩 右羅為末先以温漿水洗瘡後取藥傅之即瘥 又方 胡粉 半 兩 白龍腦 一 錢 右細研先用棗湯洗後以散摻一方用棗葉 治小兒疿瘡熱破痛不止 亁藕節 二 兩 生麻油 三 合 右先搗麻油如膏後下藕節末和别入生蜜稀稠得 所塗於瘡上不過三五度 療小兒熱疿 以兎絲莖挼煮湯浴兒 湯火瘡 附論 夫小兒被湯潑火燒者初時慎勿以冷物井下泥及尿 并蜜塗搨之其熱氣得冷即却深搏至骨爛入筋也所 以人中湯火筋脈攣縮者良由此也 方 羊骨膏 治小兒火燒瘡敗壊 羊髓 一 觔 柏白枝 生地黄 蛇銜草 黄芩 梔 子仁 苦竹葉 各一 兩 右細剉先於鐺中煉羊髓令沸次下諸藥同煎候地 黄色黑為度以綿濾去滓傾於甆器中候冷塗於瘡 上日數度用之 白膏方 治小兒湯火瘡 白松脂 白蘝 白芨 定粉 各半 兩 乳香 一 分 清油 二 合 黄蠟 一 兩 右羅為末先以油入甆鍋内用慢火熬令香下黄蠟 令鎔次下諸藥末不住手攪熬成膏以瓷盒盛候冷 日三四度塗之 大麻膏 治小兒卒被湯潑火燒苦劇者 大麻子仁 一 合 柏白皮 白芨 甘草 梔子仁 各 一 兩 右剉以猪脂一觔熬黄色為度以綿濾去滓盛於甆 盒中候冷日三度塗之一方用生地黄無梔子仁 生地黄膏 治小兒湯潑火燒赤痛 生地黄 柏白皮 苦竹葉 甘草 各一 兩 右細剉以猪脂一觔煎令地黄色黑以綿濾去滓盛 於不津器中候冷日三度塗之 治小兒火燒湯潑 百草霜 黄丹 茶末 蛤粉 各等 分 右為細末用新水調搽 治小兒湯火瘡 柏葉 梔子仁 各一 兩 胡粉 半 兩 右羅為末以羊髓五合入鐺中於㣲火上化之後下 諸藥末不住手攪熬成膏盛於不津器中候冷塗之 以瘥為度 又方 白礬 燒灰 二兩 梔子 三七枚燒灰 煙盡為度 右細研為散以鷄子白調塗之 又方 柏白皮 半觔 研細 右以猪脂五兩入銚子内與柏白皮同煎焦黄色取 下綿濾去滓内入甆盒中候冷塗之 又方 用丹參搗末以羊脂和傅之 又方 用死鼠一枚以清油一觔煎令黑焦去滓日三度塗 之 又方 用榆白皮嚼熟塗之 又方 用梔子仁以水浸汁日五六度塗之 又方 用 根去土燒灰研細以鷄子白和塗之 又方 用栁白皮細剉半升以猪脂一觔相和煎候栁皮黑 去滓放冷日二塗之 又方 用雄黄末以醋調塗之 又方 用浮萍草搗末以温水調塗之 又方 凡初被湯火所傷便取狗毛碎剪消膠和之遍塗於 瘡上以帛封之自封以至痂落更不易之亦不痛甚 良 又方 用新牛糞取汁塗之 又方 用粟米熬令焦投水中却漉出爛研傅之效 又方 用黍煮粥以鷄子白和傅之 又方 用乳頭香水研薄荷塗之 又方 治小兒卒破湯潑 用牛皮膠以漿水同入瓷器内慢火煨令化厚塗之 立瘥 又方 用煮生大豆汁塗瘥無斑一方黑豆濃煎汁塗 又方 用窑中新磚瓦末經雨濕者磨取末麻油塗調傅 又方 用蛤蜊殻燒成灰細研如粉以臈月猪脂調如無猪 脂以麻油亦可疼即止其瘡即亁 磁石散 治小兒湯火傷 用景鎮甆器不拘多少打碎埋土内炭火鋪上經一 宿取出放地上出火毒碾為末入黄丹水調傅患處 治小兒不覺墜火上 用醋和泥傅之即無痕 黄金散 治小兒湯燙火燒破瘡大有神效燒破重者 不過三上立效 白芨 四兩碾 為細末 苦参 二 兩 右二味同研匀如有湯火燒燙破瘡上用新井花冷 水調成膏敷貼燒破上用兔毛盖之如無兔毛羊絨 盖之第三日用小油潤去痂再三重不過三上立效 治小兒湯火瘡 用大豆水煮取汁塗上易瘥無斑 瘑瘡 附論 夫小兒瘑瘡者由風濕搏於血氣所成多著手足節腕 間匝匝然搔之痒痛浸滛呼之為瘑以其瘡有細蟲如 瘑蟲故也 方 蛇床子散 治小兒瘑瘡及濕癬 蛇床子 附子 雄黄 細 研 吳茱萸 白礬 苦參 各一 分 右搗羅為末傅瘡上日三用之 螺殻散 治小兒蝸瘡痒痛 螺殻 一兩 爛者 亂髮 燒 灰 龍膽草 末 胡粉 各半 兩 右細研為散以油脚調塗之 水銀膏 治小兒瘑瘡及疥癬惡瘡 水銀 白礬 蛇床子 黄連 去鬚各 四兩 右除水銀外搗羅為散以臈月猪脂七兩入和研至 不見水銀膏成傅瘡神效 治小兒濕瘑瘡 胡燕窠 一枚取大寛抱 子餘處不用 右細羅為散毎使時先以水煎甘草入鹽少許作湯 温温净洗瘡拭亁以散傅之三兩上便瘥若患惡瘡 以醋用帛裹之日二易當愈 治小兒瘑瘡及疥癬 苦參 三 兩 右為末以蜜和塗之 治小兒亁瘑濕瘑疥癬 用棗根皮葱白搗如膏以猪脂和塗 治小兒久瘑瘡及疥癬内黄水汁出 用羊蹄草搗爛以白蜜和絞取汁塗之 治小兒瘑瘡 用桃爛搗以醋和塗之 白秃瘡 附論 夫小兒白秃瘡者由頭上白㸃斑剥初似癬面上有白 皮屑乆則生痂成瘡遂至偏頭洗刮除其痂頭皮有瘡 孔如筋頭大裏有膿汁出不痛而有㣲痒其蟲甚細難 見九蟲論云是蟯蟲動作而成此瘡乃至自小及長大 不瘥頭髮秃落故謂之白秃瘡也 方 皂莢散 治小兒白秃瘡瘥而復生 皂莢 二挺 燒灰 黄芩 硃砂 細 研 麝香 細 研 黄丹 炒 檳榔 各 一 分 白芨 半 兩 亁薑 一分 燒灰 右搗羅為末以濃醋調塗之甚者不過三上瘥 松脂膏 治小兒白秃瘡及諸癬 松脂 半 兩 天南星 川烏頭 去皮 臍 膩粉 各一 分 杏仁 一 兩 浸去 皮尖 清油 二 兩 黄蠟 一 兩 右搗羅為末先取油蠟入於甆器内以慢火鎔之後 下諸藥末和攪令匀熬三五沸膏成候冷塗瘡上日 再用之 又方 蕪荑 豆䜴 各一 分 川椒 二十粒 去目 右搗如泥以陳醬汁調塗之 又方 栁葉枝 一 握 水銀 半兩以唾 研令星盡 皂莢 一挺去 皮子 右細剉以醋一升煎至令濃去滓再熬成膏下水銀 攪匀以甆盒盛之日二塗之 野葛膏 治小兒白秃瘡無髮苦痒 野葛末 猪脂 羊脂 各一 兩 右藥同煎三五沸攪令勻濾去滓盛於瓷器中候冷 塗之不過三上瘥 黑豆瀝方 治小兒白秃瘡及疳頭髮連根作穂脫落 髮不生者 黑豆 三 合 苣勝子 三 合 訶梨勒皮 一 兩 右為末以油水拌令勻内在竹筒中用亂髮塞口以 煻火燒瀝取膏盛取不津器中毎使時先以米泔皂 莢洗净然後塗之日二用十日内髮生矣 又方 巴豆 十枚去皮心研 紙裹壓去油 鹽 一塊如 栗子大 麻油 一 合 右藥都入乳鉢内研如膏日三度塗之瘥 治小兒白秃瘡痛痒不瘥 赤桑根 桃花 三月三日取未開 者隂亁各一兩 右羅為散以臈月猪脂和如膏毎使時先以桑柴灰 净洗拭亁塗之瘥 黄蘗散 治小兒白秃瘡髮落苦痒 黄蘗末 薰陸香 各一 兩 右細研以生麻油調稀稠得所塗之亁即更塗不過 三四度即瘥 治小兒白秃瘡 馬藺根 一兩 炒 藜蘆 半兩去蘆 頭炒令焦 右為末毎用時先以泔清净洗瘡拭亁傅之 鯽魚方 治小兒白秃瘡 鯽魚 一尾重三兩去腸肚以亂 髪填滿濕紙裹燒存性 右為末用生麻油調傅先以虀水洗拭亁後用藥以 猪脂調亦可 治小兒白秃瘡髮不生 用蔓菁子川烏頭等分燒灰細研以生油和塗之 治小兒白秃髮不生瘡有汁出或無汁亁燥痛 用鷄子七枚用黄以銅器中急火熬令亁細研傅之 治小兒白秃瘡 用東引楝樹枝皮剉碎搗羅為末以猪脂和傅之 又方 用梁上塵五兩細研毎用時先以皂莢湯温温净洗 拭亁傅之 又方 用芫花搗末以臈月猪脂和塗之 又方 用雄鷄糞白細研以陳醬汁調傅之 又方 用熊脂五兩鎔令消塗之 又方 用瓦青衣細研以油調塗之 又方 用醋泔洗頭後淋蕎麥灰汁再洗之 又方 用葵根燒灰細研傅之 又方 用蛇蛻皮燒灰細研猪膏調傅 又方 用大蒜研令爛傅之 又方 用牛糞塗之 又方 用苦葶藶子㣲炒搗如膏傅之 又方 用桑白皮為末醋調傅之 如聖散 治小兒白秃瘡痂痒不可忍立效 生白礬 瀝青末 各一 兩 輕粉 二錢 半 右三味同研匀先用葱白槐枝熬湯洗瘡净絹帛揩 亁糝藥在上再用小油調搽三五上髮自然生出神 效 療秃瘡 取虎膏塗之 治小兒白秃髪不生汁出燥痛 以陳香薷濃煮汁少許脂和胡粉傅上 瘻瘡 附論 夫小兒瘻瘡者由風熱邪氣客於經絡使血氣否澁初 生作細瘰癧形如梅李核或如箭簳或圎長長者至五 六分不過一寸或二三相連時發寒熱潰膿血不止者 謂之瘻也是五臟六腑之氣不和致血氣不足而受寒 熱邪氣所為也然瘻者有鼠瘻螻蛄瘻蚯蚓瘻螬蠐瘻 今各以一方治療之也 方 丹砂膏 治小兒諸瘡久不瘥作瘻孔疽瘻 丹砂 半兩 細研 雄黄 細 研 苦參 各一 兩 川大黄 黄連 去 鬚 䕡 茹 各一 兩 白礬灰 細 研 莽草 各半 兩 右細剉用煉過猪脂二觔於鐺中煎藥候紫色以綿 濾去滓入丹砂等二味以栁木箆攪令匀瓷盒盛塗 於瘡上毎日換之妙一方有雌黄無苦參 烏蛇散 治小兒諸般瘻瘡久不瘥 烏蛇肉 炒 黄 蒺藜子 三 分 曲頭棘針 亂髮 燒灰各 半兩 馬 齒莧 三分墻 上者 雄黄 細研 一分 緋帛 燒灰 半兩 右羅為散以酒調内瘡孔中以瘥為度 夜明沙散 治小兒久瘻移易三數處皆生瘡孔者 夜明沙 一 兩 白殭蠶 乳香 臈面茶 各半 兩 右細羅為散傅於瘡上以瘥效 赤小豆散 治小兒一切瘻出膿水項強頭疼四肢寒 熱 赤小豆 一合 炒熟 白蘝 露蜂房 燒灰各 一兩 蛇蛻皮 二寸 燒灰 右細羅為散毎服以粥飲調下半錢量兒大小加減 服之 治小兒諸瘻穿穴成瘡痛不可忍者 馬齒莧 八 兩 槲樹白皮 三 兩 麝香 三錢 細研 杏仁 三兩去皮 炒黑研如 膏 右除麝香杏仁外細剉以水五升煎至一升濾去滓 澄清入麝香杏仁相和令勻更煎令稀稠得所以甆 盒盛毎使塗於故帛上貼日二換之 又方 用牛糞堆上赤茵一名朝生暮落花亁者搗末傅瘡 上立效 又方 用亁楸葉搗羅為末以生油調傅之 又方 用塜中石灰細研傅之厚著之良 又方 用煉成松脂末填瘡孔令滿日三用之效 又方 用霜下匏花曝亁末傅之 又方 用桑根燒灰傅之并燒烏羊角作灰相和傅之 又方 用煉成松脂末并髮灰生黄丹傅之 備急若患漏瘡頭盡開出膿夜復合者 用大附子一顆内鯽魚腹中炭火上燒灰以研末傅 之更搗蒜封之良 諸漏瘡方 百日兒屎蜜器封五日取塗之 惡核漏瘡並戒怒 氣不然核大漏則水多 漏瘡方 真龍骨 蜂房 炙黄各 二錢 黄丹 炙 五倍子 降真香 節 枯髏骨 一塊各 一錢 右為細末傅之 疣目瘡 附論 夫小兒疣目者由附着肉生如麥豆大與肉色無異俗 謂之疣子即疣目也亦有三數箇相聚而生者割破裏 狀如筋而强㣲有血而續後又生此多由風邪客於皮 膚血氣變化所成故亦有藥治之亦有法術治之而並 得瘥此疾多生手足上 方 治小兒疣目 桑柴灰 四升以湯淋取汁 入砂盆煎如餳 附子 二枚去皮 臍生用 砂 一 分 研 入 糯米 五十 粒 右羅為末煎調令勻毎取少許㸃疣目上即自落兼 治黑痣 又方 桑柴灰 一作 桑皮 艾灰 各三 升 右藥以水五升淋之又重淋三徧以五色帛内汁中 合煎令消㸃少許於疣目上則爛脫矣 又方 用糯米五十粒於濕石灰裏埋之以爛為度用針撥 破疣目傅之經宿自落 又方 用硫黄細研以醋調塗疣目上六七度 又方 用松脂柏脂搗末以石灰汁調㸃少許於疣目上自 落 又方 用七月七日以大豆一合拭疣上三遍即令病人自 種豆於南屋東頭第二流中豆生四葉以熱湯浴之 瘥 又方 用石灰以醋漬六七日取汁㸃疣目上小作瘡即愈 又方 用蜘蛛絲纒疣目即落 又方 用杏仁燒令黑研膏塗之 又方 用牛涎數塗疣上自落 又方 用針及小刀子决目四面令似血出取患瘡人瘡中 汁黄膿傅之莫近水三日即膿漬根動脫落 治小兒徧身如魚目無膿謂之疣目瘡東坡謂之征虜 瘡 用升麻一味剉煎百沸却入蜜一二匙以甆器内盛 之用鵝翎拭瘡上 諸瘡 附論 夫小兒傷濕血氣壅滯則生瘡多有父母妳子不好潔 净衣褥不與頻換洗滌或尿屎穢惡連日不洗亦能浸 漬而生瘡天氣温和頻與澡洗更衣名曰外宣亦不須 服藥小兒不得已服藥此乃下策將養合宜何病可侵 更令乳哺有節勿令過飽其身乃如藥樹此養生之理 也 凡小兒甜瘡久不愈者俗呼為香瘡是也多在面 部兩耳前一法令母口中嚼白米成膏子以塗之不過 三上則愈矣小兒并母皆忌鷄猪魚兎酒醋動風發熱 之物如治疳指亦同此法 凡人自孩提以至弱冠潮 熱發瘡只是疳氣使然盖疳蟲耗其精髓蝕其肌膚體 虚膚空疳熱流注遂至徧身熱瘡發渇無已須用猪肚 黄連丸主治仍以大腹皮苦參白芷煎湯浴之蘆薈丸 肥兒丸二藥夾和佑之可也 方 甘草芍藥湯 治小兒火灼瘡一身盡如麻豆或有膿 汁乍痛乍痒 甘草 芍藥 白蘝 黄芩 黄連 黄蘗 苦 參 各半 兩 右為末以蜜和傅之日二夜一亦可作湯洗之 水銀膏 治大人小兒一切瘡不識者神效方 水銀 甘草 黄蘗 黄連 松脂 膩粉 土 蜂窩 等 分 右取水銀放掌中以唾碎為青泥入瓦碗中以生油 和餅研生絹濾如稀餳和藥末再研如稠餳先以温 水洗瘡布拭亁塗之治一切無名瘡此藥搽之立效 聞香散 治一切瘡 硫黄 蛇床子 黄連 黄蘗 輕粉 川椒 等 分 右為細末以芝麻油調搽瘡上將手鼻内聞香 馬莧散 治小兒諸瘡久瘻不瘥 馬齒莧 墻上 者 烏蛇肉 酒浸一宿 焙各一兩 蒺藜 半 兩 曲頭棘針 燒 灰 亂髮 灰 緋帛 燒灰各 半兩 右搗羅為末毎用量瘡大小用白酒調以帛子貼瘡 上 生肌散 治小兒角腫生瘡及諸瘡口不合 真地骨皮 五倍子 甘草 各 生 黄蘗 黄連 炒等 分 右為細末亁糝瘡上以麄末用沸湯泡蘸洗亁處津 調傅 傅瘡藥 剪草 宣連 苦參 各等 分 右為細末洗了次用麻油輕粉調傅 治小兒一切毒瘡并痘風瘡 大黄 鬰金 甘草 右等分為細末以臈月猪脂熬沸濾去滓入明礬末 攪匀放冷搽 生料四物湯 治血熱徧身生瘡腫痒及脾胃常弱不 禁大黄等藥冷劑宜服之 生亁地黄 赤芍藥 川芎 當歸 洗去 蘆 黄芩 減 半 防風 各等 分 右㕮咀水煎去滓大小以意加減忌酒麫猪羊肉豆 腐 洗疳瘡 用甘草節香白芷五倍子煎湯洗之 備急治小兒疳濕瘡 用艾葉一兩水一升煮取四合分三服瘥千金云艾 葉切五升以水一斗煮汁取一升半分三服 治小兒面湮瘡 俗云銀瘡者是母受胎之日食酸辣 及邪味過度多生此瘡 用白藥煎半兩白礬二錢為末小油調搽神效 治刀傷成瘡 用鼔槌草根即鬼箭草根取出不見水去土剉碎搗 更入鹽同搗忌銅鐵器傅之 治火灼瘡 此候乃血氣熱肌熱而又傷熱其狀似火 疱先起疱而次黶成瘡宜服牛黄散仍用傅之一名 疱瘡 黄連 苦參 等 分 右為末加輕粉和糝患處 洗瘡方 棗葉 無葉 用根 菊花 各一 握 右煎湯用猪膽水湯和浴次用煎藥亁糝之仍服牛 黄散無不瘥者 治無辜瘡毒 用黄連大柏為末以芭蕉汁調敷用留口搽瘡加輕 粉有汁加黄丹煆麝香各少許和勻亁糝 治小兒疳濕瘡 用鐵衣著下部即瘥 治小兒疳瘡 用猪脂和胡粉傅之五六度 又方 用麻子嚼傅之日六七度 又方 用羊膽二枚和醬汁於下部灌之猪脂亦佳 治濕瘡 用濃煮地榆汁洗浴毎日二度 又方 春用栁條荆芥夏用棗葉槐枝秋冬用苦參頻浴身 安外宣無病 治甜瘡 用大棗去核實以緑礬火燒㣲存性研細貼之如瘡 亁小油塗之 治胎毒瘡方 治一歳二歳内滿頭延及遍身生瘡皆 因在胎中父母恣情交合所致名曰胎蛆經久不瘥 先用化毒丹消毒飲服之却用父小便以鵞翎刷洗 瘡上青黛為細末亁糝效 治小兒口瘡兼治臍風瘡久不瘥 用五月五日蝦蟆炙杵末傅瘡上即瘥又治小兒蓐 瘡月蝕瘡癰疽節毒未破者用猪脂和傅之 療小兒面上瘡痘子瘢法 用黄明膠慢火炙為末温酒調服一錢七出者服之 無瘢未出服之瀉下又治小兒火燒瘡㓕瘢痕黄明 膠小鷄翎掃之 治小兒諸瘡 用燒卵殻研和猪脂傅之 治小兒尿灰瘡及臍瘡久不瘥 用伏龍肝和鷄子白塗之臍中瘡以末傅之 治小兒尿灰瘡 用大黑豆皮熟嚼傅之 治小兒風瘡久不瘥 用燒薊根節末以傅之 治小兒蓐瘡 用澤蘭心嚼傅之 治小兒火灼瘡一名瘭漿瘡一名火爛瘡 用酒煎茱萸拭亁 治小兒患風瘡久不瘥 用當歸末傅之 治小兒蓐瘡兼治白秃瘡 用燒葵根末傅之 香粉散 治諸瘡久不瘥 用白膠香半兩碾末輕粉二錢研和猪脂調傅或猪 筒骨髓白膠亦治大風即是松脂鎔煉投冷水中為 末水調空心常服 治小兒急黄并爛瘡 用赤小豆取汁冷洗不過三度瘥能令人美食末與 鷄子白調塗熱毒癰腫瘥通氣健脾胃 治小兒吐逆止鼻紅并瘡 壁錢蟲 右滴汁傅鼻中及瘡上并傅瘻瘡 治刀傷成瘡 用真降香為末糝之如未尋得鼓槌草根用汁同降 香為末傅之 連翹散 治驚瘡煩躁焦啼大能清心解熱久服則瘡 自然輕減也 防風 羌活 連翹 荆芥 甘草 赤芍藥 梔子 蟬蛻 黄連 等 分 右為散毎服用燈心薄荷生地黄同煎 當歸散 治驚瘡顔色清淡 川芎 當歸 白蒺藜 白芷 甘草 人參 荆芥穂 防風 羌活 等 分 右為散毎服用鈎藤勾子同煎 烏犀膏 治一切驚熱瘡疾 元參 荆芥 大黄 等 分 右為末煉蜜為丸如指頭大毎服用一丸薄荷湯下 神異一擦光 治小兒諸瘢疥白秃瘡肥爛瘡痒痛如 水流者神效 白芷 四 兩 硫黄 三 兩 白礬 枯一 兩 樟腦 一 兩 右為細末小油調成膏於瘡擦之再擦如此上三五 次尅日見效患者用之誠不負一擦光之名也用猪 膏亦妙先以皂莢葱白熬湯洗净後上藥 柴胡通經湯 治小兒項側有瘡堅而不潰名曰馬刀 瘡 柴胡 連翹 當歸尾 各二 分 紅花 少 許 黄連 五 分 黄芩 生 生甘草 鼠粘子 桔梗 荆三稜 各二 分 右件㕮咀麻豆大都作一服水二大盞煎至一盞去 滓稍熱服食後忌苦藥泄大便 乳香膏 治小兒煉銀瘡水浸徹或遍身瘡痂癬痒並 皆治之 世俗亂傅小兒煉銀瘡 搽之入腹信勿謬也 明瀝青 黄蠟 各一 兩 芝麻油 四 兩 右三味一同煉開綿濾去滓入後項藥 黄丹 另 研 枯白礬 研各 一兩 乳香 半兩 另研 沒藥 二錢 半研 輕粉 二 錢 右五味一同研令入於前三味厯青蠟油擡於地上 不住手攪令成膏子如硬再入小油少許鎔開熬五 七沸搽於煉銀瘡癬上一日搽兩三上大有神效 香瓣散 一名香瓣瘡一名月耳瘡一名浸淫瘡此藥 治小兒耳邊身面上胷項上浸徹黄水到處成瘡其 效如神 荆芥 一兩 半 小棗子 一十箇二味 燒灰存性 羖羝羊鬚 一兩碗 内燒存 性 枯白礬 二錢半 另研細 右件三味同研極細再入輕粉一錢半調研匀毎用 少許小油調搽重者不過三上立效 立效散 治小兒大人粘瘡浸徹經年不效 枯白礬 黄丹 飛過各 一兩 白膠香 另研 一兩 右件三味一同研匀極細先用葱白荆芥熬湯洗净 揩亁上藥後用小油調搽三五上即瘥 黄柏皮散 治小兒頷頥生瘡赤爛與亁糝之不問脾 虚驚熱並可服之 白皮 枯白礬 朴硝 等 分 右為末搽患處即安 治風瘡不可療者 用真厚朴依燒瀝油法燒油搽一抺便用些香油抺 瘡上 治小兒腹瘡 以葛粉裛之妙 治小兒脚 如有瘡 取蠟濃煎塗之 主小兒醋瘡 以産死婦人塜上草作浴湯洗之不過三度佳取時 勿回顧 治小兒酢瘡 以仙人草煮湯浴之搗傅之亦可 酢瘡頭小大硬者 此瘡或有不應瘥 而瘥者當汁毒入腹必危可預 飲冷藥防之兼用此藥洗瘡 諸蟲咬傷 方 治小兒蛇咬 白礬 甘草 等 分 右搗羅為末如蛇咬著心神熱燥眼前暗黑用新汲 水調下半錢如有腫赤用白礬鹽漿水萵苣根等水 煎三五沸淋洗即腫氣自消如大叚蛇咬著未及修 合藥用耳塞少許入在咬著處瘡口内以釅醋一滴 滴在瘡口痛即止 又方 合口椒 蒼耳苗 各一 兩 右藥和搗傅之 又方 一名椒 䜴散 生椒 三兩 去目 豆䜴 三合炒 黒焦 右搗羅為末以津調㸔多少傅之立定 又方 用逺志嚼令爛傅之并内瘡孔中 又方 用白芷為末亁糝患處次用井水調白芷末傅之 治小兒蠍螫 用半夏以水研塗之立止 又方 用桂心水磨傅之 又方 用亁薑爛嚼𫝊之 又方 用大蒜研令爛塗之 治小兒蜈蚣咬 頭垢 苦參末 各一 兩 右用研令勻以酒和塗之 又方 用桑白皮汁塗之 又方 用蝸牛活者生研厚塗之 又方 用薑自然汁煎作濃膏入白礬末少許調厚塗之 又方 用麻油燈薰患處次用鷄屎塗之良 治小兒蜘蛛咬 棗葉 柏葉 五月五 日取 生鐵衣 等 分 右搗羅為末以生油和如膏先火炙瘡然後塗咬處 神效 又方 雄黄 一 分 麝香 半 分 右細研以藍汁一大盞攪令勻㸃咬處立效 又方 五加皮 一 兩 半夏 四 兩 右藥燒灰研細以醋和塗之 又方 用生鐵上衣醋研濃汁塗之 又方 用菝葜苗一握搗如泥傅之 又方 用白殭蠶末以津和調傅若有絲出盡瘥矣 又方 用雄黄末以葱汁調厚塗之 又方 用生白礬末一兩以醋調成膏厚塗之 又方 用驢溺及乳以物盛傅之瘡亦取驢溺處臭泥傅之 亦佳 治小兒卒被諸蜂蠆螫 露蜂房 白礬 各半 兩 右搗羅為末以水煎如膏厚塗螫處效 治小兒卒被狗咬 用乾葛搗羅為末傅瘡上更濃煎葛汁與兒飲之 又方 用熱牛屎塗之立瘥 又方 用黄蠟鎔灌瘡中效 又方 用葱搗取汁毎服半合日三服之 又方 用地龍糞封之毛出即瘥 又方 用杏仁湯浸去皮搗爛傅之不三五度效 治小兒卒被猫兒爪及咬損痛方 用剪刀草搗取汁塗之 治小兒被鼠咬痛成瘡不能愈者一二次愈 用猫尿塗於患處 治犬咬癲犬瘡發者能殺人 用韭葉挼傅患處及令服韭汁數日 雄黄散 治蛇蠍蜈蚣所傷痛不可忍貼之立愈 雄黄 另 研 生半夏 川烏尖 亁薑 各等 分 右為細末亁搽痛處如痛不止用釅醋調搽其痛立 止 蠍螫南星散 治蠍螫蜈蚣所傷痛不可忍 蓽撥 三錢 半 半夏 生二 錢半 南星 生一 錢半 白礬 生一 錢 雄黄 二 錢 右為細末用一捻就痛處搽之釅醋調貼之立效 靈聖散 治大人小兒風狗咬破瘡犬吠所傷其效如 神 天南星 生 防風 去蘆 等分 右二味研為細末先用葱白槐枝熬湯洗净乾貼瘡 口上日用二度上膏藥葢之 普濟方卷四百八
欽定四庫全書 普濟方卷四百九 明 周王朱橚 撰 鍼灸門 明堂灸經序 夫𤣥黄始判上下爰分中和之氣為人萬物之間最貴 莫不禀隂陽氣度作天地英靈頭象圓穹足模厚載 五臟法之五嶽九竅以布九州四肢分彼四時六腑配 乎六律瞻視同於日月呼吸猶若風雲氣血以類江河 毛髪比之草木雖繼體於父母悉取象於乾坤賁且若 斯命豈輕也是以立身之道濟物居先保夀之宜治病 為要草木有蠲疴之力鍼灸有刼病之功欲滌邪由信 兹益矣夫明堂者聖人之遺教黄帝之正經紀血脉循 環明隂陽腧膜窮流注之𤣥妙辨血道之根源為臟腑 權衡作經絡津要今則採其精粹去彼繁蕪皆目覩有 憑手經竒效書病源以知主療圖人形貴免參差并集 小兒明堂編類於次庶幾長幼盡涉安衢欲俾華夷同 歸壽域云爾 銅人鍼灸經序 臣聞聖人之有天下也論病以及國原診以知政王澤 不流則姦生於下故辨淑慝以制治真氣不榮則疢動 於體故謹醫砭以救民昔我聖祖之問岐伯也以為善 言天者必有驗於人天之數十有二人經絡以應之周 天之度三百六十有五人氣穴以應之上下有紀左右 有象督任有㑹腧合有數窮妙於血脉參變乎陰陽始 命盡書其言藏於金蘭之室洎雷公請問其道乃坐明 堂以授之後世之言明堂者以此由是開灸鍼刺之術 備焉神聖工巧之藝生焉若越人起死華佗愈躄王纂 驅邪秋天療鬼豈有神哉皆此法也去聖䆮逺其學難 精雖列在經訣繪之圖素而粉墨易揉豕亥多偽灸艾 而壞肝投鍼而失胃平民受弊而莫贖庸醫承誤而不 思非夫聖人孰救兹患洪惟我后勤哀兆庶迪帝軒之 遺烈祗文母之慈訓命百工以脩政令敕太醫以謹方 技深惟鍼艾之法舊列王官之守人命所繫日用尤急 思革其謬者濟於民殿中省尚藥奉御王惟一素授禁 方尤工礪石竭心奉詔精意參詳定偃側於人形正分 寸於腧膜増古今之救驗刋日相之破漏總㑹諸説勒 成三篇後又以古經訓詁至精學者封執多失傳心豈 如㑹目著辭不若案形復令創鑄銅人為式内分臟腑 旁注谿谷井榮所㑹孔穴所安竅而達中刻題於側使 觀者爛然而有第疑者煥然而冰釋在昔未臻惟帝時 憲乃命使臣為之序引名曰新鑄銅人腧穴經灸圖經 肇頒四方景式萬代將使多瘠咸詔巨刺靡差案説蠲 疴若對談於涪水披圖洞視如舊飲於上池保我黎蒸 介乎壽考昔夏后叙六極以辨疾帝炎問百藥以惠人 固當譲徳今辰歸功聖域者矣時天聖四年歲次析木 秋八月丙申翰林學士兼侍讀學士景靈宫判官起復 朝奉大夫尚書左司郎中知制誥判集賢院權尚書都 省柱國泗水縣開國男食邑三百户賜紫金魚袋夏竦 撰 太平聖惠方鍼經序 夫鍼術𤣥奥難究妙門厯代名工恆多祖述葢指歸有 異機要互陳或隱秘難明或言理㒺盡或義博而詞簡 或文瞻而意疎背軒后之聖文失岐伯之高論致俾學 者莫曉宗源今則採摭前經研覈至理指先哲之未悟 達右聖之㣲言總覽精英者經也窮理盡性通幽洞𤣥 陳穴道而該通指病源而咸若用昭未悟以道迷津傳 示將來無期悠逺者爾 流注鍼經序 鍼灸有刼病之功其言信矣鍼必明其孔穴灸必定其 尺寸孔穴明尺寸定則膏之上肓之下何患乎厥疾之 弗瘳歟在昔孫公真人有曰為醫知藥而不知鍼知鍼而 不知灸不足以為上醫必也藥與鍼灸三者俱通始可與 言醫也矣余先君漢卿公以藥與艾見重於士大夫如 雨巖吳憲與以借補憲司官醫助教之職達齊游憲親 為書其藥室曰活濟堂至元丙子以來余挾父術遊江 淮得遇至人授以鍼法且以子午流注鍼經竇漢卿鍼 經指南三書見遺拜而受之珍藏玩味大進益且喜其 姓字醫術與先君同也因是作而言曰南北有二漢卿 同姓同字而為醫亦同也北之漢卿得行道鍼法精於 八穴以愈疾名顯於世官至太師南之漢卿隱居求志 惟以藥與艾推而積活人濟世之陰功由是觀之則信 矣南北氣質之不同而達則為相不達則為醫亦其志 之出處異矣今將面授鍼法已驗指南之書牛提舉所 刋竇漢卿鍼經二本參究訂誤遺與子午流注鍼經及 家世所藏黄帝明堂灸經莊季裕所集灸膏肓法穴四 者之書三復校正一新板行目是書曰鍼灸四書樂與 四方醫士共寶之凡我同志留心是書則藥與鍼灸三 者並通庶可進而為上醫之士亦可無負於孫真人之 垂訓歟謹書以紀此知本末云至大辛亥建安靜齋竇 柱方序 又序 竊以久習醫業好讀難素辭理精㣲妙門隱奥古今所 難而不易也是以鍼刺之理尤為難觧博而寡要勞而 少功窮而通之積有萬端之廣近世指病直刺不務法 者多矣近有南唐何公務法上古撰指㣲論三卷探經 絡之源順鍼刺之理明榮衛之清濁别孔穴之部分然 未廣傳於世又近於真元癸酉年間收何公所作指㣲 鍼賦一道叙其首云皆按指㣲論中之妙理先賢必隱 之樞機復増多事凡百餘門悉便於討閲者也非得難素 不傳之妙孰能至此哉廣不度荒拙隨其意韻輙申短 説採摭羣經為之注解廣今復採難素遺文賈氏井榮 六十首法布經絡往還附鍼刺孔穴部分鈐括圖形集 成一義名曰流注經絡井榮圖歌訣續於賦後非顯不 肖之狂迷欲明何氏之用心致騐於人也自慮未備其 善更祈明智仍懇續焉常山閻明廣序 又序 夫醫者以愈疾為良其愈疾之理莫妙乎鍼故知鍼者 有决病之功立効之能且夫學鍼之士宜審而刺之莫 縱巨膽妄為施設非徒無益而又害之要在定孔穴以 精於心是以取神功而應於手信知除疴見於目下决 病在於手中是以軒岐開端越人知要素問隱其奥難 經彰其妙况為針者豈曰小補之哉 人受陰陽以生一嵗之日有三百六十肢節亦分三百 六十有五穴象周天之度也若稽古神聖成天之功立 民之命爰作鍼法鍼某穴療某病手得之心應之非天 下之至神孰能與於此盧扁尚矣此法罕傳余先人心 友竇先生以鍼法活人甚多嘗著八穴真經演之為論 為賦鈎深素隱披洩義藴後學之士得此一巻書而熟 讀之者思過半矣余於壬辰冬被㫖來南遍厯閩中諸 郡求其所謂鍼法者皆不獲舊篋中得先生之遺書敬 用鋟梓以廣其傳先生名傑字漢卿古洛肥鄉人官至 太師以醫學傳於世云時貞元元年燕山牛良祐序 資生經序 銅人明堂黄帝岐伯鬼臾區留以活天下後世自隔膜 透膚之妙無傳乃謂是能絶筋脉傷血肉至望而畏之 有疾則甘心於庸醫百藥之俱試不知病在巔者必灸 風池風府非桂枝輩所能攻病在膺者必灸刺期門非 枳實輩能下遂至於束手無䇿豈不哀哉近世朱紘龎 安常俱為鍼法許知可亦謂病當以刺愈三衢鄒握虎 以治法為歌詩韻括行聖賢活人之意頼以復傳今東 嘉王叔權又取三百六十穴背面巔末行分類列以穴 對病凡他氏之説切於理以己之見得於心者悉疏於 下鍼灸之書至是始畧備古聖賢活人之意至是始無 遺憾傳謂為人子者不可不學醫予親年八十精力强 健非頼此書邪因俾醫衛世傑訂證傳見者十有八條 鋟木庾司以補惠民之闕時嘉定庚辰徐正卿序 又序 予得倅澧陽吏以圖經來迓暇日閲之見文籍之目有 灸經焉意其非明堂即銅人也祗役以來親故惠書及 士夫之經從者多以印置此書為托原其所以乃前郡 博士王君執中之所編著也求其版則亡之矣豈好事 者攜之以去或守藏者不謹而散逸之邪然是經流傳 既久豈無存者宜加搜訪竟未得之意篋中有淮東庾 使徐君正卿所刋鍼灸資生經取而視之其序引厯述 東嘉王叔權發明編類之功且謂鍼灸之書至是始畧 備古聖賢活人之意至是始無遺憾則知王君之用心 亦仁且至矣所謂叔權者其王君之字歟一日出示醫 諭劉澐劉一見驚且喜曰王君所刋正此書也今之刻 畫精緻視昔有加究所縁來盖徐君嘗主民曹於是刋得 此書歸而刋之耳吁是經也王君首刋之澧陽今不復 存徐君繼刻之海陵其存與否又未知版之不存則二 君之志將遂湮㣲豈不惜哉予負丞於此適攜以偕殆 非偶然者仍命工鋟梓以廣其傳使是書得不冺絶其 於衛生豈曰小補紹定四年趙編序 又序 資生經者合明堂銅人千金外臺而一之大監王公所 編次擇精語詳針灸之法皆聚此書矣聞之故老謂澧 學舊有公本火於淳祐乙巳後不復再見元壬辰余得 善本於維陽即欲刻諸荆泮與衛生之家共之㑹授代 不果大德丙午白其事於憲僉汶上國先生一見大喜 即召匠計直命平代等處軍民長官謝琰醫學正覃南 榮澧陽縣典史唐益秀協力相成其事教導戴夢高專 任校讎之責越十月書成余謹按扁鵲華佗及孫思邈 方論藥餌針灸未嘗偏廢後世醫士舉一而號為専門 針灸亦皆未得腧穴之正舊有年壯病勞極者膏肓兩 穴更數醫不效後得此書按圖取穴一灸即愈其間阿 是穴法之説禁穴許灸三壯之説亦皆累試累效 禁穴 艾炷 止麥粒大仍 隔蒜片尤穩 近年有為狂猘所傷者亦嘗依經灸活三 人是書之有益於世多矣今既板行一路流布四方其 所全活庸有旣乎國先生按行屬部究心民瘼痒疴疾 痛舉切諸身今板行是書亦濟人利物之一端而余之 本心亦於是而獲遂矣故喜而為之序大德丁未閬中 郡蒲登辰序 流注指㣲鍼賦 以鍼醫訣式流 注指㣲為韻 疾居榮衛 榮者血也衛者氣也由腸胃受榖化血氣所也為上 焦出氣以温分肉而養筋通腠理中焦出氣如露上 注谿谷而滲孫脉津液和調變化而為血血和則孫 脉先滿乃注絡脉皆盈乃注於經脉陰陽以張因息 乃行行有紀綱周有道理與天合同不得休止切而 調之調攝失度致生其疾疾者百病之總名也百病 之始皆因風寒暑濕飢飽勞逸而得之或起於陰或 起於陽所傷各異虛實不同或着孫脉或着絡脉或 着經脉或着於衝任脉或着於腸胃之膜原邪氣浸 淫不可勝論 扶救者鍼 救疾之功調虛實之要九緘最妙各有所冝熱在頭 身冝鑱針肉分氣滿冝員針脉氣虛𣺌冝鍉針㵼熱 出血發泄固疾冝鋒針破癰腫出膿血宜䤵針調陰 陽去暴痺宜員利針治經絡中病痺宜毫針痺深居 骨解腰節腠理之間宜長鍼虛風舍於骨解皮膜之 間宜大鍼 觀虛實與肥瘦 經云虚則補之實則瀉之不實不虛以經取之若虛 實不明投鍼有失聖人所謂實實虛虛若明此則無 損不足益有餘之過觀肥瘦者用鍼之法必先觀其 形之肥瘦方明鍼刺之淺深若以身中分肥與瘦同 用是謂淺深不得返為大賊也故肥人刺深瘦人刺 淺以與本藏所属部分齊平為期所以無過不及之 傷也 辨四時之淺深 四時者所以分春夏秋冬之氣所在時調之也春氣 在毫毛下夏氣在皮膚上秋氣在分肉冬氣在筋骨 經云春夏刺淺秋冬刺深各以其時為則又肥人宜 深刺之瘦人宜淺刺之 取穴之法但分陰陽而谿谷 陰者陰氣也陽者陽氣也謂陽氣起於五指之表陰 氣起於五指之裏也肉之大㑹為谷肉之小㑹為谿 分肉之間谿谷之㑹以行榮衛以㑹大氣谿谷有三 百六十五穴㑹亦應一歲故取穴之法分其陰陽表 裏部分谿谷逺近同身寸取之舉臂拱手直立偃側 皆取穴法也逐穴各有所宜 迎隨逆順須曉氣血而昇沈 經云迎隨者要知榮衛之流行經脉之往來也隨其 經逆順而取之靈樞曰㵼者迎之補者隨之若能知 迎知隨令氣必和和氣知方必通陰陽升降上下流 源手之三陰從藏走至手手之三陽從手走至頭足 之三陽從頭下至足足之三陰從足上走至腹絡脉 傳注周流不息故經脉者行血氣通陰陽以榮於身 者也本論云夫欲用迎隨之法者要知經絡逆順淺 深之分諸陽之經行於脉外諸陽之絡行於脉内諸 陰之經行於脉内諸陰之絡行於脉外仍各有所守 之分故知皮毛者肺之部肌肉者脾之本筋者肝之 合骨髓者腎之屬血脉者心之分各刺其部無過其道 是謂大妙迎而奪之有分寸隨而濟之有淺深深為 太過能傷諸經淺為不及寧去諸邪是以足太陽之 經刺得其部迎而六分隨而二分足太陽之絡迎而 七分隨而二分手太陽之絡迎而九分隨而四分手 陽明之經迎而九分随而四分手陽明之絡迎而八 分随而三分足陽明之經迎而一寸随而五寸足陽 明之絡迎而六分隨而一分手少陽經迎而六分隨 而一分手少陽絡迎而七分随而二分足少陽經迎 而八分隨而三分足少陽絡迎而一寸隨而五分手 太陰經迎而九分隨而四分手太陰絡迎而七分隨 而二分足太陰經迎而一寸隨而五寸足太陰絡迎 而八分隨而三分手少陰經迎而七分隨而二分手 少陰絡迎而六分隨而一分足少陰經迎而六分隨 而一分足少陰絡迎而一寸隨而五寸手厥陰經迎 而七分隨而二分手厥陰絡迎而六分隨而一分足 厥陰經迎而八分隨而三分足厥陰絡迎而九分隨 而四分斯皆經絡相合補生瀉成不過一寸鍼入貴 速既入徐進鍼出貴緩急則多傷明須慎之勿為始 事男子左瀉右補女子右瀉左補轉鍼迎隨補瀉之 道明於此矣 原夫指㣲論中賾義成賦 指㣲論三卷亦是何公所作探經絡之賾原鍼刺之 理明榮衛之清濁别孔穴之部分然未廣傳於世間 内自取義以成此賦 知本時之氣開説經絡之流注 本論云流者行也注者住也流謂氣血之流行也一 呼脉行三寸一吸脉行三寸呼吸定息脉行六寸如 流水走蟻涓涓不息不可蹔止又云流而為榮衛彰 而為顔色發而為音聲速則生熱遲則生寒結則為 瘤贅䧟則為癰疽故知流者不可止若人悞中則有 顛倒昏悶之疾又云注者住也謂十二經絡各至本 時皆有虚實邪正之氣注於所活之穴所謂得時謂 之開失時謂之闔氣開當補瀉氣閉忌針刺聖人深 慮此者恐人勞而無功豈可昧氣開流注之道哉其 氣開注穴之法七韻中之説矣每披文而參其法篇 篇之誓審尋覆經而察其言字字之義明諭其隱皆 知實虛總附夫披文覆經者學之不精也既窮其理 賾其義知其根得其源以見聖人之心乎觀何公作 流注之賦𤣥辭妙語可謂達理不得以為自縻也針 下獲安得其鍼刺之要法移疼住痛獲效真如神 矣 暴疾沈痾至危篤刺之勿悞 沈痾乆病虛弱之人忽暴感疾於榮衛傳於臟腑其 病必危篤而沈重也明上是時深慮損益慎勿輕忽 自恃聰明當須察其何經所苦補瀉鍼刺去之勿悞 也 詳夫陰日血引值陽氣流 賈氏云陽日氣先脉外血後脉内陰日血先脉外氣 後脉内交貫而行於五臟五腑之中各注井榮俞經 合五穴共五十穴唯三焦受十經血氣次傳包絡又 各注五穴通前十二經共六十穴才合得十六難内 六十首也越人言三部九候各有頭首也及素問言 六十首今世不傳既言不傳其文不載六十首字也 故聖人留此六十首法故今後人穿鑿也余有所過 為原六穴即便是陰陽二氣出入門户也則陽脉出 行二十五度陰脉入行二十五度則皆㑹於六穴中 出入也其五臟五腑收血化精合處便是逐經原氣 也其餘精者助其三焦其受十經精氣則次養心包 絡始十二經血氣遍行也如一經精氣不足則便成 病也既然有病即不依此行度也至令諸經失時又 更引毒氣遍行所流到處即各見本經脉候或大或 小或浮或沈病人或寒或熱或輕或重因症取之耳 口温鍼暖 凡下鍼先須口内温鍼令暖不唯滑利而少痛亦借 已和氣與患榮衛無寒温之爭便得相從若不先温 鍼暖與血氣相逆寒温交爭而成瘡者多矣 牢濡深求 經云實之與虛者牢濡之意氣來實牢者為得濡虛 者為失凡欲行其補瀉即詳五臟之脉及所刺穴中 如氣來實牢者可瀉之虛濡者可補之也 諸經十二作數絡脉十五為周 手足各有三陰三陽之脉合為十二經脉每一經各 有一絡脉餘有陽蹻之絡陰蹻之絡脾之大絡合為 十五絡脉周者為十二經十五絡二十七氣周流於 身者也 陰俞六十藏主 藏謂五藏肝心脾肺腎并心包之脉合之有六并兼 四形藏也俞謂井榮經合非皆俞也然井榮俞經合 者肝之井大敦穴也榮行間穴也俞大衝穴也經中 封穴也合曲泉穴也心之井少衝血也榮少府穴也 俞神門穴也經靈道穴也合少海穴也脾之井隱白 穴也榮大都穴也俞太白穴也經商邱穴也合隂陵 泉穴也肺之井少商穴也榮魚際穴也俞大淵穴也 經經渠穴也合尺澤穴也腎之井涌泉穴也榮參谷 穴也俞太谿穴也經復溜穴也合隂谷穴也心包之 井中衝穴也榮勞宫穴也俞太陵穴也經間使穴也 合曲澤穴也五藏之俞各有五則五五二十五俞并 心絡五俞共三十以左右見言之六十俞穴也 陽穴七二腑收 腑謂六腑非兼九形腑也穴俞穴也亦謂井榮俞原 經合也肝之腑膽膽之井者竅隂穴也榮俠谿穴也 俞臨泣穴也原邱墟穴也經陽輔穴也合陽陵泉穴 也心之腑小腸小腸之井者少澤穴也榮前谷穴也 俞後谿穴也原腕骨穴也合小海穴也脾之腑胃胃 之井者厲兑穴也榮内庭穴也俞陷谷穴也原衝陽 穴也經解谿穴也合三里穴也肺之腑大腸大腸之 井者高陽穴也榮二間穴也俞三間穴也原合谷穴也 經陽谿穴也合曲池穴也腎之腑膀胱膀胱之井者至 陰穴也榮通谷穴也俞束骨穴也原經骨穴也經崑 崙穴也合委中穴也心包之腑三焦三焦之井者闗 衝穴也榮液門穴也俞中中渚穴也原陽池穴也經 支溝穴也合天井穴也如是六腑各有六則六六三 十六俞以左右脉共言之則七十有二俞穴也取穴 部分於井榮圖備説 刺陽經者可卧鍼而取 衛者属陽皮毛之分當卧鍼而刺之若深刺傷陰分 傷榮氣也 奪血絡者先俾指而柔 奪血絡者取榮氣也榮氣者經隧也靈樞曰經隧者 五臟六腑之大絡也故言血絡凡刺之者先以左手 捻按所刺之穴候指下氣散方可下鍼取榮家之氣 不能損衛氣也經云刺榮無傷衛刺衛無傷榮也 呼為迎而吸作補 瀉者迎之補者随之有餘則瀉不足則補瀉者吸則 内鍼無令氣凌静以乆留無令斜布後呼盡乃去大 氣皆出呼名曰瀉補者捫而循之切而敬之推而按之 弹而弩之㧓而下之外引其門以閉其神呼盡内緘 靜以乆留以氣至為故候吸引鍼氣不得出各在其 處推闔其門令神氣存大氣留止故命曰補 善治 者察其所痛以知病有餘不足當補則補當瀉則瀉 無逆天時是謂至治之妙 逆為鬼而從何憂 逆者謂當刺之日與病五行相形逓為鬼賊而不順 也從者五藏之氣與日相和而不相侵凌也凡刺之 理當擇吉日與本病之藏有各無侵凌刑制下鍼順 從而何憂哉 淹疾延患着灸之由 若病有乆淹因寒而得或陰證多寒或是風寒濕脾 脚氣之病或是上實下虛厥逆之疾男子勞傷婦人 血氣之屬並可用鍼灸亦有不可灸者近髓之穴陽 證之病不可灸也 躁煩藥餌而難極必取八㑹 躁煩熱盛在於内者宜取八㑹之氣穴也謂府㑹太 倉中脘穴藏㑹季脅章門穴筋㑹陽陵泉穴髓㑹絶 骨穴血㑹膈俞穴骨㑹大杼穴脉㑹太淵穴氣㑹三 焦膻中穴此是八㑹穴也 癰腫竒經而畜邪先由砭瘳 經云病人脉降盛入於八脉而不環周十二經亦不 能拘之其受邪氣蓄積腫熱宜砭刺出血古者以砭 石為鍼山海經曰高氏之山有石如玉可以為鍼即 砭石也今人以披鍼代之也 况乎甲膽乙肝丁心壬水 甲膽乙肝者謂五藏五腑拘之十干陽干主府隂干 主藏故天元冊又曰膽甲肝乙小腸丙心丁胃戊脾 己大脾庚肺辛膀胱壬腎癸五臟五腑收血化精合 處便是三焦包絡二經元氣也合為十二經遍行也 賈氏各分頭首十旦終運行十干皆以五子元建日 時為頭也 生我者號母我生者名子 夫五行者在人為五臟注穴為井榮俞經相合為夫 妻我克者為七傳克我者為鬼賊我生者為子生我 者為母也 春井夏榮乃邪在秋經冬合乃刺矣 此言逐四時取井榮之法也假令春木旺刺井夏火 旺刺榮季夏土旺刺俞秋金旺刺經冬水旺刺合四 時刺法依此推之以瀉逐時所勝邪毒者也聖人所 謂因其時而取之以瀉邪氣出也 犯禁忌而病復 禁忌者非唯人神所在也謂大飢大渴大寒大熱大 飽大醉大虚大竭大勞大困皆為鍼家之禁忌若虛 實不分淺深不及犯觸人神顛倒四時其病愈而必 復切須誡之誡之 用日衰而難已 本論云病於當日之下受五行之刑制者其病刺而 難愈也謂心病遇庚日肝病遇辛日脾病遇乙日肺 病遇丁日腎病遇己日小腸病遇壬日大腸病遇丙 日胃遇甲日膽遇庚日膀胱遇戊日斯皆本藏正氣 遇日下受制而氣衰刺病難愈故也 系絡在於肉分血行出於支裏 系絡小絡也謂絡之支别也行於分肉之間有血留 止刺而去之無問脉之所㑹 悶昏鍼運經虚補絡須然 本論云若學人深明氣血往來取穴部分不差補瀉 得宜必無鍼運昏倒之疾或怱忙之際畏刺之人多 鍼此傷壯者氣行自巳怯者當速救療假令鍼肝經 感氣運以補肝經合曲泉穴之絡假令鍼肝絡血運 以補本經曲泉穴之經鍼入復甦故知起死他皆倣 此 疼實痒虚寫子隨母要指 病之虚實者痒則為虛疼則為實刺法云虛則補其 母實則瀉其子假令肝藏實瀉肝之榮行間穴屬火 是子肝藏虛補肝之合曲泉穴屬水是母凡刺只取 本經井榮俞經合五行子母補瀉此乃大要也 想夫先賢迅放無出於鍼經今人愈疾豈離於明醫 古之治疾特論鍼石素問先論刺後論脉難經先論 脉後論刺刺之與脉不可偏廢昔之越人起死華佗 愈躄非有神哉皆此法也離聖久逺後學難精所以 針之𤣥妙罕聞於世今時有疾多求醫命藥用針者 寡矣 徐文伯瀉孕於苑内斯由甚速 昔宋太子善信醫晝出苑見一有孕婦人太子自為 診之是一女令徐文伯亦診之乃一男一女太子性 急欲剖腹視之伯曰自請鍼之令落於是瀉足三陰 交補手陽明合谷胎應鍼而落果如文伯之言也 范九思療咽於江夏聞見言希 傳曰嘉祐中有太傅程公守住於江夏因母之暴患 咽中有癰卒然而長塞氣不通命醫者止可用藥治 之勿施鍼以損之醫曰咽中氣上不通豈能用藥藥 既下之豈能卒效故衆醫不敢措治尋有醫博范九 思云有藥須用未使新筆㸃之癰疽即便差公遂取 新筆與之九思乃以㸃藥上癰藥到則有紫血頓出 漸氣通而差公曰此達神聖之妙矣公命九思飲而 求其方九思大笑曰其患是熱毒結於喉中塞之氣 不宣通病以為甚公堅執只可用藥不可用鍼若從 公意則必誤矣若不從公意固不能施治九思當日 曽以小鍼藏於筆頭中妄以㸃藥乃鍼開其癰而效 也若非如此何以紫血頓下也公方省而難曰針有 刼病之功驗於今日古人云為將不察士卒之能否 則不能决勝為醫不察藥性之主治則不能便差又 將無卒謀逺慮則無必勝醫無卒機逺見治無必效 也 大抵古今遺跡後世皆師 昔古留軌範使後人倣學不可獨强也况於鍼術隱 奥難究妙門出呼其類者今知是誰能之故聖人云 不可不遵先聖遺文也 王纂鍼魅而立康獺從被出 傳曰王纂小習醫方尤精鍼石逺近知名嘉祐中縣 人張方女因暮宿廣陵廟中下有一物假作其壻因 被魅感而病纂乃治之一鍼有一祟從女被中走出 而病愈矣 秋夫療鬼而馘效魂免傷悲 昔宋徐熈字秋夫善醫方方為丹陽令常聞鬼神吟 呻甚悽若秋夫曰汝是鬼何須如此答曰我患腰痛 死雖為鬼痛苦尚不可忍聞君善醫願相救濟秋夫 曰吾聞鬼無形何由措置鬼云縳草作人予依入之 但取孔穴鍼之秋夫如其言為鍼腰腧二穴肩井二 穴設祭而埋之明日見一人來謝曰蒙君醫療復為 設祭病今已愈感惠實深忽然不見公曰夫鬼為陰 物病由告醫醫既愈矣尚能感激况於人乎鬼姓斛 名斯 既而感指幽㣲用鍼直訣 此皆指㣲論中用鍼幽㣲之直訣也 竅齊於筋骨皮肉刺要 竅者穴也齊者淺深之宜也經曰刺皮無傷骨刺骨 無傷髓病有浮沈刺有淺深各至其理無過其道過 則傷不及則生外壅壅則邪從之淺深不得反為大 賊内動五臟故生大病 痛察於乆新府藏寒熱 痛者病也夫人病有乆新藏府病寒熱虚實宜細詳 審調設鍼形短長鋒類不等窮其補瀉各隨病所宜 用之 接氣通經短長依法 本論云夫欲取偏枯乆患榮衛諸疾多是愈而復作 者由氣不接而經不通流雖有蹔時之快客氣勝真 病當未愈也當此乃上接而下引呼吸多少經脉長 短各有數定立法手三陽接而九呼經過四寸手三 陽接而七呼過經五寸足之三陽接而一十四呼過 經四寸足之三隂接而一十二呼過經五寸重者倍 之吸亦同數此接氣通經呼吸長短之法也 裏外之絶羸盈必别 夫五藏裏外者謂心肺在膈上通於天氣也心主於脉 肺主於氣外華榮於皮膚故言外也腎肝在下通於 地氣以藏精血實於骨髓心肺外絶則皮聚毛落腎 肝内絶則骨痿筋緩其時學者不能别裏外虛實致 使鍼藥誤投所以實實虚虛損不足益有餘如此死 者醫殺之耳 勿刺大勞使人氣亂而神隳 禁刺論曰無刺大勞人勞則喘息汗出裏外皆越故 氣耗亂神隳散也 慎妄呼吸防他鍼昏而閉血 呼吸者使陰陽氣行流上下經厯五藏六腑若鍼刺 妄行呼吸陰陽交錯則鍼昏閉血氣不行也 又以常尋古義由以藏機遇高賢真趣則超然得悟逢 達人示教則表我扶危 先賢之書文理之深隱義難窮或字中隱義或假令 一隅妙要難窮遇高達之士方得其趣便可穿鑿 男女氣脉行分時合度 本論云夫男女老幼氣候不同春夏秋冬寒暑各異 春氣生而脉氣緩夏暑熱而脉行逺秋氣燥而脉行 急冬氣寒而脉凝濇小兒之脉應春壯年之脉應夏 四十以上如秋六十以後如冬其病有寒熱脉有遲 速一一參詳不可一槩與天同度矣難經云一呼脉 行三寸一吸脉行三寸者平人脉法也㣲抱病之人 皆失天之度地之紀脉之用不可與平人脉相合也 其診取法當以一息五至為與天同度不及應春不 及應冬太過應秋太過應夏應春冬者宜留鍼待氣 至應秋夏者呼吸數畢便宜去鍼此之謂也 養子時克注穴穴須依 養子時克注穴者謂逐時氣注藏府井榮之法也每 一時辰相生養子五度各注井榮俞經合五穴晝夜 十二時氣血行過六十俞穴也每一穴血氣分得一 刻六十分六厘六毫六絲六忽六杪此是一穴之數 也六十穴共成百刻要求日下井榮用五子元建日 時取假令甲日甲戌時膽統氣初出竅隂穴為井木 流至小腸為榮火氣過前谷穴注之胃為俞土氣過 陷谷穴又并過本原邱墟穴但是六府各有原穴則 不係屬井榮相生之法即是隂陽二穴出入門户也 行之大腸為經金氣過陽谿穴所入膀胱為合水氣 入委中穴終此是甲戌時木火土金水相生五度一 時辰流注五穴畢也他皆放此 今詳定療病之儀神鍼法式廣搜難素之秘宻文深辭 考諸家之時亟妙臆故稱瀘江流注之指㣲以為後 學之規則 鍼經標幽賦 拯救之法妙用者鍼察歲時於天道定形氣於予心春 夏瘦而刺淺秋冬肥而刺深不窮經絡隂陽多逢刺禁 既論藏府虚實須可經尋原夫起自中焦水初下漏太 陰為始至厥陰而方終穴出雲門抵期門而最後正經 十二别絡走三百餘支正側偃伏氣血有六百餘侯手 足三陽手走頭而頭走足手足三陰足走腹而胷走手 要識迎隨須明逆順况乎隂陽氣血多少為最厥陰太 陽少氣多血太陰少陰少血多氣而又氣多血少者少 陽之分氣盛血多者陽明之位先詳多少之宜次察應 至之氣輕滑慢而未來沈澁𦂳而已至既至也量寒熱 而治疾未至者據虚實而滯痏氣之治也若魚吞鈎餌 之浮沉氣未至也似閑出幽堂之深䆳氣速至而放速 氣遲至而不至觀夫九針之法毫針最㣲七星可應衆 穴主持本形金也有蠲邪扶正之道短長水也有决凝 開滯之機定刺衆木或斜或正口藏此火進陽補羸循 機捫而可塞以象土實應五行而可知然是一寸六分 包含妙理雖細擬於毛髪同貫多岐可平五臟之寒熱 能調六府之虚實拘攣閉塞遣八邪而去矣寒熱痛痺 開四關而已之凡刺者使本神朝而後入既刺也使 本神定而氣隨神不朝而勿刺神已定而可施定脚處 取氣血為主意下手處調水土是根基天地人三才也 涌泉同旋璣百㑹上中下三部也大包與天樞地機陽蹻 陽維并督脉主肩背腰腿在表之病隂蹻隂維并衝脉主 心腸脇肋在裏之疑二陵二蹻二交似續而交五大兩間 兩商兩井相依而列兩支足見取穴之法不在分寸先 審自意次觀肉分或伸屈而得之或平直而安定在 陽部筋骨之側陷下為真在陰分郄膕之間動脉相應 取五穴用一穴而必端取三經使一經而可正頭部與 肩部詳分督脉與任脉異定明摽與本論刺淺刺深之 經住痛移疼取交相貫之逕豈不聞藏府病而求門海 於募之㣲經絡滯而求原别交㑹之道更窮四根三絡 依標本而刺無不痊但用八法五門分主客而針無不 效八脉始終連八㑹本是紀綱十二經絡十二原是為 樞要一日刺六十六穴之法方見幽㣲一時取十二經 之原始知要妙原夫補瀉之法惟呼吸而應在手刺效 之功要交正而識本經交經繆刺左有病而右畔取 瀉絡逺針頭有病而脚上針巨刺與繆刺各異㣲針與 妙刺相通觀部分而知經絡之虚實視沉浮而辨藏 府之寒温且夫先針耀而慮針損次藏口内而欲針温 目無外視手如握虎心無内慕如待貴人左手重而勿 按欲令氣散右手輕而徐入不痛之因空心恐怯直立 側而多暈背目沉陷坐卧平而没昏推於十干十變知 孔穴之開闔論其五行五藏察日時之旺衰伏如强弩 應若發機陽交陽别而定血暈陰蹻隂維而下胎衣痺 厥偏枯迎隨俾經絡接續漏崩帶下温補使氣血依歸 靜以乆留停鍼侯之必准取照海治喉中之閉塞端 處用大鍾治心内之呆癡大抵疼痛實瀉痒麻虛補而 愈居心下痞滿而并主心脹咽痛針大衝而必除脾痛 胃疼瀉公孫而立愈留滿腹痛刺内闗脇痛刺飛虎觔 攣骨痛而補魂門體熱勞嗽而瀉魄户頭風頭痛刺申 脉與金門眼痒眼痛瀉光明與第五瀉陰郄止盜汗治 小兒骨熱刺偏厯利小偏醫大人水蠱中風環跣而宜 刺虚損天樞而可取由是午前卯後太陰生而疾温離 左酉南月死朔而速冷循門弹弩留吸母而堅長爪下 伸提疾呼子而嘘短動退空歇迎奪而㵼凉推内進 搓隨濟而補暖慎之大患危疾色脉不順而莫針寒熱 風陰飢飽醉勞而切忌望不補而晦不瀉弦不奪而朔 不濟精其心而窮其法無丸艾而壞其肝正其理而求 其原免投針而失其衛避灸久而和四肢四十有九禁 刺處而徐六俞三十有二抑又聞高皇抱疾未差李氏 刺巨闕而得甦太子暴死為厥越人針維㑹而復醒痛 井曲池甄權刺臂痛而復射懸鍾環跳華佗刺躄足而 立行秋夫針腰俞而鬼沈痾王纂針交俞而妖精立出 刺肝俞與命門使瞽士視秋毫之末眇少陽與交别俾 聾夫聽下蚋之 嗟夫去聖逾逺此遂漸墜或不得意 而散其學或衍其能而犯禁忌愚夫志淺難契於言至 道淵深得之者有㡬偶求其言不敢示諸明達者焉庶 㡬乎童蒙之心啓 流注通𤣥指要賦 引云望聞問切推明得病之原補瀉迎隨揭示用鍼 之道予於學始迄於今雖常覃思以研精竟未鈎𤣥 而索隱俄經傳之暇日承外舅之訓言云乃是分孰 非兵擾其人也神無依而心無定或病之精必奪而 氣必衰兼萬國亂而隔殊藥物絶商而那得設方有 效厯市無求不若砭切立排疾勢乃以受教遂敏求 師前後僅十七年一二無直箇輩後避屯於蔡邑方 獲訣於李君斯余以鍼道疾也除疼痛於目前愈察 病於指下信所謂伏如彉弩應若發機萬病可痊百發 百中者也加之以好生之念素無竊利之心嘗謂予曰 天寳不泄於非人聖道須傳於賢者㒒不自揆遂整有 求之懇獲成無吝之誠授穴之秘者四十有三療疾 而弗瘳者萬無一失遂銘諸心而著之髓務極其困 而扶其危而後除疼痛迅若手拈破結聚渙如冰釋 夫鍼也者果神矣哉然念兹穴而或亡借其聲律則 易記輙裁八韻賦就一篇詎敢匿於己私為或傳於 同志 必欲治病莫如用鍼巧運神機之妙工開聖理之深外 取砭針能蠲邪而扶正中含水火善囘陽而倒隂 至夫 絡别支殊經交錯綜或溝池谿谷以岐異或山海丘陵 而一隙共斯流𣲖以難揆在條綱而有統理繁而昧縱補 瀉以何公法揵而明自迎隨而得用 且如行步難移 大衝最竒人中除脊膂之强痛神門去心性之呆癡風 傷項急始求於風府頭暈目眩要覔於風池耳閉須聽 㑹而治也眼痛則合谷以推之胷結身黄取湧泉而即 可腦昏目赤瀉攅竹以偏宜 但見苦兩肘之拘攣仗 曲池而平掃牙齒痛吕細堪治頭項强承漿可保太白宣 道於氣衝陰陵開通於水道腹䐜而脹奪四庭以休遲 筋轉而疼瀉承山而在早 大抵脚腕痛崑崙解愈股 膝疼陰市能醫癎發顛狂兮憑後谿而療理瘧生寒熱 兮仗閒使以扶持期門罷胷滿血膨而可以勞宫退胃翻 心痛以何疑稽夫大敦去七疝之偏疼王公謂此三里 却五勞之羸瘦華佗言斯 固知腕骨袪黄然骨瀉腎 行間治膝腫目疾尺澤去肘疼筋緊目昏不見二間宜 取鼻窒無聞迎香可引肩井除兩髀難任系竹療頭疼 不忍咳𠻳寒痰列缺堪治眵黄䁾冷臨泣尤凖髖骨將腿 痛以袪殘腎俞把腰疼而㵼盡以見越人治尸厥於維 㑹隨手而甦文伯瀉死胎於陰交應針而殞 聖人於 是察麻與痛分實與虚實則自外而入也虛則自内而 出於此故濟母而禆其不足奪子而平其有餘觀二十 七之經絡明明可辨據四百四之疾證件件皆除故得夭 枉都無躋斯民於壽域㡬㣲已判彰往古之𤣥書 抑 又聞心胷病求堂後之太陵肩背患責肘前之三里冷 痺腎餘取足陽明之土連臍腹痛㵼足少陰之水脊間心 後者針中渚而立痊脇下筋邊者刺陽陵而即止頭項 痛擬後谿以安然腰脚疼在委中而已矣夫大用之士 於此理苟明焉收袪邪之功而在乎撚指 九鍼論 黄帝曰余聞九鍼於夫子衆多不可勝數余推而論之 以為一紀余試誦之子聽其理非則語余請受其道令 可乆傳後世無患得其人乃傳非其人勿言岐伯稽首 再拜曰請聽聖王之道帝曰用鍼之理必知血氣之所 在左右上下陰陽表裏血氣多少行之逆順出入之㑹 誅伐有過知解結知補虚㵼實上下氣門明通於四 海審其所在寒熱淋露以輸異處審於調氣明於經隧 左右支絡盡知其㑹寒與熱争能合而調之虚與實隣 知決而通之左右不調犯而行之明於逆順乃可治之陰 陽不竒故知起時審於本末察其寒熱知邪所在萬刺 不殆知官九鍼刺道畢矣 凡刺之要官鍼最妙九鍼 之宜各有所為長短大小各有所施不得其用病弗能 移疾淺針深内傷皮肉為癰病深針淺氣不瀉反為大 膿病小鍼大瀉氣太甚必為後害病大鍼小大氣不瀉 亦復為敗九針之宜一日鑱針法天大其頭而鋭其末令 無得深入而陽氣泄故鑱鍼者取法於布鍼去末半寸 卒鋭之長一寸六分以治熱身在頭也經曰病在皮膚 無常處者取以鑱鍼二曰圓針法地謂人之所以應土 者肉也為之治鍼必筩其身而圓其末令無得傷肉傷 則氣竭故圓鍼者取法於絮鍼筩其身而卵其鋒長一 寸六分治肉分間氣經曰病在分肉間取以圓針三曰 鍉鍼法人謂人所以生成者血脉也為之治鍼必大其 身而圓其末令可以按脉勿陷以致其氣令邪氣獨出 故鍉鍼者取法於黍粟之統長三寸半以按脉取氣令 邪出經曰病在脉氣少當補之者取以鍉鍼四曰鋒鍼 法時謂四時八風之客於經絡中為瘤病者也為之治 鍼必筩其身而鋒其末令可㵼熱出血發痼病竭故鋒針 者取法於絮鍼筩身鋒末長一寸六分治癰熱出血經 曰病在經絡為痼證者取以鋒鍼五曰鈹鍼法音謂冬夏 之分分於子午隂陽别寒熱争兩氣相摶合為癰膿者 也為之治鍼必令其末如劍鋒可以取大膿故鈹鍼者 取法於劍鋒廣二寸半長四寸治大膿兩熱爭者經曰病有 大膿者取以鈹鍼六曰圓利針法律謂調隂陽四時而合十 二經脈虚邪客於經脈而為暴痺者也故圓利鍼者取法於 氂微大其末反小其身令可深内長一寸六分以取暴氣 經曰病痺氣暴發者取以圓利鍼七曰毫鍼法星謂人之七 竅邪客於經而為痛痺舎於經絡者也為之治鍼令尖如蚊 蝱喙靜以徐往微以久留正氣因之真邪俱往出鍼而養故 毫鍼者取法於毫毛長三寸六分治寒熱痛痺在經絡經曰 病痺氣痛而不去者取以毫針八曰長鍼法風謂人之股肱 八節八正之虛風傷人内舎於骨解腰脊節腠理之間而 為深痺者故長鍼者取法於綦鍼長七寸以取深邪遠痺 經曰病在中者取以長鍼九曰大鍼法野謂人之節解皮 膚間滛邪流溢於身如風水之狀而溜不能過於機闗大 節者為之治鍼令尖如挺其鋒微員以取大氣之不能過 於闗節者故大鍼者取法於鋒鍼其鋒微圓長四寸以取 大氣不出闗節者經曰病為水腫不能過闗節取以大 鍼諸病在五藏固居者取以鋒鍼瀉於井榮分輪取以 四時取九鍼之數也 刺節論 凡刺有九變十二節九變者一曰輸刺謂刺諸經榮藏 腧也二曰逺道刺謂病在上取之下刺腑腧也三曰經 刺謂刺大經之結絡經分也四曰絡刺謂刺小絡之血 脉也五曰分刺謂刺分肉之間也六曰大瀉刺謂刺大 膿以鈹鍼也七曰毛刺謂刺浮痺皮膚也八曰巨刺謂 左取右右取左也九曰焠刺謂燔鍼取痺也十二節者 一曰偶刺以手直心若皆直痛所一刺前一刺後以治 心痺刺此者旁鍼之也二曰報刺刺痛無常處也上下 行者直内無拔鍼以左手隨病所按之乃出鍼復刺之 也三曰恢刺直刺傍之舉之前後恢筋急以治筋痺四 曰齊刺直入一傍入二以治寒氣小深者或曰三刺治 痺氣小深者也五曰揚刺正内一傍内四而浮之以治 寒氣之博大者也六曰直鍼刺引皮乃刺之以治寒氣 之淺者也七曰輸刺直入直出稀發鍼而深之以治氣盛 而熱者也八曰短刺以刺骨痺稍搖而深之致鍼骨所 以上下摩骨也九曰浮刺傍入而浮之以治肌急而寒 者也十曰陰刺左右率刺之以治寒厥取足踝後少陰 也十一曰傍鍼刺直刺傍刺各一以治留痺乆居者也 十二曰贊刺直入直出數發鍼而淺之出血是謂治癰 腫也脈之所居深不見者刺之無令精出獨出其邪氣 耳所謂三刺則穀氣出者先淺刺絶皮以出陽邪再鍼 其陰邪出者少益深之絶皮至肌肉未入分肉間已入 分肉間則穀氣出故刺法曰殆刺淺之以逐邪氣而來 血氣復刺深之以致陰氣之邪最後刺極深之以下穀 氣也三刺之外又有五刺之法以應五臟一曰半刺淺 内而疾發鍼無鍼傷肉如拔毛狀以取皮氣此肺之應 也二曰豹文刺左右前後鍼之中脉為故以取經絡之 血此心之應也三曰闗刺直刺左右盡筋上以取筋痺 慎無出血此肝之應也或曰淵刺一曰豈刺四曰合谷 刺左右雞足鍼於分肉之間以取肌痺此脾之應也五 曰輸刺直入直出深内之至骨以取骨痺此腎之應也 既别刺法當順四時春夏秋冬各有所刺春氣在經脈 宜取絡脈分肉所謂春刺散腧及與分理血出而止是 也夏氣在經脈宜取盛經分腠所謂夏刺絡腧見血而 止是也秋氣在皮膚宜取經腧所謂秋刺皮膚循理神 變而止是也冬氣在骨髓宜取井榮所謂冬刺腧竅於 分理是也至於長夏氣在肌肉亦有分是乃淺深之分 也又有春刺井夏刺榮長夏刺腧秋刺經冬刺合者是 亦四時之分在穴腧也陰井木陽井金播五行於四時 以此為宜苟非其部分而刺之皆病之招也審此數者 然後用刺庶乎適當無或失矣 灸刺論 内經謂形樂志苦病生於血脈其治宜灸刺特用鍼灸 之大畧然九鍼本從南方來灸焫本從北方來謂南北 者盛寒盛暑之域也人之血氣寒則脈凝泣熱則血淖 澤皆為血脈之病故其治以灸刺為宜用刺之節已具 在前用灸之理凡以温之而若病有因寒而得或陰證 多寒或是風寒濕痺脚氣之病或是上實下虛厥逆之 疾與夫勞傷癰疽及婦人血氣嬰孺疳疾之屬並可用 灸亦有不可灸者近髓之穴陽證之病不可灸也凡有 灸 自有補瀉以火補者無吹其火須其自滅以火瀉 者急吹其火而令其滅此灸之補瀉也在用灸者以意 消息 普濟方卷四百九
欽定四庫全書 普濟方卷四百十 明 周王朱橚 撰 鍼灸門 論灸之名 黄帝問岐伯曰余聞九鍼之名上應天地四時陰陽願 聞其方傳於後代岐伯對曰九針者一曰鑱針二曰圓 針三曰鍉針四曰鋒針五曰䤵針六曰圓利針七曰毫 針八曰長針九曰大針此是九針之名九針所應一天 二地三人四時五音六律七星八風九野人之身形亦 應之也鍼各有所宜人皮應天人肉應地人脈應人人筋 應四時人聲應音人陰陽合氣應律人齒面目應星人 出入氣應風人九竅三百六十五絡應九野故一針皮 二針肉三針脈四針筋五針骨六針調陰陽七針益精 八針除風九針通九竅除三百六十五節氣此之謂各 有所主也黄帝問曰人生有形不離隂陽天地合其别 為九野分為四時月有大小日有短長萬物並至不可 勝量虚實呿吟敢問其方岐伯曰木得金而伐火得水 而滅土得木而健金得火而缺水得土而絶萬物盡然 不可勝竭故針有懸布天下者五黔首共餘食莫之知 也一曰治神二曰知養身三曰知毒藥為真四曰制砭 石小大五曰知腑臟血氣之診五法俱立各有所先今 末世之刺也虚者實之滿者泄之此皆衆工所共知也若 夫法天則地隨應而動和之者若響隨之者若影道無 鬼神獨來獨往黄帝曰願聞其道岐伯曰凡刺之真必 先治神五藏已定九候已偹乃後存針衆脉不見衆凶 弗聞外内相得無所形先可玩往來乃施於人人有虚 實五虚勿近五實勿逺至其當發間不容瞚手動若務 針耀而匀静意視義觀適之變是謂冥冥莫知其形見 其烏烏見其稷稷從見其飛不知其誰伏如横弩起如 發機黄帝曰何如而虚何如而實岐伯曰刺虚者須其 實刺實者須其虚也經氣以至慎守勿失淺深在志逺 近若一如臨深淵如握虎神無營於衆物今列孔穴圗 經於後者也 論三陽三隂經脉 夫黄帝正經者是先聖之遺教乃後人之令範是以先 明流注孔穴麻指的其原若或苟從異說恐乖正理之 言其十二經脉者皆有俞原足陰陽之交㑹血氣之流 通外營指節内連臟腑故經云手三陽之脉從手至頭 手三隂之脉從手至胷足三陽之脉從足至頭足三隂 之脉從足至胸是謂日夜循環隂陽會合又曰春夏刺 淺秋冬刺深縁春夏陽氣在上人氣亦在上故當淺取 之秋冬陽氣在下人氣亦在下故當深取之足以春夏 各致一隂秋冬各致一陽者也然春夏温必致一隂者 初下針沉之至腎肝之部得氣乃引致之隂也秋冬寒 必致一陽者乃初内針淺而浮之至心肺之部得氣而 内之陽也是謂春夏必致一隂秋冬必致一陽者也凡 孔穴流注所出為井所流為榮所注為俞所過為原所 行為經所入為合此針之大法也春刺井夏刺榮季夏 刺俞秋刺經冬刺合也 肺出少商為井手太隂脉也流於魚際為榮注於大淵 為俞過於列缺為原行於經渠為經入於尺澤為合 心出少衝為井手少隂脉也流於少府為榮注於神門 為俞過於通里為原行於靈道為經入於少海為合 心包絡脉手厥隂之脉也出於中衝為井流於勞宫為 榮注於大陵為俞過於内闗為原行於間使為經入於 曲澤為合 大腸出於商陽為井手陽明脉也流於二 間為榮注於三間為俞過於合谷為原行於陽谿為經 入於曲池為合 三焦出於闗衝為井手少陽脉也流 於腋門為榮注於中渚為俞過於陽池為原行於支溝 為經入於天井為合 小腸出少澤為井手太陽脉也 流於前谷為榮注於後谿為俞過於腕骨為原行於陽 谷為經入於小海為合 足三隂三陽穴流注者 胃 出厲兊為井足陽明脉也流於内庭為榮注於陷谷為 俞過於衝陽為原行於解谿為經入於三里為合 膽 出竅隂為井足少陽脉也流於俠谿為榮注於臨泣為 俞過於邱墟為原行於陽輔為經入於陽陵泉為合 膀胱出於至隂為井足太陽脉也流於通谷為榮注於 束骨為俞過於京骨為原行於崑崙為經入於委中為 合 脾出隠白為井足太隂脉也流於大都為榮注於 太白為俞過於公孫為原行於商邱為經入於陰陵泉 為合 肝出大敦為井足厥隂脉也流於行間為榮注 於太衝為俞過於中都為原行於中封為經入於曲泉 為合 腎出湧泉為井足少隂脉也流於然谷為榮注 於太谿為俞過於水泉為原行於復溜為經入於隂谷 為合也 論虚實補瀉 夫能知迎隨之理可令調氣調氣知方者必在隂陽然 所謂迎隨者知榮衛之流行經脉之往來也隨其逆順 而取之故曰迎隨調氣之方必在隂陽者知其内外表 裏隨其隂陽而調之故曰調氣之方必在隂陽者也夫 用鍼刺者須明其孔穴虚實補瀉送堅付軟以急隨緩 榮衞常行勿失其理故經云虚則補之實則瀉之不虚 不實以經取之然虚者補其母實者瀉其子當先補而 後瀉不實不虚以經取之者然是正經自生其病不中 他邪當自取其經故言以經取之又云刺榮無傷於衛 刺衛無傷於榮然針陽者卧針而刺之刺隂者先以左 手捻按所針榮俞之處候氣散乃内針是謂刺榮無傷 於衛刺衛無傷於榮也 又云東方實西方虚瀉南方 補北方者然是金木水火土當互相平也縁東方木西 方金木欲實金當平之土欲實木當平之金欲實火當 平之水欲實土當平之東方者肝也則知肝實西方者 肺也則知肺虚瀉南方補北方者南方火火者木之子 也北方水水者木之母也水勝火子能令母實母能令子 虚故瀉火補水欲令金不得平木也經言不能治其虚 何問其餘此之謂也 論下針分寸 夫言氣實者熱氣虚者寒也針實者以右手持針左手 捻按開針穴以㵼之針虚者以左手閉針穴以補之補瀉 之時與氣開闔相應是謂針容一豆補瀉之理也 又 云虚者徐而疾實者疾而徐徐即是瀉疾即是補補瀉 之法一依此也下針之時揑取穴置針於榮上三十六 息以左手搯穴令定法其地不動右手持針象其天而 運轉也於此三十六息然定得針右手存意捻針左手 揑穴可重五兩已來計其針如轉如不轉徐徐下之若 覺痛即可重二兩若不覺以輕下之入榮至衛至疾得 氣如有魚食釣即得其病氣也量其輕重以經取之名 曰疾徐者至病即得氣欲出針時子午緩緩而出令引 病氣不絶名曰徐也既引氣多一向無補名之曰瀉問 曰凡下針時若何是好荅曰徐徐下之堅持為實凡下 針先須持針堅得安穏不用飽食亦不用空肚欲患人 欲針針者有乗車來者有步行來者如人行十里許須 令坐息安神定氣乗車者如人行三里許患人嘿嘿而 不言安大坐候氣脉安定乃可下針 又云夫針之者 不離身心口如㘅索目欲内視消息氣而不得安行針 針入一分知天地之氣針入二分知呼吸之氣針入三 分知逆順之氣針皮毛者無傷肌肉針肌肉者無傷筋 脉針筋脉者無傷骨髓針骨髓者無傷諸絡東方甲乙 木主人筋膜南方丙丁火主人血脉西方庚辛金主人 皮毛北方壬癸水主人骨髓中央戊己土主人肌肉針 傷筋膜者令人愕視失魂針傷血脉者令人煩亂針傷 皮毛者令人上氣失魂針傷骨髓者令人呻吟失志針 傷肌肉者令人四肢不收失智也刺若中心一日死刺 若中肝五日死刺若中腎六日死刺若中肺三日死刺 若中脾十日死刺若中膽一日半死 又云無刺大醉 無刺大怒無刺大勞無刺大飽無刺大飢無刺大渇無 刺大驚已上古之深誡也 氣血問答 黄帝問曰十二經中氣血多少可得聞乎岐伯對曰其 可度量者中度也以經水應十二經脉也谿谷逺近深 淺氣血多少各不同其治以鍼灸各調其氣血合而刺 之補虚瀉實皆須盡知其部分也 肝足厥隂經少氣多血 心手少隂經少血多氣 脾足太隂經少血多氣 肺手太隂經少血多氣 腎足少隂經少血多氣 膽足少陽經少血多氣 小腸手太陽經多血少氣 胃足陽明經多血多氣 大腸手陽明經多血多氣 膀胱足太陽經多血少氣 心包絡手厥隂經多血少氣 三焦手少陽經多氣少血 視其部中浮經其色多青則痛多黑則風痺黄赤則熱 多白則寒五色皆見寒熱也感虚則留於筋骨之間寒 多則筋攣骨痛熱多則骨消筋緩也 經脉統論 經脉者其氣始從中焦注手太隂陽明陽明注足陽明 太隂太隂注手少隂太陽太陽注足太陽少隂少隂注 手心主手厥隂少陽少陽注足少陽厥隂厥隂後㑹於中 焦注手太隂此榮氣之序也榮氣之行常循其經周身 之度一十六丈二尺一日一夜行八百一十丈計五十 度周於身衛氣則不循其經焉晝則行陽夜行於隂行 陽者行諸經行隂者行諸臟凡刺之道須候衛氣所在 然後迎隨以明補瀉然榮衛之行未始相從則氣血之 分亦各有在一脉之間有所謂是動者有所謂所生病 者此氣血之異也經曰刺榮無傷衛刺衛無傷榮鍼陽 者卧鍼而刺之鍼隂者攝按氣散而内鍼兹其要妙榮 衛之外有浮絡者有經筋者又有别絡者其生病各不 同刺法亦宜有異焉刺齊論所謂刺骨無傷筋刺筋無 傷肉刺肉無傷脉刺脉無傷皮刺皮無傷肉刺肉無傷 筋刺筋無傷骨是也知此乃知淺深之齊氣血之分故 十二經立其常五十五絡通其變邪在經則巨刺邪在 絡則繆刺邪在榮則調之血邪在衛則調之氣邪在筋 則刼刺之然後原九鍼之宜行十二刺之節明五變之 理審其部分刺道思過半矣今於逐脉之下載其經穴 與其病證兼及浮絡經筋之病共為一編竅穴雖同而 淺深各有部分在用鍼者以意審之 骨度統論 凡用鍼當先明骨節骨節既定然後分别經絡所在度 以身寸以明孔穴為施刺灸觀病在或淺或深若在皮 毛若在血脉是動者治其氣所生病者治其血在浮絡 之血在筋者以燔鍼刼刺之有餘則瀉不足則補不盛 不虚以經取之治之大體也然人身骨本之數三百六 十有五以應一朞之日骨節所在大小長短廣狹厚薄 或隠或顯有勢有體無體有腋無腋皆有定體實刺法 之先務也内經俱載但有骨空去處其骨度之説徒有 其名未載其法至於三百六十之數因亦泯然使用鍼 之人妄意腧穴不知骨節本原徒為鍼灸未得其法枉 傷肌肉良可惜也今摭自古醫經有骨度之數析骨之 論凡三百六十五骨之法以此論骨骼其庶矣故著於 篇以冠鍼法之首云 離合真邪說 古有離合真邪云者葢聖人欲使其真邪相離而勿合 之謂也若邪入於真則真受其蠧而不遂其純一之真 真之不遂則其所為真也罹害有不可言者其被乎邪 則邪竊其柄而肆其横逆邪既肆其横則其邪之為患 復可勝言哉嗚呼真邪之不可合也如此胡為真胡為 邪真之為言也天理流行賦與萬物得以為生者皆真 也聖人保之如持盈滿邪之為言也天地間非四時五 行之正氣而差臻迭至者皆邪也聖人避之猶避矢石 其防㣲杜漸之嚴如是者淵乎㫖哉葢真立則邪退邪 厲則真淺邪固可除真尤宜養養之道無須異求但飲 食男女節之以限風寒暑濕禦之以時復能實慈恕以 愛人虚中懐以應物念慮必為之方舉止必為之敬如 斯内外交養周備則吾之生不求生而生無期壽而壽 矣不然攝養或少不嚴則六邪乗隙競入諸疾交生衆 害並作則吾生之真所與存者有㡬故聖人憂之為揆 度權衡機宜所在示之以尅邪之方使屏之如雪汙受 刺而無遺者以此古人有云植徳務滋除惡務盡亦此 意也然去邪之方經所具存再拜遺銓敬為節録 手足三隂三陽表裏支干配合 係晝夜百刻十 二時定體圗説 手太隂肺經配手陽明大腸經相為表裏立手為上 手太隂肺經五穴為隂穴大指内側角起少商魚際 太淵經渠尺澤肺屬金在支為未在干為辛 手陽 明大腸經六穴為陽穴從大指次指内側角起商陽 二間三間合谷陽谿曲池大腸屬金在支為卯在干 為庚此之謂隂陽表裏支干配合也 手厥隂心包絡經配手少陽三焦經相為表裏立手為中 手厥隂心包絡經五穴為隂穴從中指之端起中衝 勞宫太陵間使曲澤心包屬火在支為己在干為乙 手少陽三焦經六穴為陽穴從小指之端去爪甲 角起闗衝液門中渚陽池支溝天井三焦屬火在 支為寅在干為甲此之謂隂陽表裏支干配合也 手少隂心經配手太陽小腸經相為表裏立手為下 手少隂五穴為隂穴從小指内側角起少衝少府神 門靈道少海心屬火在支為午在干為丁 手太陽 小腸經六穴為陽穴從小指之端去爪甲分起少澤 前谷後谿腕骨陽谷小海小腸屬火在支為辰在干 為丙此之謂隂陽表裏支干配合也 足厥隂肝之經配足少陽膽經相為表裏 足厥隂肝經上内踝八寸交出太隂之後此所謂交 經五穴為隂穴從足大指端大敦行間大衝中封曲 泉肝屬木在支為亥在干為乙 足少陽膽經六穴 為陽穴從小指次指之端起隂竅夾谿臨泣邱墟陽輔 陽陵泉膽屬木在支為申在干為甲此之謂表裏隂 陽支干配合也 足太隂脾經配足陽明胃經相為表裏 足太隂脾經却交入厥隂之前五穴為隂穴從大指 内側端起隠白大都太白商邱隂陵泉脾屬土在支 為丑在干為巳 足陽明胃經六穴為陽穴從足大 指次指之端起厲兊内庭陷谷衝陽解谿三里胃屬 土在支為酉在干為戊此之謂隂陽表裏支干相配 合也 足少隂腎經配足太陽膀胱經相為表裏 足少隂腎經五穴為隂穴從足心陷中起涌泉然谷 大谿復溜隂谷腎屬水在支為子在干為癸 足太 陽膀胱經六穴為陽穴從小指外側起至隂通谷束 骨京骨崑崙委中膀胱屬水在支為戌在肝為壬此 之謂隂陽表裏支干相配合也 此手足三隂三陽十二經六十六穴井榮腧經合配 金木水火土經絡流注或交或正表裏内外支干配 合諸家鍼經圗說分析講解故從而述其大槩質之 於先生而證之力所不逮理所未同復被教誨指訣 僅得泮然氷釋沛然川决胷臆有學問幸不致自相 矛盾凡刺孔穴名有所據經絡究所係疾證日辰禁 忌虚實補瀉不可不察深明經之分孔穴所在如此 者百無一殆 手少陽三焦經手厥隂心包絡經直說 手少陽三焦經諸陽氣之父 屬腑 手厥隂心包絡經隂血之母 屬臟 絡說 絡一十有五 有横絡有經絡一萬八千有孫絡不知 其紀 絡穴說 絡穴正在兩經中間假令立身又手取之大指次指端 盡處手腕後髙骨縫列缺是也内為手太隂肺經外手 陽明大腸經列缺邪交兩經之中若刺絡穴表裏皆治 他皆倣此 絡穴辨 流注六十穴内無此一十五絡穴一十二經毎經絡各 有一絡穴外有三絡穴陽蹻絡在足太陽經隂蹻絡在 足少隂經脾之大絡在足太隂經此一十五絡穴之辨 也 交經辨 足厥隂肝經上内踝八寸交出足太隂脾經之後足太 隂脾經却交出足厥隂肝經之前 竇太師鍼灸法 流注八穴 交經八穴者鍼道之要也然不知郭氏之所術但序云 乃少室隠者之所傳也近代往往用之彌驗予少時嘗 得其本於山人宋子華子華以此術行於河淮間四十 年起危篤患隨手應者豈勝數哉予嗜此術亦何啻伯 倫之嗜酒也第恨斯學之初心術未常手法未成而兵 火荐至家藏圗籍與其的本悉亡之今十五年矣切求 而莫之獲近日得之於銅堂碑字王氏家其本悉如舊 家所藏但一二字訛及味之亦無所害矣予復試此一 一精曉疾莫不瘳苟診視之明俾上下合而攻之如㑹 王師擒微姦捕細盗雖有不獲者寡矣噫神乎哉是術也 今得之亦天之厚予於是者多矣然予之所嗜非欲以藉 此而私已之為也蓋欲以民生舉無痒癎疾痛痼羸殘瘵 之苦而為之也惟學者亦嗜是焉如是非予之所敢知也 八穴交㑹 公孫 通衝脈 合於胷心胃 内闗 通隂維 臨泣 通帶脈 合於目銳眥 耳後頰頸肩 缺盆胷膈 外闗 通陽維 後谿 通督脉 合於内眥頸 頂耳戸衝膊 小腸膀胱 申脈 通陽蹻 列缺 通任脈 合於肺糸喉嚨胷膈 照海 通隂蹻 定八穴所在 公孫二穴足太隂脾之經在足大指内側本節後一寸 陷中令病人坐踡兩足底相對取之合内闗穴 内闗二穴手厥隂心之經在手掌後二寸令病人穏坐 仰手取之獨㑹 臨泣二穴足少陽膽之經在足小指次指本節後一寸陷中 一云去俠谿一寸五分令病人垂足取之亦合於外闗 外闗二穴手少陽三焦經在手腕後二寸别起心主令 病人穏坐覆手取之獨㑹 後谿二穴手太陽小腸之經在手小指外側本節後陷 中令病人穏坐覆手取之合申脈 申脈二穴足太陽膀胱經在足外踝下赤白肉䧟中令 病人垂脚坐取之側卧取亦得合於後谿穴 照海二穴足少隂腎之經在足内踝下赤白肉際陷中 令病人穏坐足底相對取之合列缺 列缺二穴手太隂肺之經在腕後一寸半兩手相乂指 頭盡處筋骨罅間是合照海 八孫穴計治二十七證 九種心痛 心胃 痰膈涎悶 心胃 臍腹痛并脹 三焦胃 脇肋疼痛 心胃 産後血迷 心主 胎衣不下 小腸胃 泄瀉不止 大腸胃 痃氣疼痛 心胃 裏急後重 大腸三焦 傷寒結胷 小腸心 水膈酒痰 肝胃 中滿不快反胃嘔吐 胃 腹脇脹滿痛 脾胃 腸風下血 大腸包絡 大人小兒脫肛不收屬大腸肺 氣膈 心肺 食膈不下 胃脾 食積疼痛 胃脾 癖氣并小兒食癖 小腸心主 兒枕痛 小腸三焦 酒癖 胃三焦 腹鳴 小腸胃 血刺痛 肝脾大腸胃 小兒脾瀉 脾腎 瀉腹痛胷中刺痛 心 瘧疾心痛 心包絡 右件病證公孫悉主之先取公孫後取内闗 秋冬一寸春夏 七分灸七壯 内闗二穴主治二十五證 心胷痞滿 肝胃 吐逆不定 脾胃 中滿不快 心胃 傷寒不觧 心主 胷滿痰膈 肺心 腹痛 胃 泄瀉滑腸 大腸 酒痰膈痛 心主 米穀不化 胃 横竪痃氣 肝胃 小兒脫肛 大腸肺 九種心痛 心主胃 脇肋痛 肝膽 婦人血刺痛 肝 腸鳴 大腸 積塊痛 肝脾 男子酒癖 脾肺 水膈并心下痞痛 脾胃 氣膈不下食 胃心肺 腹肋脹痛 脾胃心主 腸風下血 大腸 傷寒結胷 胃 裏急後重 小腸 食膈不下食 心主胃 瘧疾寒熱 右件病證内闗悉主之 秋冬針一寸半春夏針 入一寸 灸二十壯 臨泣穴主治二十五證 足跌腫痛 胃 手足麻 小腸三焦 手指戰掉 肝心主 赤眼并冷淚 膀胱 咽喉腫痛 三焦 手足攣急 肝腎 脇肋痛 膽 牙齒痛 胃大腸 手足發熱 胃心主 觧利傷寒 膀胱 腿胯痛 膽 脚膝腫痛 胃肝 四肢不遂 膽 頭風腫 膀胱 頭項腫 膀胱 浮風搔痒 肺 身體腫 腎胃 身體麻 肝脾 頭目眩暈 膀胱 筋攣骨痺 肝胃 頰腮痛 大腸 雷頭風 膽 眼目腫痛 肝心 中風手足不舉 腎 耳聾 腎膽 右件病證臨泣悉主之先取臨泣後取外闗 秋冬五七分春壯 夏五分灸五七 外闗二穴主治二十七證 肢節腫痛 脾 臂膊冷痛 三焦 鼻衂 肺 手足發熱 三焦 手指節痛不能屈 三焦 眉稜中痛 膀胱 手足疼痛 胃 産後惡風 腎胃 傷寒自汗 胃肺 頭風 膀胱 四肢不遂 膽胃 筋骨疼痛 肝胃 迎風淚出 肝 目赤疼痛 肝心 腰背腫疼 腎 手足麻痛并無力 胃 眼腫 心 頭風掉眩痛 膀胱 傷寒表熱 膀胱 破傷風 胃 手臂痛 大腸三焦 頭項痛 小腸 盜汗 心主 目翳或隠澁 肝 産後身腫 胃腎 腰胯痛 腎 雷頭風 膽 右件病證外闗悉主之 秋冬一寸半春夏 一寸 灸二七壯 後谿二穴主治二十四證 手足攣急 肝 手足顫掉 肝三焦 頭風痛 三焦膀胱傷寒不觧 膀胱 盜汗不止 肺心 中風不語 經絡肝 牙齒痛 胃大腸 癲癎吐沫 胃 腰背強痛 腎 筋骨痛 肝胃 咽喉閉寒 腎肺胃 顋頰腫痛 胃小腸 傷寒項強或痛 膀胱 膝脛腫痛 腎 手足麻 胃 眼赤腫 肝心 傷寒頭痛 膀胱 表汗不出 肺胃 衝風淚下 肝膽 破傷風眩 肝 産後汗出惡風 肺 喉痺 腎肝 脚膝腿痛 胃 手麻痺 大腸 右件病證後谿悉主之先取後谿後取申脉 秋冬五分春夏 三分灸五七壯 申脉二穴主治二十五證 腰背強痛 膀胱 肢節煩痛 腎肝 手足不遂 胃膽 傷寒頭痛 膀胱 身體腫滿 胃 頭面自汗 胃 癲癎 肝 目赤腫痛 膀胱 傷風自汗 胃 頭風痒痛 膽 眉稜痛 膀胱 雷頭風 膽 手臂痛 大腸 臂冷 三焦 産後自汗 腎 鼻衂 肺 破傷風 肝 肢節腫痛 腎肝 腿膝腫痛 胃 耳聾 腎 手足麻 膽 吹奶 胃 洗頭風 膀胱 手足攣 肝腎 産後惡風 腎 右件病證申脉穴悉主之先取申脉後取後谿 秋冬一寸春夏 八分灸七壯 列缺穴主治三十一證 寒痛泄瀉 脾 婦人血積痛或敗血 肝 咽喉腫痛 胃 胎死不出及衣不下 肝 牙齒腫痛 胃大腸 小腸氣撮痛 小腸 脇癖痛 肝肺 吐唾膿血 肺 咳嗽寒痰 肺 痃氣 胃 食噎不下 胃 臍腹撮痛 脾 心腹痛 脾 腸鳴下痢 大腸 痔痒痛漏血 大陽 腹痛瀉痢 脾 産後腰痛 腎肝 産後發狂 心 産後不語 心包絡 米穀不化 脾腎 男子酒癖 胃肝 乳癰腫痛 胃 婦人血塊 肝腎 温瘧不瘥 膽 吐逆不止 脾胃 小便下血 小腸 小便不通 膀胱 大便閟塞 大腸 大便膿血 大腸 胷膈痛痞 心胃 諸積聚痰膈 心胃 右件病證列缺悉主之先取列缺後取照海 秋冬五分春夏 三分 灸三壯 照海穴主治二十九證 喉嚨閉塞 胃 小腹冷痛 腎肝 小便淋澁並不通 膀胱 婦人血暈 肺腎 膀胱氣痛 膀胱 胎衣不下 腎 臍腹痛 脾 小腸脹滿 小腸 腸癖下血 大腸 飲食不納反胃吐食 胃 男子癖并酒積 肺肝 腸鳴下痢腹痛 大陽 中滿不快 胃 食不化 胃 婦人血積 腎心主 兒枕痛 胃肝 難産 腎肝 洩瀉 脾 嘔吐 胃 酒積 脾 痃氣 胃 氣塊 脾肝腎 酒痺 胃肝 氣膈 心主 大便不通 大腸 食勞黄 脾胃 腸風痒 大腸 癖痛 肝肺 足熱厥 心主 右件病證照海悉主之先取照海後取列缺 秋冬一寸春夏 五分 灸九壯 右法先刺主證之穴隨病左右上下所在取之仍循捫 導引按法袪除如病未已必求合穴未已則求之須要停 針待氣使上下相接快然失其所苦而後出鍼 論補瀉說 黄帝問邪氣在經其病如可取之柰何岐伯對曰邪之 在經如水得風波涌隴起其行脉中循循然其中手也 時大時小動無常處在隂與陽不可為度卒然逢人早 遏其路吸則納鍼無令氣忤静以久留無令邪布吸則 轉鍼以得氣為候故呼引鍼呼盡乃去大氣皆出故命 曰瀉帝又問曰不足者補之柰何對曰先必捫而循之 切而散之推而按之彈而怒之抓而下之通而取之外 引其門以閉其神呼盡納針静以久留以氣至為故如待 所貴不知日暮其氣已至適而自護候吸引鍼氣不得 出各在其處惟闔其門令神氣存大氣留止故命曰補 端效方曰古人云灸熨焫蒸助陽退隂方宜法異自 北南亨穴真灸當疾瘳蒸熨陽沖氣壯辛甘湯液内 外相應卒暴隂寒為病甚篤先賢哲知尚猶誡慎推 詳上世遺風垂範再思可矣 論邪入皮毛經絡風冷熱灸法 外䑓秘要云素問岐伯曰夫邪之客於形必先入於皮 毛留而不去入於孫絡又留而不去入於經脉内連五 臟散於腸胃隂陽俱感五臟乃傷此邪之從皮毛而入 於五臓之决也如此則療其經今邪客於皮毛入於孫 絡留而不去閉塞不通不得入於經溢於大絡而生竒 病焉夫五臟六腑精靈之氣順脉而出附經而入終而 復始如環無端若越其數者則傷脉而損經變為異病 也 岐伯曰凡欲療風則用火灸風性浮輕色或赤或 白痒多者風熱也寒性沉重色或青或黒痛多者寒也 濕性萎潤色黄鮮瘀痺多濕也此三種本同而末異也 風為百病之長邪賊之根一切衆病悉因風而起也 欲灸風者宜從少以至多也灸寒者宜從多以至少也 從少以至多者從三壯五壯七壯又從三十五十七 十壯名曰從少至多也從多以至少者從七十五十 三十又從七百五百三百名曰從多以至少也灸風者 不得一頓滿一百若不灸者亦可以蒸藥熨之灸寒濕 者不得一頓滿千若不灸亦可以蒸藥薰之風性浮輕 則易散故從少而至多也寒性沉重則難消故從多而 至少也 諸病在隂在陽并用鍼藥論 黄帝問於少師曰余聞人之生也有剛有柔有弱有強 有短有長有隂有陽願聞其方少師荅曰隂中有隂陽 中有陽審知隂陽刺之有方得病所始刺之有理謹度 病端與時相應内合於五臟六腑外合於筋骨皮膚故 内外皆有隂陽在内者五臟為隂六腑為陽在外者筋骨 為隂皮膚為陽故曰病在隂之隂者刺隂之榮輸 言五 藏也 榮者火也流者榮也一穴中有三說火者氣分也淺 也陽分也腑之出入也榮者隂也血也内也臟也當 除刺此腧者土也注也腧也亦一穴中三義三法土 者氣分也淺者陽分也腑之出入也此氣血交變之 大要也一言可通千萬也腧者隂也血也内也有 形質也謹當深刺此是為隂中之隂也 病在陽之陽者言六府也刺陽之合 陽之合者通言六府之中各有所入為此一穴乃 胃與癸腎也只合浮取中胃也用藥補以甘温瀉 以苦寒假令陽氣下陷入隂中當推而陽之 病在陽之隂者刺隂之經 筋與骨 病也 刺隂之經若筋骨之邪在是何布分誰家筋骨病 於何藏各藏穴中有經穴經者氣也肺主諸氣散 入五臟為五經潔古云動而不休曰經此天元之 正氣生萬物者也 病在隂之陽者刺絡脉 陽之陽者皮膚 中見絡脉是也 絡脉者竒邪也在五臟部分者為隂絡在六腑部 分者為陽絡繆刺論中說交經刺之宜三稜鍼出 血是其法也 病在陽者命曰風 此病在陽者言十二經受風也以髙言氣分也故 身半以上風中之也用鍼當引而去之又曰散而 去之用藥以辛温發散通因通用又曰熱因熱用 是也 病在隂者命曰痺 身半以上濕中之也痺論曰飲食自倍膓胃乃傷 得之飲食勞倦脾胃氣虚而下溜運氣營氣不能 升降經營心肺也 隂陽俱病命曰風痺 言隂陽氣 血俱病也 病有形而不痛者陽之類 也無形而痛者隂之類也無形而痛者其陽完而隂傷 急治其隂無攻其陽有形而不痛者隂完而陽傷急治其 陽無攻其隂隂陽俱動乍有形乍無形加以煩心命曰 隂勝其陽此謂不表不裏其形不久 隂陽俱動動者 火也是陽之賊 解云風寒傷形憂恐忿怒傷氣氣傷臟乃病臟寒 形乃應形風傷筋脉筋脉乃應此形氣内外之相 應也 久痺不去於身視其血絡盡去其血 諸陽受氣於四肢諸隂受氣於五臟論 黄帝鍼經云凡刺之道畢於終始明知終始五臟為紀 隂陽定矣隂者主臓陽者主腑陽受氣於四末隂受氣 於五臟故瀉者迎之補者隨之知迎知隨氣可令和和 氣之方必通隂陽五臟為隂六腑為陽 足之三陽 胃膽膀 胱之經 從元氣上至目 從九泉之下至卯在 人身為目之二皆從 地出至 卯也 自子至卯一十二度半 手之三陽 三焦大腸 小腸之經 上走手表 自開目時始行陽道二 十五度此一十二度半 自卯至午一十二度半 手之三隂 肺包絡心 包絡兼之 從手下走入腹中 自陽臟也陽受 氣於四末自天 下降行秋令是血領 諸氣乃秋自天外也 自午至酉一十二度半 足之三隂 脾腎肝 之經 元氣從腹下走至足 自酉至子一十二度半 此諸陽臟之氣受領天上陽入於地藏道行冬令入於 地中滿溢不能容地之用及天之體左遷上走出天隂 氣上天寒涼是也故曰地以陽殺隂藏此之謂也到此 之際隂領著陽行便是隂血先行陽氣後行故曰寒勝 則浮乃隂之 氣受於腹 一十二 度半 故曰諸陽受氣於 四肢諸隂受氣於五臟此之謂也 已上論天元真氣一晝夜五十度周於身一刻行 八丈一尺一百三十五息二刻轉一周天二百七 十息行一十六丈三尺乃一萬三千五百息脉行 八百一十丈也非經血經水者也十二經水左遷 元氣右遷上上下下無有終始 夫天真元氣者遷推以五味營氣穀氣又為陽氣又為 少陽之氣奉滋養者也經云三隂上奉之者此也 六節藏象論 夫天食人以五氣地食人以五味五氣入鼻藏於心肺 上使五色脩明音聲能彰五味入口藏於腸胃味有所 藏以飬氣氣和而生津液津液相成神乃自生經脉别論 云食氣入胃濁氣歸心淫精於脉脉氣流經經氣歸肝 朝於百脉輸精於皮毛毛脉合精行氣於腑腑精神明留 於四臟歸於權衡以平氣口成寸飲入於胃逰溢精氣 上輸於脾脾氣散精上通於肺通調水道下輸膀胱水 精四布五經並行 此說營氣穀氣上升奉生者也上升於頭入手之 三陽三陽得之散之六腑六腑下行滋養五臟通 九竅利周身百脉也 諸經貫舌并取亷泉辨 黄帝鍼經曰手少隂之别名通理繫舌令是少隂之正 繫舌本是太隂之正貫舌本足太隂之脉散舌下足少 隂之脉夾舌本鍼經云足陽明之脉根於厲兊結於亷 泉一穴一名舌本在頷下結喉上治舌下腫難言縱涎 出口禁舌根急縮下食難刺瘧論云舌下兩脉者亷泉 也刺禁論云刺舌下脉太過血不止為瘖刺節真邪論 云取亷泉穴血變而止以明宜出血禁用氣鍼或問取 亷泉穴二說不同一說取頷下結喉上一說取舌下兩 脉何者為當荅曰舌本者乃舌根蔕也若取舌下兩脉 是取舌稍也舌標也此法誤也當取頷下者為當此舌 根也况足陽明之脉根於厲兊結於亷泉頷下乃足陽 明脉之所行也若取舌下兩脉非陽明經也戊與癸合 亷泉少隂也治涎下解辭云胃中熱上溢亷泉開故涎 下當出血以瀉胃中之熱又知非舌下之兩脉也頷下 喉嚨者為准矣脹論曰亷泉玉英者津液之道路也 辨陷下則灸 鍼經云陷下則灸之天地間無他惟隂與 二氣而已 陽在外在上隂在内在下今言陷下者陽氣下陷入隂 血之中是隂反居其上而復其陽脉證俱見寒在外者 則灸之異論云北方之人宜灸焫也為冬寒太王伏陽 在内皆宜灸之以至理論則腎主臟臟陽氣在内冬三 月主閉藏是也若太過則病固宜灸焫此明陷入隂水 之中是也難經云熱病在内取陽之氣穴為陽陷入隂 中取陽氣通天之竅穴以火引火而導之此宜灸焫也 若將有病者一槩灸之豈不誤哉仲景云㣲數之脉慎 不可灸因火為邪則為煩逆追虚逐實血散脉中穴氣 雖㣲内攻有力焦骨傷筋血難復也又曰脉浮宜以汗 解因火灸之邪無從出因之而盛病從腰以下必重而 痺名火逆也脉浮熱甚而反灸之此為實實以虚治因 火而動必咽燥唾血又云身穴三百六十有五其三十 穴灸之有害七十九穴刺之為灾并中髓也 仲景倒地 傷寒三十 按明堂鍼經各條下所說禁忌明矣内經云脉之所見 邪之所在脉沉者邪氣在内脉浮者邪氣在表世醫只 知脉之說不知病證之禁忌若表見寒證身汗出身常 清數慓而寒不渇欲覆厚衣裳惡寒手足厥皮膚亁枯 其脉必沉細而遲但有一二證皆宜灸之陽氣下陷故 也若身熱惡熱時見躁又或面黄咽乾嗌乾口乾舌上 黄赤時渇咽嗌痛皆熱在外也但有一二證皆不宜灸 其脉必浮數或但數亦可灸灸之害立生若有鼻不聞 香臭鼻流清涕眼臉時痒或欠或嚏惡寒其脉必沉是 脉證相應也或輕手得弦緊者是隂伏其陽也雖面赤 亦宜灸不可拘於面赤色而禁之也便有腦痛惡寒者 雖面赤宜灸風府穴如帶偏腦痛更惡風者邪在少陽 宜灸風池兼灸風府然艾炷不宜大但如小麥粒一七 壯足矣若多艾炷大防損目 論五臟六腑治證 假令膽病善潔面青善怒得弦脉人病心下滿當刺膽 井如見善潔面青善怒脉又弦人病身熱當刺肝榮如 依前色脉人病體重節痛當刺膽俞如見善潔面青善 怒脉又弦人病喘咳寒熱當刺膽經如依前色脉又病 逆氣而洩當刺膽合餘經依例皆倣此 假令脾病淋 溲難轉筋兼人病或心下滿或身熱或體重節痛或喘 咳或逆氣而泄依前刺之謂刺肝經諸穴也脉沉而弦 假令小腸經病面赤口亁喜笑或心下滿刺井或身 熱刺榮或體重節痛刺俞或喘欬寒熱刺經或逆氣而 泄刺合脉浮而洪 假令心經病煩心心痛掌中熱噦 脉沉而洪或心下滿刺井或身熱刺榮或體重節痛刺 俞或喘欬寒熱刺經或逆而泄刺合 假令胃經病面 黄善噫善思善味脉浮而緩依上法刺之 假令脾經 病腹脹滿食不消怠墮嗜卧脉沉而緩依上法刺之 假令大腸經病面白善嚏悲愁不樂欲哭脉浮而濇依 上法刺之 假令膀胱經病面黑善恐欠脉俱沉依上 法刺之 假令腎經病泄如下重足脛寒而逆脉俱沉 依上法刺之 灸刺禁忌論 凡用灸刺當先别其所宜有偏宜刺者若天柱素體禾 髎肩真乳中周榮腹衰中衝隂陵泉條口犢鼻髀闗申 脉中門承扶等三十一穴是也有偏宜灸者若絡却玉 枕承靈角孫神道膏肓㑹隂横骨青冷淵等一十六穴 是也其他並欲通行灸刺亦有不宜灸刺者皆有所禁 若神庭腦户顱𩕄承泣膻中神闕氣衝五里三陽絡承 筋之類皆不可刺腦户風府癋門承光素髎攢竹睛明 迎香頭維下闗脊中心俞白環腧天牖人迎淵腋少商 經渠天府陽池五㑹陽關伏兎之類皆不可灸又有 鳩尾雖在可刺更宜精詳之石門雖在可刺在婦女則 為大禁肩髃本不禁灸亦不宜多灸四肢雖亦可灸在 法惟宜少灸此數者皆灸刺之先務不可不知也若不 當灸而灸不當刺而刺皆有所傷内經所為刺禁其法 曰刺頭中腦户立死刺面中溜脉不幸為盲刺客主人 内陷及刺目上陷骨中脉為内漏而聾刺舌下中脉大 過血出不止為瘖刺缺盆中内陷氣泄令人喘欬逆刺 乳上中乳房為腫根食刺膺中陷中脉為喘逆仰息刺 腋下脇間内陷令人欬刺脊間中髓為傴刺臂太隂脉 出血多立死刺肘中内陷氣歸之為不屈伸刺手魚腹 内陷為腫刺氣街中脉血不出為腫鼠鼷刺少腹中膀 胱溺出令人少腹滿刺足少隂脉重虚出血為舌難刺 隂股中大脉血出不止死刺隂股下三寸内陷令人遺 溺刺膝臏出液為跛刺郄中大脉令人仆脫色刺闗節 中液出不得屈伸刺腨腸内陷為腫刺跗上中大脉血 出不止死刺足下布絡中脉血不出為腫刺中五臟皆 死又有大禁二十五者即五里穴也所謂迎之五里中 道而止是也其次無刺大醉令人氣亂無刺大怒令人 逆氣故曰大醉無刺以刺無醉大怒無刺以刺無怒以 至大勞新飽大飢大渇大驚大恐皆在切禁若誤犯之 各有可救之理具於後云 竒經八脉論 論曰脉有竒常十二經者常脉也竒經八脉則不拘於 常故謂之竒經盖言人之氣血常行於十二經脉其諸 經滿溢則流入竒經焉竒經有八脉督脉督於後任脉 任於前夾任脉者衝脉能為諸脉之海陽維則維絡諸 陽隂維則維絡諸隂隂陽更相維持故諸經常調維脉 之外又有帶脉者束之猶帶也至於兩足蹻脉有隂有 陽陽蹻得諸太陽之别隂蹻本諸少隂之别譬猶聖人 圗設溝渠以備水潦斯無濫溢之患人有竒經亦若是 也今總集竒經八脉所發者氣穴去處共成一編 督脉 督脉者起於小腹以下骨中央女子入繫廷孔 之端其絡循隂器合簒間繞簒後别繞臀至少隂與巨 陽中絡者合少隂上股内後亷貫脊屬腎與太陽起於 目内眥上額交巔上入絡腦還出别下項循肩髆内挾 脊抵腰中入循膂絡腎其男子循莖下至簒與女子等 其少腹直上者貫腹中央上貫心入喉上頥環脣上系 兩目之中此生病從少腹衝心而痛不得前後為衝疝 女子不孕癃痔遺尿嗌乾治在督脉督脉之别名曰長 強俠腎上項散上頭下當肩胛左右别走太陽入貫膂 實則脊強虚則頭重取之所别故難經曰督脉起於下 極之腧並於脊裏上至風府入屬於腦上巔循額至鼻 柱陽脉之海也此為病令人脊強反折督脉從頭循脊 骨入骶長四尺五寸凡二十七穴 任脉 任脉者與衝脉皆起於胞中循脊裏為經絡之 海其浮而外者循腹上行㑹於咽喉别而絡唇口血氣 盛則肌肉熱血獨盛則滲灌皮膚生毫毛婦人有餘於 氣不足於血以其月事數下任衝並傷故也任衝之交 脉不營其口脣故髭鬚不生以任脉為病男子内結七 疝女子帶下瘕聚故難經曰任脉起於中極之下以上 毛際循腹裏上闗元至咽喉上頥循靣入目屬隂脉之 海也凡此任脉之行從胞中上注目長四尺五寸總二 十四穴 陽蹻脉 陽蹻脉者起於跟中循外踝上行入風池其 為病也令人隂緩而陽急兩足蹻脉本太陽之别合於 太陽其氣上行氣并相還則為濡目氣不營則目不合 男子數其陽女子數其隂當數者為經不當數者為絡 也蹻脉長八尺所發之穴生於申脉以付陽為郄本於 僕參與少隂㑹於居髎又與手陽明㑹於肩髃及巨骨 又與手足太陽陽維㑹於臑俞與手足陽明㑹於地倉 又與手足陽明㑹於巨髎又與任脉足陽明㑹於承泣 以上為陽蹻脉之所發凡二十穴陽蹻脉病者宜刺之 隂蹻脉 隂蹻脉者亦起於跟中循内踝上行至咽喉 交貫衝脉此為病者令人陽緩而隂急故曰蹻脉者少 隂之别别於然谷之後上内踝之上直上循隂股入隂 上循胷裏入缺盆上出人迎之前入鼻屬目内眥合於 太陽女子以之為經男子以之為絡兩足交脉長八尺 而隂蹻之郄在交信凡隂蹻脉病治在交信 衝脉 衝脉者與任脉皆起胞中上循脊裏為經絡之 海浮而外者循腹上行㑹於咽喉而絡脣口故曰衝脉 者起於氣衝並足少隂之經俠臍上行至胷中為散此為 病令人氣逆裏急在難經則曰並足陽明之經以穴攷 之陽明之經俠臍左右各二寸而上行少隂之經俠臍 左右五分而上行鍼經所載衝脉與督脉同起於㑹隂 其在腹也行乎幽門通谷隂都石闗商曲肓腧中注四 滿氣穴大赫横骨凡二十二穴皆足少隂之分也然則 衝脉並足少隂之經明矣 陽維脉 陽維脉者維於陽其脉起於諸陽之㑹與隂 維皆維絡於身若不能相維故為病則悵然朱志溶溶不 能自收持其脉氣所發别於金門以陽交為郄與手足太 陽及蹻脉㑹于臑俞與手足少陽㑹於天窌又㑹於肩 井其在頭也與足少陽㑹於陽白上於本神及臨泣上 至正營循於腦空下至風池其與督脉㑹則在風府及 瘖門凡此陽維脉氣所發二十四穴也 隂維脉 隂維脉者亦維絡於身溢畜不能環流灌溉 諸經者也隂維則維於隂其脉起於諸隂之交其病與 陽維同其脉氣所發者隂維之郄名曰築賓與足太隂 㑹於腹裏及大横又與足太隂厥隂㑹於府舎及期門 與任脉㑹於天突及亷泉天突在結喉下宛宛中亷泉 在舌本下凡此隂維脉氣所發共一十穴 帶脉 帶脉者起於季脇迴身一周其為病也腰腹縱 容如囊水之狀其脉氣所發在季脇下一寸八分正名 帶脉謂其迴身一周如帶也又與足少陽㑹於維道凡 此帶脉所發共四穴也 熱病灸刺法論 黄帝治熱之穴五十九腧頭上五行五行謂督脉所過 者上星𩕄㑹前頂百㑹後頂共五穴為一行兩傍各一 行謂五處承光通天絡却玉枕各二共十穴又次兩傍 各一行謂臨泣目窓正營承靈腦空等各二共十穴凡 二十五穴以越諸陽之熱逆也大柱膺俞缺盆背腧此 八者以瀉胷中之熱也大柱屬足太陽膺腧即中府屬 手太隂缺盆在肩上屬手陽明背腧即風門熱府屬足 太陽氣街三里巨虚上下亷此八者以瀉胃中之熱也 八穴並屬足陽明經雲門髃骨委中髓空此八者以瀉 四時之熱也雲門係手足太陽髃骨即肩 係手陽明 蹻脉之㑹委中膕中央係足太陽髓空即愈係督脉五 臟腧旁五此十者以瀉五臟之熱也謂魄户神堂魂門 意舎志室等各二係足太陽經也右五十九穴者皆熱 之左右也故熱病則刺之又有刺熱之法肝熱則刺足 厥隂少陽心熱則刺手少隂太陽脾熱則刺足太隂陽 明肺熱則刺手太隂陽明腎熱則刺足少隂太陽凡熱 病未發但見赤色來皆熱診也在顔為心熱在頥為腎 熱在鼻為脾熱在左頰為肝熱在右頰為肺熱見赤色 當急刺之審其井榮經腧之分在隂則補陽瀉隂在陽 則補隂瀉陽刺熱之大法也熱穴之外别有遺法備載 於後 鍼經直說 踝中 腕骨 是也 肩解 背後縫 是也 手陽明大腸經 上柱骨 缺盆外横 骨是也 䪼 顴外是也顴 謂項骨也 足厥隂肝經 足跗 足面 是也 脇 膝下 是也 膕 屈心 是也 巔 頂心 是也 人迎 氣顙上兩 傍動脉是 股 大腿 是也 督脉 從人中入巔 下項龍是也 足少陽膽經 頰車 寜車捲兩 二穴是也 髀厭 膝下腿上 節處是也 輔骨 腹外 是也 絶骨 外踝上 是也 三毛 大指上三 毛是也 馬刀挾癭 肐肘底 肐 是 足少隂腎經 踹内 腿肚 是也 痿厥 節弱 是也 手少隂心經 銳骨 掌下節 骨是也 手厥隂心包絡經 心包 包裏心之 内是也 大動 心腫 是也 手太隂肺經 胃口 後門 是也 腋下臑内 臂節 是也 足太陽膀胱經 髆 肩後 是也 膂 脊内傍 肉是也 髀樞 髆骨節 是也 足陽明胃經 頥後下亷 頥下周 環是也 乳内亷 乳内中 間是也 賁嚮腹脹 氣上撞 是也 上曰膺下曰胷骭骨 䯒骨 是也 手少陽三焦經 膻中 胷乳之 間是也 足太隂脾經 核骨 孤拐骨 是也 䯒骨 脛足骨 是也 得後 大便 是也 與氣 下氣 是也 若擬得與下氣注觧為說文理反害經意 不可宗則王氷之解素問後之明者多有 議論取舍豈 止二公焉 竇漢卿鍼經氣血問荅 予問脉之理果是氣邪果是血邪荅曰氣血之波瀾身 體之橐籥此說特未契理脉者陌也䰟魄之生氣血之 府也天地之祖萬物之宗此說極有意味吾常擬此予 問經之理果何意邪荅曰經者氣血經厯之路也故曰 經予問身寸之寸擬何寸荅曰以中指大指相屈如環 内側文兩角為寸各隨大小取之手太隂經起自肺何 邪荅曰食入於胃輸精於脾播氣於肺此之謂也問曰 周身之穴各有兩如補瀉時只刺病所兩穴俱刺邪荅 曰不然隨病左右而補瀉之左則左補瀉右則右補瀉 問曰何為絡荅曰横者為絡絡穴一十有五門鍼經云 灸㡬壯鍼訖而復灸何也荅曰鍼則鍼灸則灸若鍼而 弗灸若灸而弗鍼問曰榮衛之理果何為邪荅曰難經 云血為榮氣為衛榮行脉中衛行脉外問撚鍼之法有 左有右何謂之有左何謂之有右荅曰以大指次指相合 大指往上進謂之左大指往下退謂之右如内鍼時須 索一左一右 普濟方卷四百十
欽定四庫全書 普濟方卷四百十一 明 周王朱橚 撰 鍼灸門 九鍼式 鑱鍼平半寸長一寸六分其頭大末銳其病熱在頭身宜 此 圓鍼其身圎鋒如卬形長一寸六分分肉氣滿宜此 鍉鍼鋒如黍粟之銳長三寸五分脉氣虚眇宜此 鋒鍼刃三隅長一寸六分瀉熱出血發泄痼病宜此 䤵鍼一名破針末如劔鋒廣二分半長四寸破癰腫出 膿血 圎利鍼尖如毫且圎且利中身小末大長一寸六分調 隂陽去暴痺 毫鍼法象毫尖如蚊䖟喙長一寸六分調經絡去疾病 長鍼鋒如利長七寸痺深居骨觧腰脊節腠之間者 燔鍼一名焠鍼長四寸風虚舍於骨觧皮膚之間者 煮鍼法 危氏方云用烏頭一兩去尖巴豆一兩硫黄麻黄各半 兩木鼈子十箇烏梅十箇同入甆石器内水煮一日洗 澤之再用止痛藥沒藥乳香當歸花蘂石各半兩又如 前水煮一日取出用皂角水洗再於犬肉内煮一日仍用 瓦屑打磨净端直松子油塗常近人氣為妙 折量取腧穴法 凡度周身孔穴逺近分寸以病人男左女右取手中指 第二節内度兩横文相去為一寸以薄竹片㸃量分寸 使用或有人手長身短或身長手短或人長胷腹短或 人短胷腹長揣穴尤宜用意凡穴不離分肉之間動脉 之中是谿谷之㑹以行榮衛以㑹大氣其經脉粗細狀 如細線但令當經而刺之依法補瀉即能愈疾矣明堂 定尺寸法云以八寸為一尺以八分為一寸縁人有長 短肥瘦不同取穴不准秦時扁鵲明堂經云取男左女 右手中指第一節為一寸縁人有身長手短有身短手 長取穴不准唐時孫思邈明堂經云取患人男左女右 大拇指節横文為一寸以意消詳巧拙在人亦有一差 悞令取男左女右手中指節第二節内度兩横文相去 為一寸自依此寸法與人看灸療病已來其病多得獲 愈此法有凖今以為定 㸃穴法 凡㸃穴時須得身體平直四肢毋令拳縮坐㸃毋令俛 仰立㸃毋令傾側坐㸃則坐針灸卧㸃則卧針灸立㸃 則立針灸反此則不得其穴耳 又云灸時若孔穴不 正無益於事徒燒好肉虚忍痛楚之苦若有病先灸於 上後灸於下先灸於少後灸於多皆宜審之 孔穴相去法 甲乙經云自大椎下至尾骶骨二十一椎長三尺折量 取腧穴或云第一顀上更有大顀在宛宛陷中非有骨 也有骨虚即是第一顀若以大顀至尾骶二十一顀長 三尺法校之則上節云顀毎顀一寸四分惟第七顀下 至於膂骨多分之七故上七節共九寸八分分之七下 節十四顀毎顀一寸四分分之五有竒以下七節共二 寸一分分之三亦是一說也但第一椎有骨乃骨節之 數大椎雖無骨實是穴名既曰自大椎下至二十一椎豈 可不量大椎以下或者之說於是不通矣 自蔽骨下 至臍八寸而中管居其中 上下各 四寸 氣穴論注云中管居 心蔽骨與臍之中是也按明堂下經云鳩尾在臆前蔽 骨下五分人無蔽骨者從岐骨際下行寸則是欲定中 管之中又當詳有蔽骨無蔽骨也 當凖人長短 肥瘠量之 自臍下 寸半為氣海三寸為丹田至屈骨凡五寸千金云屈骨 在下五寸明堂下經亦云屈骨在横上中極下一寸當 凖人長短肥瘠量之 銅人經云幽門夾巨闕旁各五 分盲腧夾臍各五分 明堂云在巨闕旁各通谷 夾上管旁相去寸半三寸 不容在 幽門旁各寸半天樞去盲腧寸半夾臍期門在不容旁 寸半大横直臍旁 不容天樞期門既各寸半 則幽門盲腧各五分誤矣 又云腎 俞在十四椎下兩旁各寸半與臍平肓門在十三椎相 去各三寸與鳩尾相直腎俞既與臍平肓門乃與鳩尾 相直亦可疑也 甲乙經云人有長七尺五寸者髮以 下至頥一尺結喉 骭 鳩尾 也 一尺三寸 骭至天樞八 寸天樞至横骨六寸半横骨至内輔上亷至下亷三寸 半内輔下亷至内踝一尺三寸内踝至地三寸又膝膕 至跗屬一尺六寸跗屬至地三寸又肩至肘一尺七寸 肘至腕一尺二寸半腕至中指本節至末四寸半 㸃灸法 千金方云人有老少體有長短膚有肥瘦皆須精思商 量凖而折之又以肌肉文理節解縫㑹宛陷之中及以 手按之病决然如此仔細安詳用心者乃能得之耳許 希亦云或身短而手長或手短而身長或胷腹短或胷 腹長或瘠或肥又不可以一槩論也又云凡灸當先陽 後隂言從頭向左而漸下次從頭向右而漸下先上從 下 穴名同異 手有三里五里足亦有三里五里手有上亷下亷足亦 有上亷下亷側頭部有竅隂足少陽亦有竅隂偃伏部 有臨泣足少陽亦有臨泣既有五里矣勞宫亦名五里 既有光明矣攢竹亦名光明肩有肩井又有所謂中肩 井足有崑崙又有所謂下崑崙大淵大泉之名或殊天 鼎天頂之字有異丹田初非石門和窌 明堂上經 誤作和字 亦非 和髎陽蹻實為申脉本非跗陽隂蹻實為照海本非 交信肩髃之名扁骨見於外臺懸鍾之名絶骨童子髎 之名前闗見於千金注如此者衆可不審處而針灸耶 苟不審處則差之毫厘有尋丈之謬矣爰舉其畧以示 世醫俾之謹於求穴云 製熟艾法 陳久好艾不以多少擇取葉入臼内用木杵輕搗令熟 以細篩隔去青滓再搗再篩如此三次别以馬尾羅子 隔之更再搗羅候柔細黄熟為度 艾炷大小法 千金方云黄帝曰灸不三分是謂徒寃炷務大也小弱 乃小作之 又云小兒七日以上周年 已還不過七壯炷如雀糞 明堂下經云凡灸 欲艾炷若根下廣三分若不三分即火氣不能逺達病 未能愈則是艾炷欲其大惟頭與四肢欲小爾至明堂 上經乃云艾炷依竹筯頭作其病脉粗細狀如線但令 當脉灸之雀糞大炷亦能愈疾又有一途如腹内疝瘕 痃癖塊伏梁氣等惟須大艾炷故小品曰腹背爛焼四 肢則但去風邪而已如巨闕鳩尾雖是胷腹穴灸之不 過四七炷秪依竹筯頭大但令正當脉灸之艾炷若大 復灸多其人永無心力如頭上灸多令人失精神臂脚 灸多令人血脉枯竭四肢細而無力既失精神又加於 細令人短夀 凡承 漿穴 此論甚當故備著之 㸃艾火法 明堂下經云古來灸病忌松柏枳楺榆棗桑竹八木切 宜避之有大珠曜日以艾承之得火有此火鏡曜日亦 以艾引得火此火皆良諸蕃部落用鑌鉄繫䃈石得火 出以艾引之凡人卒難備即不如無木火青麻油㸃燈 燈上燒艾莖㸃灸是也兼滋潤灸瘡至愈不疼痛用蠟 燭更佳 良方云凡取火者宜敲石取火 今舟行人以 鉄鈍刀繫石 先以氐灰為火凡 在下承之亦得火 或水精鏡於日得太陽火為妙天隂 則以槐木取火 下火法 凡下火㸃灸欲令艾炷根下亦煇廣三分若不二分孔 穴不中不合經絡縁榮衛經脉氣血通流各有所主灸 穴不中即火氣不能逺達而病未能愈也 定灸多少法 凡灸頭與四肢皆不令多灸縁人身有三百六十五絡 皆歸於頭頭者諸陽之㑹也若灸多令人頭旋目眩逺 視不明縁頭與四肢肌肉薄若併灸則氣血滯絶於注 下宜歇火氣少時令氣血遂通再使火氣流行候主數 足自然除病宜詳察之 用火法 古來用灸病忌八般木火切宜避之八木者松木火難 瘥増病柏木火傷神多汗竹木火傷筋目暗榆木火傷 骨失志桑木火傷肉肉枯棗木火内傷吐血柘木火大 傷氣脉橘木火傷榮衛經絡 定髮際法 凡灸髮際如是患人有髮際正齊依明堂所說易取其 穴如是患人先因疾患後脫落盡髮際或性本額項無 髮難憑取穴今定患人兩眉中心直上三寸為髮際後 取大椎直上三寸為髮際以此為凖 明堂上經云如 後髮際亦有項脚長者其毛直至骨頭亦有無項脚者 毛齊至天牖穴即無毛根如何取穴荅曰其毛不可輙 定大約如此若的的定風府正相當即是側相去各二 寸此為定穴 論壯數多少法 千金方云凡言壯數若丁壯病根深篤可倍於方數老 少羸弱可減半 又云小兒七日以上周年 以還不過七壯炷如雀屎 扁鵲灸法有 至五百壯千壯曹氏灸法有百壯有五十壯小品諸方 亦然惟明堂本經多云針入六分灸三壯更無餘論故 後人不凖惟以病之輕重而増損之凡灸頭頂止於七 壯積至七七壯止同人若治風則灸上星前頂百㑹皆 至二百壯腹背宜灸五百壯若鳩尾巨闕亦不宜多四 肢但去風邪不宜多灸多則四肢細而無力明上而千 金於足三里穴乃云多至二三百壯心俞禁灸若中風 則急灸至百壯皆視其病之輕重而用之不可泥一說 而又不知其有一說也下經只云若是禁穴明堂亦許 灸一壯至三壯恐未盡也 又云凡官遊吳獨體上常 須三兩處灸之切令瘡暫差則瘴癘温瘧毒氣不能着 人故吳蜀多行灸法有阿是之法言人有病即令揑其 上若裏當其處不問孔穴即得便快或痛處即云阿是 灸刺皆驗故曰阿是穴 用鍼呼吸法 呼不過三吸不過五呼外撚針迴經氣吸内撚針行經 氣 鍼灸須藥 千金方云病有須鍼者即針刺以補瀉之不宜針者直 而灸之然灸之大法其孔穴與針無忌即下白針或濕 針訖乃灸之此為良醫其脚氣一病最宜針若針而不 灸灸而不針非良醫也針灸不藥藥不針灸亦非良藥 但恨下里間知針者鮮爾所以學者須解用針燔針白 針皆須妙觧知針知藥固是良醫此言針灸與藥之相 須也今人或但針而不灸灸而不針或惟用藥而不知 針灸者皆犯孫真人所戒也而世所謂醫者則但知有 藥而已針灸則未嘗過而問焉人或詰之則曰是外科 也業貴精不貴雜也否則曰富貴之家未必肯針灸也 皆自文其過爾吾故詳著千金之說以示人云 審方書 經云爪甲與爪甲角間與外間内側與外側與夫陷者 宛宛中要精審其某穴去某處㡬寸與某穴去處同者 自各有經絡 候天色法 凡㸃灸時若値隂霧火起風雪忽降猛雨炎暑雷電虹 蜺暫時且停候待晴明即再下火灸灸時不得傷飽大 飢飲酒大醉食生硬物兼忌思慮憂愁惱怒呼罵吁嗟 嘆息一切不祥忌之大吉 千金云日正午以後乃可 灸謂隂氣未至灸無不着午前平旦穀氣虚令人癲痃 不可針灸卒急者不用此例 用鍼畧例 夫用鍼刺者先明其孔穴補虚瀉實送堅付濡以急隨 緩榮衛常行勿失其理夫為針者不離乎心口如㘅索 目欲内視消息氣血不得妄行針入一分知天地之氣 針入二分知呼吸出入上下水火之氣針入三分知四 時五行五臟六腑逆順之氣針皮毛腠理者勿傷肌肉 針肌肉者勿傷筋脉針筋脉者勿傷骨髓針骨髓者勿 傷諸絡東方甲乙木主人肝膽筋膜魂南方丙丁火主 人心小腸血脉神西方庚辛金主人肺大腸皮毛魄北 方壬癸水主人腎膀胱骨髓精志中央戊巳土主人脾 胃肌肉意智針傷筋膜者令人忤視失魂傷血脉者令 人煩亂失神傷皮毛者令人上氣失魄傷骨髓者令人 呻吟失志傷肌肉者令人四肢不收失智此為五亂因 針所生若更失度者有死之憂也所謂針能殺生人不 能起死人謂愚人妄針必死不能起生人也又須審候 與死同狀者不可為醫與亡國同政者不可為謀雖聖 智神人不能活死人存亡國也故曰危邦不入亂邦不 居凡愚人貪利不曉於治亂存亡危身滅族彼此俱喪 亡國破家亦醫之道也凡用針之法以補瀉為先呼吸 應江漢補瀉較升斗經緯有法則隂陽不相干震為陽 氣始 火生 於寅 兊為隂氣終 戊為 上墓 坎為太𤣥華 冬至之日夜 半一陽復生 離為太陽精 為中女 之象 欲補從卬陽 補不至巽足 地户為地虚 欲瀉從 西北 天門 在乾 針入因日明 向寅 至午 針出從月光 從申為日月 向午之光位 如 此思五行氣以調榮行衛以將息之是曰隨身 寳 丸 用鋒 針針者除疾速也先補五呼刺人五分留十呼刺人一 寸留二十呼隨師而將息之刺急者深内而久留之刺 緩者淺内而疾發針刺大者㣲出其血刺滑者疾發針 淺而内則久留之刺澀者必得其脉隨其逆順久留之 疾出之壓其穴勿出其血諸小弱者勿用大針然氣不 足宜調以百藥餘三針者正中破癰堅瘤結息肉也亦 治人疾也火針亦用鋒針以油火燒之務在猛熱不熱 即於人有損也隔日一報三報之後當膿水大出為佳 巨闕太倉上下管此一行却有六穴忌火針也大癥塊 當停針轉動更為佳毎針常須看脉脉好乃下針脉惡 勿亂下針也一宿發熱惡寒此為中病勿輕之 灸例 凡孔穴其身皆是臟腑榮衛血脉通流表裏徃來各有 所主臨時救難必當審詳人有老小體有長短膚有肥 瘦皆須精思商量凖而析之無得一槩致有差失其尺 寸之法古者八寸為尺仍取病者男左女右手中指上 第一節為一寸亦有長短不定者即取手大拇指第一 節横度為一寸以意消息巧拙在人其言一夫者以四 肢為一夫又以肌肉文理節解縫㑹宛陷之中及以手 按之病者快然如此仔細安詳用心者乃能得之耳内 經云横三間寸者則是三灸兩間一寸有三灸灸有三 分三壯之處即為一寸黄帝曰灸不三分是謂徒寃炷 務大也小弱炷乃小作之以意商量凡㸃灸法皆須平 直四體無使其傾側灸時孔穴不正無益於事徒破好 肉耳若坐㸃則坐灸之卧㸃則卧灸之立㸃則立灸之 反此則不得其穴矣凡言壯數者若丁壯遇病病根深 篤者可倍多於其數其人老少㣲弱者可復減半依扁 鵲灸法有至五百壯千壯皆臨時消息之明堂本經多 云針入六分灸三壯更無餘論曹氏灸法有百壯者有 五十壯者小品諸方亦皆有此仍須凖病輕重以行之 不可膠柱守株凡新生兒七日以上周年以還不過七 壯炷如雀屎凡灸當先陽後隂言從頭向左而漸下次 後頭向右而漸下先上後下皆以日正午已後乃可下 火灸之時謂隂氣未至灸無不着午前平旦穀氣虚冷 癲眩不可灸也慎之其大法如此卒急者不可用此例 灸之生熟法腰已上為上部腰已下為下部外為陽部 榮内為隂部衛故臟腑周流名曰經絡是故丈夫四十 已上氣在腰老嫗四十以上氣在乳以丈夫先衰於下 婦人先衰於上灸之生熟亦宜樽而節之法當隨病遷 變大法外氣務生内氣務熟其餘隨宜耳頭者身之元 首人神之所法氣口精明三百六十五絡皆上歸於頭 頭者為陽之㑹也故頭病必宜審之灸其穴不得亂灸 過多傷神或使陽精圎熟令隂魄再足是以灸頭不得 滿百脊背者是體之横梁五臟之所繫着太陽之㑹合 隂陽動發冷熱成疾灸太陽熟大害人也脚臂手足者 人之枝榦其神繫於五臟六腑隨血脉出能逺近採物 臨深履薄養於諸經其地狹淺故灸宜少灸過多即内 神不得入精神閉塞否滯不仁即臂不舉故四肢之灸 不宜太熟也若腹臟之内為性貪於五味無厭成疾風 寒痼結水榖不消宜當熟之然大杼脊中腎腧膀胱八 窌可至二百壯心主手足太隂可至六七十壯三里太 谿太衝隂陽二陵泉上下二亷可至百壯腹上下管中 管病莫若灸之宜熟若治諸隂陽風者熱脉大者以鋒 針刺之間日以報之若治諸邪風鬼注痛處少氣以毫 針去之隨病輕重用之表針内藥隨時用之消息將之 與天同心百年永安終無横病此要畧說之非賢勿傳 秘之凡㣲數之脉慎不可灸傷血脉焦筋骨凡汗已後 勿灸此為大逆浮脉熱甚勿灸頭面目咽灸之最欲生 少手臂四肢灸之欲須少熟亦不宜多胷背腹灸之尤 宜大熟其腰脊欲須少生大體皆須以意商量臨時遷 改應機千變萬化難以一凖耳其温病隨所着而灸之 可百壯餘少至九十壯大抒胃管可五十壯手心主手 足太陽可五十壯三里曲池太衝百壯皆可三報之乃 可以愈耳風勞沉重九部盡病及毒氣為疾者不過五 十壯亦宜三報之若攻臟腑或心腹疼者亦宜百壯若 卒報百病鬼魅所著者灸頭面四肢宜多灸腹背以少 其多不過五十壯少不減三五七九壯凡隂陽濡風口 喎僻者不過三十壯三日一報報如前㣲者三報重者 九報此風氣濡㣲細入故宜緩火温氣推排漸抽以除 耳若卒報摧廹則流行細入成痼疾不可愈也故宜緩 火凡諸虚疾水穀沉結流離者當灸腹背宜多而不可 過百壯大凡人有卒暴得風或中時氣凡百所苦皆須 急灸療慎勿忍之停滯也若王相者可得無他不爾漸 久後皆難愈深宜知此一條 補瀉法 夫行針者當刺之時口温針暖先以左手揣按其所針 榮腧之處彈而怒之抓而下之捫而循之通而取之隨 病咳嗽一聲右手持針而刺之春夏二十四息秋冬三 十六息徐出徐入氣來如動脉之狀補者隨經脉推而 内之左手閉針空徐出針而疾按之瀉者迎經脉動而 伸之左手開針空疾出針而徐按之隨濟之是謂補迎 而奪之是謂瀉刺實須其虚者留針隂氣隆至乃去針 刺虚須其實者陽氣隆至針下熱乃去針一十二經之 病盛則瀉之虚則補之熱則疾之寒則留之陷則灸之 不盛不虚以經取之 灸用火善惡補瀉法 凡四肢者身之支幹也其氣係於五臟六腑其身度淺 薄灸之不欲過多須依經數也過謂餘病則宜依之若 脚氣不拘此例風毒灸之務欲多也依此經數則卒難 愈疾小品論灸有八木火明堂論灸之補瀉法若能依 之應有道理八木之火凡灸用松木火則難愈柏木火 則瘡多汁橘木火則傷皮桑木火則肉枯棗木火則體 消竹木火則傷筋多壯則筋縱枳木火則陷脉潰榆木 火則傷骨多壯則骨枯凡八木之火皆不可用也火用 陽燧之火其次用䃈石之火天隂則用槐木之火陽燧 是以火珠向日下以艾於下承之便得火也䃈石似玉 堅以此石繫鑌鉄即火出仍以極爛榆木承之即得亦 用艾取之此是匈奴火法今胡人猶爾灸有補瀉者甲 乙經云用灸補者無吹其火須自滅也以灸瀉者疾吹 其火付其艾須其火滅也此言以口吹艾炷令疾滅即 是瀉也不吹聽其自滅者即補也小品又云黄帝曰灸 不過三分是謂從穴此言作艾炷欲令根下濶三分也 若减此則不覆孔穴不中經脉火氣不行不能愈病也 若江南嶺南寒氣既少當二分為凖燧小不得減一分 半也嬰兒以意減之凡灸瘡得膿増壊其病乃出瘡不 壊則病不除也甲乙經云灸不發者灸故履底熨之三 日即發也甚宜解此又近有蘇恭善醫此疾馳名於上 京顯譽於下邑撰脚氣方巻論則信為指南叙灸亦未 成膠柱乃云毒氣如賊出何必要在大門腹背手足皆 須灸也愚謂灸痛風毒所攻腹則引賊入室如何令賊 出門特宜知之不可輕脫若手指疾悶灸無妨也 若病人患熱者若覺針氣至病所即退針三二分令病 人口吸氣鼻出氣依經生成數足覺鍼下隂氣隆至依 前法出針若病人患寒病者覺針氣至病所即進針至 二三分令病人鼻吸口呼依本經生成數足覺鍼下陽 氣隆至依前法出鍼 假令補法先令病人咳嗽一聲得入腠理復令病人吹 氣一口隨吹下針至六七分漸進腎肝之部停針徐徐 良久復退針一豆許乃撚針問病人覺熱否然後針至 三四分及心肺之部又令病人吸氣内針撚針使氣下 行至病所却外撚針使氣上行直過所針穴一二寸乃 吸而外撚針出以手速按其穴此為補 夫病後熱者 治之以寒也何如須其寒者先刺入陽之分後得氣推 内至隂之分復令病人地氣入而天氣出謹按生成之 息數足其病人自覺清凉矣夫病惡寒者治之以熱也 何如須其熱者先刺入隂之分後得氣徐引針至陽之 分復令病人天氣入而地氣出亦謹按生成之息數足 其病人自覺知暖矣 迎隨補瀉法 經云東方實而西方虚補北方而瀉南方何謂也此實 母瀉子之法非只刺一經而已假令肝木之病實瀉心 火之子補腎水之母其肝經自得其平矣五臟皆倣此 真言補㵼手法 補法 左手掐穴右手置針於穴上令病人咳嗽一聲針入透 於腠理令病人吹氣一口隨吹針至分寸待針頭沈拏 時轉針頭百病以手循捫覺氣至却回針頭向下覺針 頭沉緊令病人吸氣一口隨吸出針及閉其穴 謂一手 急撚孔 是 也 虚羸氣弱痒麻者補之 瀉法 左手搯穴右手置針於穴上令病人咳嗽一聲針入腠 理復令病人吸氣一口隨吸氣入針至分寸覺針沉緊 轉針頭向病所覺氣至病若覺病退便轉針頭下以手 循捫覺針沉悶令病人吹氣一口隨吹氣一口而徐出 其針則不閉其穴命之曰瀉豐肥堅硬疼痛者瀉之 素問瀉必用方補必用員 夫瀉必用方以氣方盛也以月方滿也以日方温也以 身方定也以息方吸而内針及復候其方吸而轉及復 候其方呼而徐引針故曰瀉 夫補必用員員者行也 行者移也謂行不宜之氣移未復之脉故刺必中其榮 及復候吸而推針至血故員與方非針也余不知聖人 之意請後之明達之士詳究焉 春夏刺淺秋冬刺深法 内經曰病有浮沉刺有淺深各正其理無反其道然春 夏為陽其氣在外人氣亦浮凡刺者故淺取之秋冬為 隂其氣在内人氣在臟凡刺者故當深取之又言春夏 各致一隂秋冬各致一陽者謂春夏為陽謂隂所養故 刺之各致一陽秋冬為隂謂隂所飬故刺之各致一隂 春夏温必致一隂者謂下針深刺至腎肝之部得其氣 針便出之是以引持之隂也秋冬寒必致一陽者謂下 針淺則刺至心肺之部得其氣推而内之良久針出是 以推内之陽也故素問曰春夏飬陽秋冬飬隂 生成數法 冷補之時使氣至病所更用生成之息數令病人鼻中 吸氣口中出氣按所病臟腑之數自覺熱矣 當熱瀉 之時使氣至病所更用生成之息數令病人鼻中出氣 口中吸氣按所病臟腑之數自覺清凉矣 手指補瀉法 經云凡補瀉非必呼吸出内而在乎手指何謂也故動 揺進退搓盤彈撚循捫攝按爪切是也畧備於後 動 動者如氣不行將針伸提而已 退 退者為補瀉欲出針時各先退針一豆許然後却 留針方可出之此為退也 搓 搓者凡令人覺熱向外似搓線之貌勿轉太緊治 寒而裏卧針依前轉法以為搓也 進 進者凡不得氣男外女内者及春夏秋冬各有進 退之理此之為進也 盤 盤者為如針腹部於穴内輕盤搖而已為盤之也 揺 揺者凡瀉時欲出針必須動揺而出者是也 彈 彈者凡補時可用大指甲輕彈針使氣疾行也如 瀉不可用也 撚 撚者以手撚針也務要識手左右也左為外右為 内慎記之 循 循者凡下針於為部分經絡之處用手上下循之 使氣血注來而已是也經云推之則行引之則止 捫 捫者凡補時用手捫閇其穴是也 攝 攝者下針如氣澀滯隨經絡上用大指甲上下切 其氣血自得通行也 按 按者以手捻針無得進退如按切之狀是也 爪 爪者凡下針用手指作力置有凖也 切 切者凡欲下針必先用大指甲左右於穴切之令 氣血宣散然後下針是不傷榮衛故也 呼吸補瀉法 補瀉者言呼吸出内以為其法補之時從衛取氣也取 者言其有也素問曰必先捫而循之切而散之推而按 之彈而挐之爪而下之通而取之外引其門以閉其神 呼盡内針静以久留以氣至為故如待貴賓不知日暮 其氣以至適而自獲候吸引針氣不得出各在其處推 闔其門令神氣存大氣留止故命曰補是取其氣而不 令氣大出也當瀉之時從榮置其氣而不用也故素問 曰吸則内針無令氣忤静以久留無令邪布吸則轉針 以得氣為故候呼引針呼盡乃去大氣皆出故命曰瀉 瀉者是置其氣而不用也若陽氣不足而隂血有餘者 當先補陽而後㵼隂隂血不足而陽氣有餘者當先補 隂而後㵼陽以此隂陽調和榮衛通行此為針之要也 夫婦配合 大言隂與陽小言夫與婦隂日隂時則當刺隂干陽日 陽時則當刺陽干故隂陽者血氣也隂日血先氣後陽 日氣先血後經云榮行脉中衛行脉外故隂日雖遇陽 時刺隂干者何也葢隂日血先行引氣後隨血入脉中 而行此為婦有氣夫往從之者故隂干是也故陽日雖 遇隂時刺陽干者何也葢陽日氣先行引血後隨氣流 注在脉外而行此為夫有氣婦往從之者故陽干是也 如斯之論此之謂也 經絡取原法 本經原穴者無經絡逆從子母補瀉凡刺原穴診見動 作來應手而納鍼吸則得氣無令出鍼停而久留氣盡 乃出此拔原之法也 王海藏拔原法 假令針肝經病於本經原穴亦針一針如補肝經來亦 於本經原穴亦補一針如瀉肝經來亦於本經原穴瀉 一針如餘經有補瀉針畢倣此例亦補瀉各經原穴 手太隂之原出於太淵 手少隂之原出於神門 手厥隂之原出於太陵 手太陽之原出於腕骨 手陽明之原出於合谷 手少陽之原出於陽池 足太隂之原出於太白 足少隂之原出於太谿 足厥隂之原出於太衝 足太陽之原出於京骨 足陽明之原出於衝陽 足少陽之原出於丘墟 凡此十二原穴非瀉子補母之法虚實通用故五臟六 腑有病皆取其原是也 井主心下滿 榮主身熱 俞主體重節痛 經主喘欬寒熱 合主逆氣而泄 經絡腧穴配合法 五臟六腑各有井榮腧經合腑為陽臟為隂陽主表隂 主裏故為隂陽榮衛相合其中隂井乙木陽井庚金隂 榮丁火陽榮壬水隂腧己土陽腧甲木隂經辛金陽經 丙火隂合癸水陽合戊土故隂陽腧榮而各不同有配合 之法名曰對刺手之三隂始於癸而終於乙手之三陽 始於庚而終於戊足之三陽始於戊而終於庚足之三 隂始於乙而終於癸手之隂陽隂逆陽順足之隂陽陽 逆隂順此隂陽逆順不可不知也 十二經是動所生之病 手太隂肺之經 是動病 氣 肺脹滿膨膨而喘欬缺盆中痛甚則交兩 手而瞀是謂臂厥主肺 所生病 血 咳嗽上氣喘渇煩心胷滿臑臂内前廉痛 掌中熱氣盛有餘則肩背痛風汗出中風小便數 而欠氣虚則肩背痛寒少氣不足以息溺色變卒 遺失無度 手太陽小腸經 是動病 嗌痛頷腫不可迴顧肩似拔臑似折主液 所生病 耳聾目黄頰頷腫頸肩臑肘臂外後廉痛 手陽明大腸經 是動病 齒痛䪼腫主津 所生病 目黄口乾 衂喉痺痛肩前臑痛 足厥隂肝之經 是動病 腰痛不可俛仰丈夫㿉疝婦人少腹痛 所生病 胷滿嘔逆洞泄狐疝遺溺閉癃 足少陽膽之經 是動病 口苦善太息心脇痛不能轉側甚則面㣲 塵體無膏澤足外反熱是謂陽厥主骨 所生病 頭痛角頷腫痛目銳眥痛缺盆中痛腋卒 腫馬刀挾癭汗出振寒瘧胷脇肋髀膝外至脛絶 骨外踝前及諸節皆痛小指次指不用 足少隂腎之經 是動病 饑不欲食面黒如炭色欬唾則有血喉鳴 而喘坐而欲起目 無所見心懸若饑狀氣不 足則善恐心惕惕若人將捕之是謂骨厥主腎 所生病 口熱舌乾咽腫上氣嗌乾及痛煩心心痛 黄疸腸癖脊股内後廉痛痿厥嗜卧足下熱而痛 手少隂心之經 是動病 嗌乾心痛渇而欲飲是謂臂厥主心 所生病 目黄脇痛臑臂内後廉痛厥掌中熱 手厥隂心包絡經 是動病 手心熱肘臂攣急腋腫甚則胷脇支滿心 中澹澹大動面赤目黄善笑不休主脉 所生病 煩心心痛掌中熱 足太陽膀胱經 是動病 頭痛目似脫項似拔脊痛腰似折髀不可 以曲膕似結腨似裂是謂踝厥主筋 所生病 痔瘧狂癲疾頭腦頂痛目黄淚出鼽衂項 背腰尻膕腨脚背痛小指不用 足陽明胃之經 是動病 悽悽然振寒善伸數欠顔黑病至則惡人 與火聞木音則愓然而驚心欲閉户牖而處甚則 上髙而歌棄衣而走賁嚮腹脹是謂骭厥主血 所生病 狂瘧温滛汗出鼽衂口喎唇疹頸項腫喉 痺大腹水腫膝臏腫痛循膺乳街股伏兎骭外廉 足跗上皆痛中指不用氣盛則身已前皆熱其有 餘於胃則消穀善饑溺色黄氣不足則身已前皆 寒慄胃中寒則脹滿 手少陽三焦經 是動病 耳聾渾渾焞焞嗌腫喉痺主氣 所生病 汗出目銳眥痛耳後肩臑肘臂外皆痛小 指次指不用 足太隂脾之經 是動病 舌本強食則嘔胃脘痛腹脹善噫得後與 氣則快然如衰身體皆重痺 所生病 舌本痛體不能動揺食不下煩心心下急 痛寒瘧溏泄水閉黄疸不能安卧強立股膝内腫 厥足大指不用 雲岐子論經絡迎隨補瀉法 能知迎隨可令調氣調氣之方必别隂陽隂陽者知榮 衛之流行逆順經脉往來終始凡用針順經而刺之為 之補迎經而奪之為之瀉故迎而奪之安得無虚隨而 取之安得無實此謂迎隨補瀉之法 古法流注 經云其氣始從中焦注手太隂陽明陽明注足陽明太 隂太隂注手少隂太陽太陽注足太陽少隂少隂注手 心主少陽少陽注足少陽厥隂厥隂還注於手太隂如 環無端週流不息晝夜流行與天同度此法如氣血所 生之經絡於一經中井榮腧經合迎而補瀉之亦用東 方實而西方虚瀉南方補北方是也 四季人神不宜灸 春在左脇 秋在右脇 夏在臍 冬在腰 逐日人神歌訣 一足大指鼻小指 二踝髮際外踝中 三股牙齒肝及足 四腰胃脘手陽明 五口遍身還在手 六手胸間又在胷 七踝氣衝并在膝 八脘股内及隂中 九尻在足并膝經 十腰在背足趺中 十二支人神所在諸法 子日 在目孫氏 云在肩口 丑日 在耳 及腰 寅日 在胷又 云在口 夘日 在脾孫氏 云在鼻 辰日 在 腰 巳日 在頭口孫氏 云一在手 午日 在心 腹 未日 在兩足心 孫云在足 申日 在肩及頰 又云頭腰 酉日 在脛孫氏 云在背 戌日 在咽喉孫氏云 在頭一作項 亥日 在背頸又在兩 膝孫氏云在項 又法 甲乙日 忌寅時 不灸頭 丙丁日 忌辰時 不灸耳 戊巳日 忌午時不灸髮鬚 一云不灸膝臏 壬癸日 忌酉時 不灸足 又法 毎月六日十五日十八日二十二日二十四日小盡日 甲辰庚寅乙夘丙辰辛巳五辰五酉五未八節日前後 各一日若遇以上日並凶不宜灸之 又法 正月丑 二月戌 三月未 四月辰 五月丑 六月戌 七月未 八月辰 九月丑 十月戌 十一月未十二月辰 又法 男忌 壬辰 甲辰 己巳 丙午 丁未 女忌 甲寅 乙夘 乙酉 乙巳 丁巳 又法 男忌戌 又云忌 隂日 女忌 孫氏云忌巳人 法云忌破日 又法 丙子日天子㑹 壬子日百王㑹 甲子日太子㑹 丁丑日三公㑹 丙辰日諸侯㑹 辛夘日大夫㑹 癸夘日人臣㑹 乙亥日以上都㑹 又法 木命人行年在木 不宜針及服青藥 火命人行年在火 不宜針及服赤藥 土命人行年在土 不宜吐及服黄藥 金命人行年在金 不宜灸及服白藥 水命人行年在水 不宜下利及服黑藥 凡不知此法下藥若過命厄㑹深者下手即死 又法 立春春分脾 立夏夏至肺 立秋秋分肝 立冬冬至心 四季十八日腎 毎用血支 正月丑 二月寅 三月夘 四月辰 五月巳 六月午 七月未 八月申 九月酉 十月戌 十一月亥 十二月子 避人神等法 千金云欲行針灸先知行年宜忌及人神所在不與禁 忌相應即可故男忌除女忌破男忌戌女忌己酉日神 忌有毎月忌有十二時忌有四季人神有十二部人神 有九部旁通人神有襍忌旁通又有所謂血支血忌之 類凡醫者可不知此避乎 傍通十二經絡流注孔穴圗 肺 心 肝 脾 腎 心包絡 春刺井 水 少商少衝大敦隠白湧泉中衝 夏刺榮 火 魚際少府行間大敦然谷勞宫 季夏刺腧 土 大淵神門大衝太白太谿太陵 秋刺經 金 經渠靈道中封商丘復溜間使 秋刺經 金 尺澤少海曲泉隂陵泉隂谷曲澤 大腸小腸膽 胃 膀胱三焦 所出為井 金 商陽少澤竅隂厲兊至隂闗衝 所流為榮 水 二間前谷俠谿内庭通谷液門 所注為腧 木 三間後谿臨泣陷谷束骨中渚 所過為原 合骨腕骨丘墟衝陽京骨陽池 所行為經 火 陽谿陽谷陽輔解谿崑崙支溝 所入為合 土 曲池小海陽陵泉三里委中天井 人神所在不宜鍼灸 一日在足大指 二日在外踝 三日在股内 四日在腰間 五日在口舌 六日在兩手 七日在内踝 八日在足腕 九日在尻 十日在腰背 十一日在鼻柱 十二日在髮際 十三日在牙齒 十四日在胃管 十五日在遍身 十六日在胃 十七日在氣衝 十八日在股内 十九日在足 二十日在踝 二十一日在小指 二十二日在内踝二十三日肝及足二十四日手陽明 二十五日足陽明 二十六日在胸二十七日在膝 二十八日在隂 二十九日膝脛 三十日在足趺 十二部人神不宜灸 建日在足禁晡時除日在眼禁日入滿日在腹禁黄昏 平日在背禁人定定日在心禁人半執日在手禁鷄鳴 破日在口禁平旦危日在鼻禁日出成日在唇禁食時 收日在頭禁愚中開日在耳禁午時閉日在目禁日趺 十二時忌不宜灸 子時在踝 丑時在頭 寅時在耳 夘時在面 午時在胸 未時在腹 申時在心 酉時在背 辰時在項 巳時在乳 戌時在腰 亥時在股 毎月忌日不宜鍼灸出血 正月丑日 二月未日 三月寅日 四月申日 五月夘日 六月酉日 七日辰日 八月戌日 九月巳日 十月亥日 十一月午日 十二月子日 十二部年人神不宜灸 一歳 十三 二十五 三十七 四十九 六十一 七十三 八十五 人神在心 一云 在頭 二歳 十四 二十六 三十八 五十 六十二 七十四 八十六 人神在喉 三歳 十五 二十七 三十九 五十一 六十三 七十五 八十七 人神在頭 四歳 十六 二十八 四十 五十二 六十四 七十六 八十八 人神在肩 五歳 十七 二十九 四十一 五十三 六十五 七十七 八十九 人神在背 六歳 十八 三十 四十二 五十四 六十六 七十八 九十 人神在腰 七歳 十九 三十一 四十三 五十五 六十七 七十九 九十一 人神在腹 八歳 二十 三十二 四十四 五十六 六十八 八十 九十二 人神在項 一云 在手 九歳 二十一 三十三 四十五 五十七 六十九 八十一 九十三 人神在足 十歳 二十二 三十四 四十六 五十八 七十 八十二 九十四 人神在膝 十一歳二十三 三十五 四十七 五十九 七十一 八十三 九十五 人神在隂 十二歳二十四 三十六 四十八 六十 七十二 八十四 九十六 人神在股 九部傍通人神不宜灸 九一 新忌傍通不宜灸 正二三四五六七八九十十一十二 月厭戌 酉申未午巳辰夘寅丑子亥 月忌戌 戌戌丑丑丑辰辰辰未未未 月杀丑 戌未辰丑戌未辰丑戌未辰 月刑巳 子辰申午丑寅酉未亥夘戌 月害巳 辰夘寅丑子亥戌酉申未午 血忌丑 未寅申夘酉辰戌巳亥午子 忌若逢病人厄㑹男女氣怯下手至困通人達士豈拘 此哉若遇急卒暴患不拘此法許希夷云若人患卒暴 宜急療亦不拘此故後人醫者亦云卒暴之疾須速灸 療一日之間止忌一時是也 鍼禁忌法 大寒無刺 素問云大寒無 刺大温無疑 月生無瀉 月滿無補 月郭空無治 新内無刺 已刺無内 大怒無刺 已刺無怒 大勞無刺 已刺無勞 大醉無刺 已刺無醉 大飽無刺 已刺無飽 大飢無刺 已刺無飢 大渇無刺 已刺無渇 乘車來者卧以休息如食頃乃刺之步行來者坐以休 息如行十里頃乃刺之大驚大恐必定其氣乃刺之刺 中心一日死其動為噫刺中肺三日死其動為欬刺中 肝五日死其動為語刺中脾十五日死其動為吞刺中 腎三日死其動為嚏 刺中五臟死日變動出素問刺篇 又診要經篇云中心者環死中脾 者五日死中腎者七日死中肺者五日死又四時刺逆 從篇云中心一日死其動為噫中肺五日死其動為語 中肝三日死其動為欬中腎六日死其動為嚏中脾十 日死其動為吞王氷注云此三論皆岐伯之言而不同 者傳之 誤也 刺中膽一日半死其動為嘔刺中膈為傷中不 過一歳必死刺趺上中大脉血出不止死刺面中流脉 不幸為肓刺客主人内陷中脉為内漏為聾刺頭中腦 户入腦立死刺膝臏出液為跛刺舌下中脉太過血出 不止為瘖刺臂太隂脉出血多立死刺足下布胳中脉 血不出為腫刺足少隂脉重虚出血為舌難以言刺郄 中大脉令人仆脫色刺膺中陷中脉為肺為喘逆仰息 刺氣衝中脉血不出為腫鼠鼷刺肘中内陷氣歸之為 不屈伸刺脊間中髓為傴刺隂股下三寸内陷令人遺 溺刺乳上中乳房為腫根蝕刺腋下脅間内陷令人欬 刺缺盆中内陷氣洩令人喘嗽逆刺小腹中膀胱溺出 令人小腹滿刺手魚腹内陷為腫刺腨陽内陷為腫刺 目眶上陷骨中脉為漏為肓刺闗節中液出不得屈伸 神庭禁不可刺上闗刺不可深缺盆刺不可深顱自刺 不可多出血臍中禁不可刺左角刺不可久留雲門刺 不可深 經云雲門刺不可深今則 都忌不刺學者宜詳悉之 五里禁不可刺伏兔 禁不可刺 按甲乙足陽明經伏 兔刺入五分下當禁 三陽絡禁不可刺復留 刺無多見血承筋禁不刺然骨刺無多見血乳中禁不 可刺鳩不可刺 針忌 千金方云夫用針者先明其孔穴補虚瀉實勿失其理 針皮毛腠理勿傷肌肉針肌肉勿傷筋脉針筋脉勿傷 骨髓針骨髓勿傷諸絡傷筋脈者愕視失魂傷血脉者 煩亂失神傷皮毛者上氣失魄傷骨髓者呻吟失志傷 肌肉者四肢不收失智此為五亂因針所生若更失度 有死之憂也 灸禁忌法 頭維禁不可灸承光禁不可灸腦户禁不可灸風府禁 不可灸瘖門禁不可灸隂市禁不可灸下闗耳中有干 適低無灸耳門耳中有膿及適低無灸人迎禁不可灸 絲竹空灸之不幸使人目小及肓承泣禁不可灸者中 禁不可灸乳中禁不可灸瘈脉禁不可灸石門女子禁 不可灸白環腧禁不可灸氣衝灸之不幸不得息泉腋 灸之不幸生膿蝕天府禁不可灸經渠禁不可灸伏兔 禁不可灸地五㑹禁不可灸鳩尾禁不可灸 甲乙經灸禁穴 頭維 下闗 承光 腦户 氣衝 脊中 伏兔 地五㑹風府 泉腋 瘖門 天府 經渠 白環腧 鳩尾 迎香 石門 女 子 絲竹空 承泣 耳門 人迎 瘈脉 少商 尺澤 隂市 陽闗 少海 小海 晴明 乳中 闗衝 又法 黄帝問曰凡灸大風大雨大隂大寒灸否既不得灸有 何損益岐伯荅曰大風灸者隂陽大錯大雨灸者經絡 脉不行大隂灸者令人氣逆大寒灸者血脉蓄滯此等 日乃更動其病令人短壽大風者所謂復時不可加火 艾大寒者所謂盛冬凌晨也大雨者但雨日即下得雖 然有卒得又逢大雨此止可灸之大隂者謂諸雲霧摠 合凡人初患卒得終是難下人經云當其盛也慎勿衰 傷即是初得重病之狀候 雜忌法 雜忌法有數端經云惡於針石者不可與言於至巧氣 血羸劣者不可刺久病篤危者不可刺大寒大熱大風 大雨大饑大飽大醉大勞皆不可刺然大寒無刺令病 人於無風暖室中啜以粥食飲以醪酪令病人無畏寒 氣候氣血調勻然後可刺如此治之疾無不愈餘皆倣 此而行之經云無刺漉漉之汗無刺混混之脉無刺熇 熇之熱此之謂也 天醫取師療病吉日 正月卯日 二月寅日 三月丑日 四月子日 五月亥日 六月戌日 七月酉日 八月申日 九月未日 十月午日 十一月巳日 十二月辰日 針灸吉日 丁卯 庚午 甲戌 丙子 壬午 甲申 丁亥 辛卯 壬辰 丙申 戊戌 己亥 己未 庚子 辛丑 甲辰 乙巳 丙午 戊申 壬子 癸丑 乙卯 丙辰 壬戌 丙戌 以上並吉又宜用除日開日天醫要安並吉 十干日不治病 甲不治頭 乙不治喉 丙不治肩 丁不治心 戊不治腹 庚不治腰 辛不治膝 壬不治脛 癸不治足 十干日不針灸 甲日頭 乙日耳 丙日肩 丁日背 戌巳日腹脾 庚日肺腰 辛日膝 壬日腎經 癸日手足 千金方云癰疽丁腫喉痺客忤尤為緊急凡作湯藥不 可避凶日覺病須臾即死不治又曰凡卒暴得風或中 時氣凡百所苦須急救療後皆難愈此論甚當夫急難 之際命在須臾必待吉日後治巳淪於鬼録矣此所以 不可拘避忌也惟平居治病於未形還天徳月徳等日 服藥及針灸可也 凡醫者若不能知此諸般禁忌趨吉避凶妄亂針灸非 為不能愈疾甚者或致患人傷生喪命為害非輕若逢 病人年㑹厄㑹處男女氣怯下手至難通人達士若遇 卒急暴患何暇選擇避忌即不可拘此若是禁穴諸般 醫療不瘥明堂中亦許灸一壯二壯更宜以意詳之 推行年醫法 年至 子丑寅夘辰巳午未申酉戌亥 天醫 夘戌子未酉亥辰寅巳午丑申 求歳天醫法 常以傳送加太歳太乙下為醫 求月天醫法 陽月以大吉隂月以小吉加月建功曹下為鬼道傳送 下為天醫 推避病法 以小吉加月建登明下為天醫可於此避病 推治病法 以月將加時天醫加病人年治之瘥 喚師法 未 夘 巳 亥 酉 鬼所在 喚師凶 釋運氣定日下血氣法 井榮逐日建時功 十日循還是一宫 血氣相迎行臟腑 通流十干本元宗 陽日從衛先行氣 隂日從榮血可通 陽日氣先脉出外 隂日脉内血先從 氣先血後還行府 行藏榮先氣後攻 陽干五行補五府 隂干行藏五行宫 井榮流注俞經合 用建通流日下窮 連轉五遭成五十 徧行臟腑五行終 釋流注逐日時開穴法 甲窮隂 乙大敦 丙少澤 丁少衝 戊厲兊 已隠白 庚商陽 辛少商 壬至隂 癸湧泉 釋流注十二經所属法 手太隂肺經穴 少商魚際與大淵 經渠尺澤肺相連 肺之經辛 手陽明大腸經穴 商陽二三間合谷 四 穴 陽谿曲池大腸原 大腸經庚 手少隂真心經穴 少衝少府屬於心 神門靈道少海尋 心之經丁 手太陽小腸經穴 少前前谷後谿腕 陽谷小海小腸經 小腸經丙 足厥隂肝經穴 大敦行間大衝齊 中封曲泉属於肝 肝之經乙 足少陽膽經穴 竅隂俠谿臨泣膽 丘墟陽甫陽陵泉 膽之經甲 足太隂脾經穴 隠白大都太白脾 商丘隂陵切要知 脾之經已 足少隂腎經穴 湧泉然谷太谿穴 復溜隂谷腎之經 腎之經癸 足陽明胃經穴 厲兊内庭陷骨胃 衝陽解谿三里隨 胃之經戊 足太陽膀胱經穴 至隂通谷束京骨 二 穴 崑崙委中是膀胱 膀胱經壬 手厥隂心包絡經穴 中衝勞宫心包絡 太陵間使曲澤傳 心包絡經乙 手少陽三焦經穴 闗衝液門并中渚 釋流注十二經動脉原穴所在法 甲出丘墟一大衝 丙歸腕骨是源中 丁出太陵原内過 戊胃衝陽氣可通 已出太白庚合谷 辛縁本出大淵同 壬歸京骨期中過 癸出之時太谿空 十二經配十二支 寅屬肺 卯属大腸 辰属胃 巳属脾 午属心 未属小腸 申属膀胱 酉属腎 戌属心主 亥属三焦 子属膽 丑属肝 十二經配合 膀胱配腎 膽配肝 脾配胃 肺配大腸 心包絡配三焦 心配小腸 論九針孔穴應候訣 九針者上應天地下應四時隂陽 一天 二地 三人 四時五音六律七星八風九野 身形以應 一皮二肉三脉四筋五聲骨六隂陽七睛齒八風九竅 手三隂三陽穴流注法 凡孔穴所出為井所流為榮所注為腧所過為原所行 為經所入為合 灸刺大法春取井夏取榮季夏取腧 秋取經冬取合 肺出少商為井手太隂脉也流於魚 際為榮注於大泉為腧過於列缺為源行於經渠為經 入於尺澤為合心主於中衝為井心包絡脉也流於勞 宫為榮注於大陵為腧過於内闗為源行於間使為經 入於曲澤為合心出於少衝為井手少隂脉也流於少 府為榮注於神門為腧過於三里為源行於靈道為經 入於少海為合大腸出於商陽為井手陽明脉也流於 二間為榮注於三間為腧過於合谷為源行於陽谿為 經入於曲池為合三焦出於闗衝為井手少陽脉也流 於液門為榮注於中渚為腧過於陽池為源行於支溝 為經入於天井為合小腸出於少澤為井手太陽脉也 流於前谷為榮注於後谿為腧過於腕骨為源行於陽 谷為經入於小海為合 足三陽三隂穴流注法 胃出於厲兊為井足陽明脉也流於内庭為榮注於陷 骨為腧過於衝陽為源行於解谿為經入於三里為合 膽出於竅隂為井足少陽脉也流於俠谿為榮注於臨 泣為腧過於丘墟為源行於陽甫為經入於陽陵泉為 合膀胱出於至隂為井足太陽脉也流於通谷為榮注 於束骨為腧過於京骨為源行於崑崙為經入於委中 為合脾出於隠白為井足太隂脉也流於大都為榮注 於太白為腧過於公孫為源行於商丘為經入於隂陵 泉為合肝出於大敦為井足厥隂脉也流於行間為榮 注於太衝為腧過於中封為源行於中郄為經入於曲 泉為合腎出於泉為井足少隂脉也流於然谷為榮注 於太谿為腧過於水泉為源行於復留為經入於隂谷 為合 五臟六腑變化流注出入傍通 冝毎臟傍看從腎臟至天井三 焦出入正胃臟腑也皆倣此 凡五臟六腑變化無窮散在諸經其事隠沒難得具知 今纂節相付以為傍通令學者少留意推尋則造次可 見矣假令肝心脾肺腎為臟則膽小腸胃大腸膀胱為 腑足少隂為腎經足太陽為膀胱經下至五臟五果五 菜皆稱觸類長之他倣此 五臟 肝 心 脾 肺 腎 六腑 膽 小腸 胃 大腸 膀胱 三焦 三焦有 經無臟 五臟經 足厥隂 手少隂 足太隂 手太隂 足少隂 六腑經 足少陽 手太陽 足陽明 手陽明 足太陽 手少陽 五行 木 火 土 金 水 以上各 主一臟 五行數 三 八 二 七 五 十 四 九 一 六以上五行數 以配五臟 五行色 青 赤 黄 白 黑 以上五行色 五臟所象 五行相生 水 木 火 土 金 以上五 臟相生 五行相尅 金 木 土 水 火 五臟胎月 八月 十一月 正月 二月 五月 不宜針 吐利 五臟相月 冬三月 木 相 春三月 火 相 夏三月 土 相 季夏 六月 金相 秋三月 水相並不 宜補養 五臟王月 春三月 夏三月 季夏六月秋三月 冬三月 有疾可 宣泄 五臟廢月 夏三月 木 廢 季夏 六月 大廢 秋三月 土 廢 冬三月 金 廢 春三月 水廢宜補 不宜泄 五臟囚月 季夏 六月 木囚 秋三月 火 囚 冬三月 土 囚 春三月 金 囚 夏二月 水囚宜補 不宜泄 五臟死月 秋三月 木 死 冬三月 火 死 春三月 土 死 夏三月 金 死 季夏 六月水 死宜補 五臟王日 甲乙 丙丁 戊己 庚辛 壬癸 以上五臟王日 不灸不服藥 五臟王時 寅至辰 巳至未 辰未戌丑申至戌 亥至丑 王時 不灸 五臟困日 戊巳 土 也 庚辛 金 也 壬癸 水 也 甲乙 木 也 丙丁 火也宜補 飬安神 五臟困時 食時 日昧 土也 晡時 日入 金也 人定 夜半 水也 平旦 日出 木也 禺中 日中火也 宜補養 五臟忌日 庚辛 壬癸 甲乙 丙丁 戊己 並忌此日 得疾病 五臟忌時 申至酉 亥至子 寅至卯 巳至午 辰戌丑未 並忌此 時得病 五時 春 夏 季夏 秋 冬 五音 角 六十 四系 徵 五十 四系 宫 八十 一系 商 七十 一系 羽 十八系以上象 五行應五臟 五星 歳 東 方 熒惑 南 方 鎮 中 央 太白 西 方 辰 北方以上五星 各象一臟 五常 仁肅 禮哲 信聖 義乂 智謀 各從五 臟出 五樂 琴 管 鼓 磬 瑟 外象五行 内應五臟 五兵 矛 劒 楯 㦸 弩 各應 其臟 五味 酸 苦 甘 辛 鹹 以上各隨 五臟所宜 五宜 苦 甘 辛 鹹 酸 子來 扶母 五不宜 辛 鹹 酸 苦 甘 此五味 須忌之 五事 貌 恭 視 明 思 睿 言 從 聽 聰隨臟 所感 五咎 狂 豫 䝉 僭 急 六情 好喜 怵慮 一作 喜好 樂 威怒 一作 感怒 惡衰 出五臟 之情 惡衰二字文不類無完 本可校今闕疑他倣此 八性 慈 恵悲 愛 公私 恕 氣正 欲忌 各柔 之性 生 革 肉 髓 骨 腦 各隨初 生長 形 直 銳 方 圓 曲 外應五行之形 内法五臟之象 五養 筋 血 肉 皮毛 氣 骨精臟 各從五 飬所養 五液 泣 一云 淚 汗 涎 涕 唾 各隨臟 所生 七神 鬼 神 意 魄 精 志以立脾胃各 二神故七神 五竅 目 左目甲 右目己 舌 榮於耳外為血内主 五音左耳丙右耳丁 脣 口為戊 舌為己 鼻 左孔庚 右孔辛 五聲 呼 言 哭 歌 嘻 五音 諷詠 肆 唱 歌 吟 五氣 呵 吹呼 唏嘘 呬 有疾各隨其臟消 息其法在調氣論 五惡 風 熱 濕 寒 燥 五味 辛 鹹 酸 苦 甘 味之 惡 五臭 又云 各有 腐 焦 羶 臊 腥 香 五有餘病怒 笑 不 止 脹滿 噫 喘咳 上 氣 脹洩久 實則此 疾見 五不足病悲 憂 少氣 息痢 厥 虚則此 疾見 五積 肥氣 伏梁 痞氣 息賁 奔豚 五疾 奔氣 憂恐 食飲 風寒 強力 將息失度 乃生此疾 五傷 久行 傷 筋 久視 傷 心 久坐 傷 肉 久卧 傷 皮 久立 傷骨人欲 勞無極 五方神 青龍 朱雀 黄蛇 白虎 真武 五方神 象五臟 五畜 虎兔 千金 云鷄 蛇馬 千金 云羊 龍牛 羊 犬 猴雞 䑕猪 各主本命 臟所宜 五臟募 期門 巨闕 章門 中府 京門 六腑募 日月 闗元 太倉 天樞 中極 石門 三焦 五臟脉 弦 長 洪盛 緩 大 浮短 沈濡 五臟流注傍通 出井 木 大敦 中衝 此心包脉 餘臟無 隠白 少商 湧泉 流榮火 行間 勞宫 大都 魚際 然谷 注腧土 太衝 太陵 太白 太淵 太谿 行經 金 中封 間使 商丘 經渠 復溜 入合 水 曲泉 曲澤 隂陵泉 尺澤 隂谷 以上 五臟 謹按銅人針經甲乙經九墟並無五臟所過為原穴唯千金臺 秘再集有之今列穴名於左 中郄 内闗 公孫 列缺 水泉 心之臟主出入 出井 少衝 流榮 火 少府 注腧 神門 過原 通里 行經 金 靈道 入合 水 少海 六腑流注傍通 出井 金 竅隂 少澤 厲兊 商陽 至隂 流榮 水 俠谿 前谷 内庭 間谷 一名 二間 通谷 注腧 木 臨泣 後谿 陷谷 三門 束骨 過原 丘墟 腕骨 衝陽 合谷 京骨 行經 火 陽輔 陽谷 解谿 陽谿 崑崙 入合 土 陽陵泉小海 三里 曲池 委中 以上六 腑出入 三焦流注傍通 出井 金 闗衝 流榮 水 液門 注腧 木 中渚 過原 陽池 行經 火 支溝 入合 土 天井 以上三 焦出入 五臟脉 出 湧泉 中衝 心經出 少衝 大敦 少商 隠白 流 甲乙經 作流 然谷 勞宫 心經流 少府 行間 魚際 大都 注 太谿 太陵 心經注 神門 太衝 太泉 太白 過 水泉 内闗 心經過 靈道 中封 尺澤 公孫 行 復溜 間使 心經行 通里 中郄 經渠 商丘 隂谷 曲澤 心經入 少海 曲泉 列缺 隂陵泉 六腑脉 出 至隂 少澤 竅隂 商陽 厲兊 闗衝 此三 焦經 流 通谷 前谷 俠谿 二門 内庭 液門 注 束骨 後谿 臨泣 三間 陷谷 中渚 過 京骨 腕骨 丘墟 合谷 衝陽 陽池 行 崑崙 陽谷 陽輔 陽谿 解谿 支溝 入 委中 小海 陽陵泉 曲池 三里 天井 以上六腑 三十六穴 誤傷禁穴救鍼法 腦後瘂門穴不可傷傷即令人啞宜針人中扶突二穴 可二分風府一穴在瘂門上入髮際一寸五分針只可 下一寸以下過度即令人瘂一針人中扶突穴救之兩 腋外文頭尖處上曲池穴不可傷傷即令人手臂不舉 宜針大鶴柏夾腦骨縫四穴深半寸臉池上下四穴針 只可深一米許過深令人血灌黑暗視物不見不可治 也眼小眥後一寸太陽穴不可傷傷即令人目枯不可 治也兩目大眥二穴只可背睛斜飛不可直針直即傷 睛致瞎不可治也顖㑹一穴只可針五分過即令人頭 旋目暗急鍼百會及風府二穴救之承泣二穴只可針 三分深即令人目陷陷即不治正營不可傷傷即令人 神魂失次宜針大顀兩邊相去三寸後心一穴可入五 分承筋不可傷傷即令人手脚攣縮凡鍼筋皮須重手 按開而取正穴如傷即治手虎口及手腕上下膽池不 可傷傷即令人目暗 即乳下 二穴是 宜治肝俞肺腧不可傷傷 即令人身心顫掉宜針後心顖門穴救之肺募不可傷 傷即令人鼻塞不聞香臭白汗透流宜治顖門及心下 一寸深可一寸半地户湧泉不可傷傷即令人百神俱 散宜治人中百㑹三里太白穴手心不可傷傷即令人 悶倒眼直上宜治前後心可五分又治神庭穴大腋不 可傷傷即令人心氣促宜治肺腧穴隂後神田不可傷 傷即令人精神散亂屎尿不禁耳後宛處不可傷傷即 令人口頰喎斜宜治人中承漿二穴水曹不可傷傷即 令人尿血不止宜治臍上一寸及百㑹章門不可傷傷 即令人氣絶宜治後心顖㑹癖户不可傷傷即令人命 絶宜治後心顖㑹神庭不可傷傷即令人命絶宜治百 㑹至骨胷前諸穴不可傷傷即令人悶倒宜治人中命 室不可傷傷即令人命絶宜治人中百㑹承漿頥下不 可傷傷即令人舌根不轉宜治耳後宛宛處五分過之 亦傷也委中不可傷傷即令人脚攣行履不遂宜治三 里分白穴膽户不可傷傷即令人筋搐行履不得宜治 氣海分白穴外踝上一寸不可傷傷即令人悶絶宜治 分白穴命泉不可傷傷即令人行不得宜治三里乳首 不可傷傷即令人命絶不可治也白氣不可傷傷即令 人失音宜治無突 骨空穴法 人之周身總有三百六十五骨節以一百六十五字都 闗次之首自鈴骨之上為頭左右前後至轅骨以四十 九字共闗七十二骨巔中為都顱骨者一 有勢㣲有 髓及有液 次顱 為髏骨者一 有勢㣲 有髓 髏前為頂威骨者一 㣲有髓女人 則無此骨 髏後 為腦骨者一 有勢 㣲液 腦左為枕骨者一 有勢 無液 腦右為就骨者一 有 勢 無 液 枕就之中附下為天葢骨者一 下為肺 系之本 葢骨之後為天 柱骨者一 下属脊 窳有髓 葢前為言骨者一 言上復合於髏 骨有勢無髓 言下為 舌本骨者左右共二 有勢 無髓 髏前為顖骨者一 無勢 無液 顖下為 服委骨者一 俚人訛為伏犀 骨是也無髓勢 服委之下為俊骨者一 附下即 眉字之 分也無 髓勢 眉上左為天賢骨者一 無勢 無髓 眉上之右為天貴骨 者一 眉上直 目睛也 左睛之上為知宫骨者一 無髓 無勢 右睛之上為命 門骨者一 無髓勢兩睛之 下中則為鼻 鼻之前為梁骨者一 無髓 無勢 梁之左 為顴骨者一 有勢 有髓 梁之右為糺骨者一 有勢 無髓 梁之端為嵩柱 骨者一 無髓勢其顴糺之 後即耳之分也 左耳為司正骨者一 無髓 無勢 右耳為 納邪骨者一 無髓 無勢 正邪之後為完骨者左右共二 無勢 無液 正 邪之上附為嚏骨者一 無勢 少液 嚏後之上為通骨者左右前 後共四 有勢 少液 嚏上為㗁内骨者一 無勢 多液 其㗁後連屬為頷 也為乘骨者一 有勢 多液 右頷車骨者一 無勢 多液 乘車上下出齒牙 三十六事 無勢髓痛下 則不滿其數 乘車之後為轅骨者左右共二 有液 有勢 復次鈐骨之下為膻中左右前後至蓧以四十字 闗九十七骨轅骨之下左右為鈐骨者二 多 液 鈐骨為㑹 之骨者一 無髓 勢 鈐中之下為咽骨者中及右共三 無 髓 咽下 為喉左中及右共三 無 髓 喉下為嚨骨者環次共十事 無 髓 嚨下之内為肺系骨者累累然共十二 無勢 髓 肺系之後 為谷骨者一 無 髓 谷下為鬲道骨者左右共二 無 髓 嚨外次 下為順骨者共八 少 液 順骨之端為順隠骨者共八 少 液 順 下之左為洞骨者一 女人 無此 順下之右為棚骨者二 女人 無此 二 骨 洞棚之下中央為 骭骨者一 無髓里人 呼為鳩尾 骭直下 為天樞骨者一 無髓 鈐 下之左右為缺盆骨者二 有勢 多液 左 缺盆前之下為下厭骨者二 無 髓 右缺盆前之下為分饍 骨者一 無 髓 厭饍之後附下為倉骨者一 無 髓 倉之下左右 為髎骨者共八 無液 無勢 髎下之左為腦骨者一 男此骨子 好湧大勇 髎下之右為蕩骨者一 女人此骨 大者多夫 腦之下為鳥骨者一 男女此鬢骨 滿者早髮勇 蕩之下為臆骨者一 此骨髙則使 人多妄說 鈐中之 後為脊窳骨者共二十二 上接天 柱有髓 脊窳次下為大動骨 者一 上通天柱共 成二十四顀 大動之端為歸下骨者一 道家謂 之尾閭 歸 下之後為纂骨者一 此骨能 陷精液 歸下之前為蓧骨者一 此 骨 多處薄 者貧下 復次缺盆之下左右至襯以二十五字闗六十 骨 此下至分兩手衆骨 臂至十指之端也 支其缺盆之其後為傴甲骨者 左右共二 有勢 多液 傴甲之端為甲隠骨者左右共二 此骨 長則 至 賢 前支缺盆為飛動骨者左右共二 此骨消則 病痱緩 次飛動 之左為龍臑骨者一 有勢 多髓 次飛動之右為虎衝骨者一 有勢多 髓液 龍臑之下為龍本骨者一 有勢 多髓 虎衝之下為虎 端骨者一 有勢 多髓 本端之下為脘也龍本上内為進賢骨 者一 男子此骨隆 則為名臣 虎端之上為及爵骨者一 女人此骨 髙則為命 婦 腕前左右為上力骨者共八 有勢 多液 次上力為駐骨者 左右共十 有勢 多液 次駐骨為搦骨者左右共十 有勢 多液 次搦 為助勢骨左右共十 左肋外為爪 右肋外為甲 爪甲之下各有襯骨 者左右共十 無勢 有液 復次 骭之下左右前後至初步五 十一中闗一百三十六骨此下自兩乳下分左右至兩 足心衆骨所㑹劇也 骭之心為心蔽骨者一 無 髓 骭 之左為脇骨者上下共十二 居小腸 之分也 左脇之端各有脇 隠骨者分次一十二 無 髓 脇骨之下為季脇骨者共二 多 液 季脇之端為季隠骨者二 無 髓 骭之右為肋骨者上下 共二十 處大腸 之分也 肋骨之下為䏚䏚骨者共二 各無隠骨 唯獸有之 右肋之端為肋隠骨者共十二 無 髓 蓧骨之前為大横者 一 有勢 少髓 横骨之前為白環骨者共二 有勢 有液 白環之前為 白甫骨者左右共二 有勢 多液 内甫之後為骸闗骨者左右 共二 有勢 多液 骸闗之下為揵骨者左右共二 有勢 多液 揵骨之 下為髀骨者左右共二 有勢 多液 髀樞下端為膝葢骨者左 右共二 無勢 多液 膝葢左右各有俠升骨者共二 有勢 多液 髀樞 之下為䯒骨者左右共二 有勢 多髓 䯒骨之外輔骨者左右 共二 有勢 有液 䯒骨之下為立骨者左右共二 有勢 有液 立骨左 右各有内外踝骨者共四 有勢 少液 踝骨之前左右各有下 力骨者共十 有勢 多液 踝骨之前左右各有下力骨者共十 有勢 多液 踝骨之後各有京骨者左右共二 有勢 多液 下力之前 各有釋欹骨者左右共十 有勢 有液 釋欹之前各有起仆骨 者左右共十 有 勢 起仆之前各有平肋骨者左右共十 冇 勢 有肋之前各有襯甲骨者左右共十 無勢 少液 釋欹兩傍各 有核骨者左右共二 有勢 多液 起仆之下各有初步骨者左 右共二 有勢無髓有液 女人無此骨 凡此三百六十五骨也天地相 乘惟人至靈其女人則無頂威左洞右棚及初步并五 骨止有三百六十骨又男子女人一百九十骨或襯或 無髓勢餘二百五十六骨並有髓液以藏諸筋以㑹諸 脉谿相需而成身形謂之四大此骨度之常也 昔黄 帝問於伯髙曰脉度言經脉之長短何以立之伯髙對 曰先度其骨節之大小廣狹長短而脉度定矣帝曰願 聞衆人之度人長七尺五寸者其骨節之大小長短各 㡬何伯髙曰頭之大骨圍二尺六寸胷圍四尺五寸腰 圍四尺二寸髮所覆顱至項一尺二寸髮以下至頤長 一尺君子參折結喉以下至缺盆中長四寸缺盆以下 至 骭長九寸過則肺大不滿則肺小 骭以下至天 樞長八尺過則胃大不滿則胃小天樞以下至横骨長 六寸半過則回腸廣長不滿則狹短横骨長六寸半横 骨上廉以下至内甫之上廉長一尺八寸内甫之上廉 以下至下廉長三寸半内甫下廉至下内踝長一尺三 寸内踝以下地長三寸脉膕以下至跗屬長一尺六寸 跗屬以下地長三寸故骨圍大則太過小則不及角以 下至柱骨長一尺行夜中不見者長四寸腋以下至季 脇長一尺二寸季脇以下至髀樞長六寸髀樞以下至 膝中長一尺九寸膝以下至外踝長一尺六寸外踝以 下至京骨長三寸京骨以下至地長一寸耳後當完骨 者廣九寸耳前當耳門者廣一尺三寸兩顴之間相去 七寸兩乳之間廣九寸半兩髀之間廣六寸半足長一 尺二寸廣四寸半腕至中指本節長四寸本節至其末 長四寸半項髮以下至臍長三寸四分四分分之一竒 分在下故上七節下至於齊骨九寸八分八分分之七 此衆人骨之度也所以立經脉之長短也是故視其經 絡之在身其見浮而堅其見明而大者多血細而沉者 多氣也 凡欲用針須明骨空所在及機闗之節機闗 者内經曰甫骨上横骨下為揵狹髖為機膝觧為骸闗 狹膝之骨為連骸骸下為甫甫上為膕膕為闗頭横骨 為枕是也骨空者内經曰髓空在腦後三分在顱際銳 骨之下 風府 穴也 一在斷基下 下頤 是也 一在項後中復骨下 瘖 門 穴 也 一在脊骨上空在風府上 腦户 穴也 脊骨下空在尻骨下 空 長強 穴也 數髓空在面俠鼻 顴髎 穴也 或空骨在口下當兩肩 大迎 穴也 兩髆骨空在髆骨之陽 近肩髀傳 失其名 臂骨空在臂陽 去踝四寸兩骨空之間 通闗 穴也 股骨上空在股陽出上膝 四寸 承揵 穴也 䯒骨空在甫骨之上端 犢鼻 穴也 股際骨空在毛 中動下 經闕 穴名 尻骨空在髀骨之後相去四寸 八膠 穴也 扁骨 有滲理腠無髓孔易髓無空是也凡病屬巨隂少陽之 經與衝脉任脉督脉之分者病本於骨各隨其要而灸 刺之故風從外入令人振寒惡寒汗出身重頭痛或頸 項痛者治在風府從風憎風刺眉頭 攢竹 穴也 失枕在肩上 横骨間 缺盆 穴也 折使揄臂齊肘正灸脊中 陽闗 穴也 䏚給季脇 引少腹而痛脹刺譩譆大風汗出則灸之腰痛不可轉 揺急引隂卬刺八髎與痛上八髎在腰尻分間鼠瘻寒 熱還刺寒府寒府在跗膝外解營取膝上外者使之拜 取足心者使之跪任脉為病男子内結七疝女子帶下 瘕聚衝脉為病逆氣裏急督脉為病脊強反折此三脉 生病者從少腹上衝心而痛不得前後為衝疝其女子 不孕癃痔遺溺嗌乾督脈生病治督脉治在骨上 曲骨 穴也 甚者在臍下營者治其漸漸者上狹頤也 大迎 穴也 蹇膝伸 不得屈治其揵坐而膝痛治其機立而暑解治骸闗膝 痛痛及拇指治其膕 委中 穴也 坐而膝痛如物隠者治其闗 膝痛不可屈伸治其背内 大顀 也 連胻若折治陽明中俞 髎 三甲 穴也 若别治巨陽少隂榮 通谷及 然谷也 滛濼脛痠不能久 立治少陽之絡在外踝上五寸 光明 穴也 潔古刺諸痛法 内經曰留瘦不移節而刺之十二經無遏絶假令如見 十二經中是何經絡不通行當針不通以凝滯俱令氣 過節次無問其病以平如期如諸經俱虚補之諸經俱 實瀉之補當隨而濟之瀉當迎而奪之又補母亦名隨 而濟之瀉子亦名迎而奪之又隨呼吸出納亦名迎隨 也 兩脇痛少陽丘墟 腰痛崑崙及委中出血 嘔噦無度手厥隂太陵 頭痛手足太陽原穴 心痛少隂太谿湧泉足厥隂原穴 熱無度不可止陷谷出血 喘滿疾實口中如膠足少隂太谿 百節疼痛實無所知三稜刺絶骨出血 血衂不止大小便血婦人血不止刺足太隂井 喉閉手足少陽井并少商手足太隂井穴 大煩熱不止晝夜無度刺十指間出血謂八闗大刺 隂頭中痛不可忍卒疝痛婦人隂中痛皆刺足厥隂井 骨熱不可治前板齒乾燥當灸骨㑹大椎山 小腸疝痛足厥隂大衝 眼發睛欲出者大刺八闗 眼大眥痛刺手太陽井 眼小眥痛太陽井 心痛 脉沉腎原穴 脉弦肝原穴 脉濇肺原穴 脉浮心原穴 脉緩脾原穴 腰痛 身之前足陽明原穴 身之後足太陽原穴 身之側足少陽原穴 此針之撮要也 針灸避忌之法 黄帝内經靈樞甲乙經云子午為經卯酉為緯二十八 宿為制度太隂虧盈為法則并太一血忌纂成一圗有 所治療悉皆避忌 針灸避忌太一之圗 閑邪瞶叟云經曰太一日遊以冬至之日始居於叶蟄 之宫數其從宫所在日徙一處至九日復反於一常如 是無已週而復始此乃太一日遊之法也其㫖甚明别 無所隠柰行針之士無有知者祕而不傳致使聖人之 法罕行於世良可歎也僕雖非醫流平昔常留心於醫 言之聞之偹之其詳之而不迷豈非仁乎輙以短見遂 將逐節太一所直之日編次成圗其圗始自八節得宫 之日從其宫至所在之處首一終九日徙一宫至九日 復反於一週而復始如是次而行之計毎宫各得五日 九之則一節之日悉偹令一一條次備細開具於逐宫 之内使觀者臨圗即見逐節太一所直之日在何宫内 乃生人之身體所忌之處庻行針之士知而避之俾人 無忤犯太一之凶此僕之本意也僕誠非沽名者以年 齒衰朽恐身歿之後聖人之法湮沒於世故編此圗發 明厥㫖命工鐫石傳其不朽貴得其法與時偕行焉覽 者勿以目衒見誚 經曰身形之應九野左足應立春其日戊寅己丑左 脇應春分其日乙卯左手應立夏其日戊辰己巳膺 喉首頭應夏至其日丙午右手應立秋其日戊申己 未右手應秋分其日辛酉右足應立冬其日戊戌己 亥腰尾下竅應冬至其日壬子六腑膈下五臟應中 州其大概禁太一所在之日及諸戊巳凡此九者善 候八正所在之處所主左右上下身體有疾病瘡腫 欲治無以其所直之日刺之是謂大忌 冬至叶蟄宫說 冬至叶蟄宫圗按周身之法取九宫方位離為上部中五為中部 坎為下部巽坤為二肩臂震兊為左右脇乾艮為左右二足太一 遊至處禁忌針灸 若起叶蟄宫取冬至 一日為首他皆倣此 一歳十歳起二宫順行逐日 人神就甲子内檢尻神者神 農之所制也凡人年命廵行 九宫値此尻神所在不可針 灸犯者必至喪命生癰疽尚 憂至命宜急速醫治明堂經 云以八分為一寸孫思邈云 人有長短肥瘦宜取患人中 指第二節兩横文故相去為 則 尻神起例訣 乾宫背面耳須知 坎脚尻神肘肚皮 艮項腰間忌針灸 震為牙舌不須疑 巽頭胷乳連口鼻 膝肋難宫忌要文 坤踝不當須見血 兊為手後膊難醫 治灸瘡不發法 凡著灸療病厯春夏秋冬不効者灸炷雖然數足得瘡 發膿壊所患即瘥如不得瘡發膿壊其疾不愈甲乙經 云灸瘡不發者用故履底灸令熱熨之三日即發膿出 自然愈疾今用赤皮葱三五莖去其葱青於塘灰中煨 熱拍破熱熨灸瘡十餘遍其瘡三日自發立壊膿出疾 愈資生經王氏云予見人灸不發者頻用生麻油漬之 而發亦有皂角煎湯候冷頻㸃之而發亦有恐氣血衰 不發於灸前後煎四物湯服以此湯滋養血氣故也葢 不可一概論也予嘗灸三里各七壯數日過不發再各 灸兩壯右足發左足不發更灸左足一壯遂發兩足亦 在人以智取之若任其自然則終不發矣此人事所以 當盡也 衛生寳鑑云國信副使覃郎中年四十九歳病臍腹 冷痛完榖不化足胻寒而逆皮膚不仁精神困弱診 其脉沉細而㣲遂投其甘辛大熱之劑又灸氣海穴 百壯灸三百穴各三七壯又灸陽輔穴各二七壯三 日復以葱熨灸瘡皆不發復灸前穴又十日後瘡亦 不作膿瘡口皆亁初癸丑歳學針於竇子聲因循穴 腧曰凡用針者氣不至而不效灸之亦不發大抵本 氣空虚不能作膿失其所養故爾更加不慎邪氣加 之病必不起異日因語針灸科總教授亦以為然戊 辰春副使除益都府判到任未㡬時風疾半身麻木 自汗惡風忘喜笑多妄言語㣲澁醫以續命湯復發 其汗津液重竭其證愈甚因求醫還家日久神氣昏 憒體羸瘦飲食無味便溺遺失扶而後起屢易醫藥 皆不能效因思内經有云陽氣者若天與日失其所 養則折夀而不彰今因此病而知子聲之言矣或曰 副使肥甘足於口輕煖足於體使令足於前所為無 不如意君言失其所養何也對曰汝言所養養口體 者也予論所養養性命者也且覃氏壯年得志不知 所養之正務快其心精神耗散氣血空虚因此致疾 予因思靈樞云人年十歳五臟始定血氣以通其氣 在下故好走二十歳血氣始盛肌肉方長故好趨三 十五臟大定肌肉堅血脉盛滿故好起四十歳五臟 六腑十二經脉皆大盛以平定腠理始疎榮華頽落 髮頗斑白平盛不揺故好坐五十歳肝氣始衰肝葉 始薄胆汁始減目始不明六十歳心氣始衰善憂悲 血氣懈惰故好卧七十歳脾氣虚皮膚枯八十歳肺 氣衰魄魂離故言善卧九十歳腎氣焦臟枯經脉空 虚百歳五臟皆虚神氣皆去形骸獨居而終矣葢精 神有限嗜欲無窮輕喪其命一失難復其覃氏之謂 歟 淋洗灸瘡法 凡著灸治病纔住火便用赤皮葱薄荷二味煎湯温温 淋洗灸瘡週迴約一二尺以來令驅逐風氣於瘡口内 出兼令經脉往來不滯於瘡下自然瘡壊疾愈若灸瘡 退火痂後用桃樹東南枝梢青嫩栁皮二味等分煎湯 温温淋洗灸瘡此二味偏能散灸瘡中諸風若瘡内黒 爛潰者加胡荽三味等分煎湯温温淋洗灸瘡自然生 好肉也若灸瘡疼痛不可忍多時不效者加黄連四味 等分煎湯淋洗立有神效 貼灸瘡法 凡貼灸瘡春用栁絮夏用竹膜秋用新綿冬用兔腹上 白細毛猫兒腹毛更佳細資生經云今人多以膏藥貼 之兩三日易全不疼但以膏藥貼則易乾爾若要膿出 多而疾除不貼膏藥尤佳 又法凡灸瘡不瘥者日别 灸六七壯自瘥 忌食物法 既灸忌猪魚熱麫生動風冷物鷄肉最毒房勞尤當忌 也 又忌法 凡虎兔龍蛇牛馬猪羊鷄犬猴鼠已上十二相屬肉物 皆不得食及以為藥牛黄龍齒龍骨不可廢 又云經 里下人灸後亦忌飲水漿濯手足 前項諸法並散在諸部不可尋究故集之造次刪成 所以省披討也 普濟方卷四百十一
欽定四庫全書 普濟方卷四百十二 明 周王朱橚 撰 鍼灸門 三人圖 附經絡穴圖 夫病源所起本於臟腑臟腑之脉皆出手足循環腹背無 所不至往來出沒難以測量將欲指取其穴非圖莫可預 備諸要非灸不精故經曰湯藥攻其内鍼灸攻其外則 病無所逃矣方知鍼灸之功過半於湯藥然去聖乆逺 學徒䝉昧孔穴出入莫測經源濟弱扶危臨事多錯因 慨其不逮鳩集今古名醫明堂以述此篇用補私闕庶 依孔知穴按經識分則孔穴親踈居然可見矣舊明堂 圖年代乆逺傳冩錯誤不足指南今依甄權等所撰為 定云爾 銅人經云黄帝問曰余聞氣穴三百六十五 以應一歲未知其所願卒聞之岐伯稽首再拜對曰善 乎哉問也其非聖帝孰能窮其道焉因請益意盡言其 處雷公問曰禁服之言凡刺之理經脉為始願聞經脉 之始生帝答曰經脉者所以决死生處百病調虛實不 可不通也 流注經絡井榮圖説 夫流注者為刺法之深源作鍼術之大要是故流者往 也葢流者要知經脉之行流也謂十二經脉各至本時 皆有虚實邪正之氣注於所括之穴也夫得時謂之開 失時謂之闔夫開者鍼之必除其病闔者刺之難愈其 疾可不明兹二者乎况經氣内於五臟外應之節鍼刺 之道經脉為始若識經脉則諸行氣部分脉之短長血 氣多少行之逆順祛逐有過補虛㵼實則萬舉萬痊若 夫經脉之源而不知邪氣所在而不辨往往病在陽明 反攻少陰疾在厥陰却和太陽遂致賊邪未除本氣受 弊以此推之經脉之理不可不通也昔聖人深慮此者 恐後人勞而少功也廣因閒暇之際爰取前經以按舊 典遂為摘葉採摭精萃以明流注之幽㣲庶免討尋之 倦怠不揆荒拙列圖於後凡我同聲者見違闕改而正 之不亦宜乎 凡刺之理經脉為始經脉者所以能决死生處百病調 虗實不可不通也夫經氣者内干五臟而外絡支節其 浮氣不循經者為衛氣精血專行於經隧者為榮氣陰陽 隨内外相實如環之無端以常平旦為紀其脉始從中 焦手太陰出注於手陽明上行注足陽明下行至肘上 注大指間與足太陰合上行抵脾從脾注心中循手少 陰出腋下臂注小指合手太陽上行乗腋出䪼内背上 巔下項合足太陽循脊下尻下行注小指之端循足少 陰上行注腎注心外散於胸中循手心主脉出腋下臂 入兩筯之間入掌中出中指之端環注小指次指之端 合手少陽上行注膻中散於三焦從三焦注膽出脇注 足少陽下行至肘上復從肘注大指間合足厥陰上行 至肝從肝注肺中復出於手太陰此榮氣之行也逆順 之常榮氣之行常循其經周身之度一十六丈二尺一 日一夜行八百一十丈計五十度周於身衛氣則不循 其經焉晝行於陽夜行於隂行於陽者行諸經行於隂者 行諸臟凡刺之道須衛所在然後迎随以明補㵼此之 謂也黄帝内經曰凡人兩手足各有三隂三陽脉以合 為十二經脉也手之三隂從臟走至手手之三陽從手 走至頭足之三陽從頭下走至足足之三隂從足上走 入腹絡脉傳注周流不息故經脉者行血氣通隂陽以 榮於身者也其始從中膲注手太隂陽明手陽明注足 陽明太隂足太隂注手少隂太陽手太陽注足太陽少 隂足少隂注手厥隂少陽手少陽注足少陽厥隂足厥 隂注手太隂其氣常以平旦為紀以漏水下百刻晝夜 行流與天同度終而復始也 手太隂肺之經 手太隂之脉起於中膲 中膲者在胃中脘主腐熟水榖 水穀精㣲上注於肺肺行榮衛 故十二注肺自此為始所以手太陰之脉 起於中膲又髙烝徳云中膲乃臍中也 下絡大腸 大 腸 為肺之雄故 肺脉絡大腸 環循胃口 胃口謂胃之上 口賁門之謂也 上膈屬肺 手太 隂為 脉之主故其肺 上膈屬於肺 從肺系横出腋下 腋胃肩 之裏也 下循臑内 臑 為 肩肘之 間也 行少陰心主之前 少陰心主處中而大腸 在後太隂行其前也 下肘 中 尺澤穴 分下 循臂内上骨下廉 上骨為臂之上骨 上骨也下廉也 入寸口 經渠在穴 此寸口中 上魚 魚為手大指之後也以 其處如魚之形故曰魚 循魚際 魚際謂 手魚之 際有穴居此故 名曰魚閑也 出大指之端 少啇穴 分也 其支者 鍼經曰支 而為絡此 手太陰之脉别走陽 明者也穴名别缺 從脘後直出次指内㢘出其端 手 太 陰自此交 入手陽明 是動則病 手太陰常多氣少血今氣先病是 謂是動難經曰是動者氣也此之 謂 乎 肺脹滿膨膨而喘欬 膨膨謂氣 不宣暢也 缺盆中痛 缺盆穴名 在肩下横 骨䧟中言其處如缺 豁之盆故名曰缺盆 甚則交兩手而瞀 太素注云 瞀低目也 是謂 臂厥 肘前曰臂 氣逆曰厥 主肺所生病者 邪在氣留而不去則傳 之於血也血既病矣是 氣之所生故云所生病也難 經曰所病者血也斯之謂乎 欬嗽上氣喘渴煩心胷滿 臑臂内前廉痛掌中熱氣盛有餘則肩背痛風汗出中 風小便數而欠 數頻者 欠少也 氣虚則肩背痛寒則少氣不足以 息溺色變卒遺失無度盛者寸口大三倍於人迎虛者 則寸口反小於人迎也 寸口人迎諸書不同有言寸口 人迎者有言肺口人迎者言氣 然人迎者然則氣口脉如與寸口脉異也同乎按五臟 别論注云寸口可以候氣之盛衰故云氣口可以切肺 之動靜故云肺口由是則脉如氣口皆寸口也觀丁徳 用二難圖可知矣氣口人迎在頭而告取手手也在手 闗前一分人迎之估也右手闗前一分氣口之位也候 氣口以知陰候人迎以知陽知陽知陰而盛躁明矣明 盛躁而死生定以扁鵲所為經脉十二絡脉十五皆因 其圓如環之無端轉相激灌朝於寸口人迎以處百病 而不决死生也者正謂此矣人迎主外寸口主内兩者相 應俱往俱来若繩小大齊寸命之口平若其不 一謂之 有病素問云人迎盛病在三陽寸口盛病在三陰若細 言之肺人迎一盛在病足少陽一盛而躁在手少陽迎 人二盛病在太陽二盛而躁在手太陽人迎之盛病在 足陽明三盛而躁在手陽明人迎四嵗已上謂之格陽 寸口一盛病在足厥陰一盛而躁在手心主寸口二盛 病在足少陰二盛而寸在手少陰寸口三盛病在足太 陰三盛病而躁在手太陰寸口四盛已上謂之陰闗若 寸口人迎俱盛倍已上謂之闗格闗格者不得盡其命 而死矣是以人迎二盛冩足少陽補足厥陰二冩一補 曰一取之躁取之手人迎二盛冩足太陽補足少陽二 二㵼一補二日一取之躁取之手人迎三盛冩足陽明 補足太陰二冩一補日二取之躁取之二寸口一盛冩 足厥陰補足少陽二補一冩日一取之躁取之三寸口 一盛冩足厥隂補足少陽二足一冩日一取之躁取之 手寸口二盛冩足少陰補足太隂一補二冩日二之躁 取之手寸口二盛㵼足太陰補足陽明二補一㵼日二 取之躁取之手寸口人迎此日必切而驗之氣和乃正 今補經言盛者寸口大三倍於人迎則是寸口二盛而 躁㵼手太陰補手陽明手二補三㵼日二取之者是也 虚者寸口反小於人迎則是人迎三盛而躁㵼手陽明 補手太陰三㵼一補日二取之者是也虛者寸口反小 陽别論注云胃脘之陽者胃人迎氣也察其氣脉動脉 大小與脉曰應否也胃為水谷之海故候其氣而知病 處人迎在結候兩傍一寸五分動之動常在小而右大 左小常以候臟右大常以候腑氣口在 手魚際之後二寸皆可以候臟腑之氣 手太陰之别名 曰列缺起於脘上分間並太陰之經直入掌中散於魚 際實則手鋭掌熱虛則欠欬小便遺數取之去脘寸半 别走陽明也手太陰之筋起於大指之上循指上行結 於魚除之後行寸口外側上循臂結肘中上臑内廉入 腋下出缺盆肩前髃上結缺盆下結胸裏散貫賁合賁 下下抵季肋其病當所過者支轉筋痛甚則成息賁脅 急吐血治在燔鍼刼刺以知為數以痛為輸名曰 仲冬痺也肺病者喘欬而肩背痛汗出尻隂股膝 髀腨胻足皆痛虚則少氣不能報息耳聾嗌乾取 其經太隂足太陽之外厥隂内血者肺熱病者先 浙然厥起毫毛惡凮寒舌上横身熱熱則喘咳痛 走胸膺背不得太息頭痛不堪汗出而寒丙丁甚 庚辛大汗氣逆則丙丁死刺手太隂陽明出血如 大豆立巳 手太隂肺經從腹走手長三尺五寸左右共七尺凡二 十二穴 中府二穴 雲門二穴 天府二穴 俠白二穴 尺澤二穴 孔最二穴 列缺二穴 經渠二穴 魚際二穴 太淵二穴 少商二穴 手陽明大腸經 手陽明之脉起於大指次指之端内側 次指之端商 陽穴在焉 循 指上廉出合谷兩骨之間 合谷穴名也 此兩骨之間 上入兩筋之中 陽谷 穴也 循臂上廉 臂之上廉徧厯之 手陽明之經也 入肘外廉 曲池穴 分也 上 循臑外前廉上肩出髃骨之前廉 髃骨謂肩髃之骨也 故肩髃穴在此過骨 之端故亦 名髃骨 上出柱骨之㑹上 氣府論云注柱骨主之會 乃天鼎穴也在頭缺盆上 直扶突氣舎後同 身寸之半是也 下入缺盆絡肺 肺為大腸之維 大腸脉絡于肺 下膈 入屬大腸 手陽明為太陽之 經故其肺屬太陽 其支者從缺盆上頸 結喉 之後 曰頸頸 後曰項 貫頰 頰為面 傍也 下入齒縫還出挾口交人中 人中 一名 水溝在鼻 柱之下 左之右右之左上挾鼻孔 手陽明自此 交入足陽明 是動 則病 手陽明常多氣少血今 氣先病是謂是動也 齒痛䪼腫 䪼謂顴之 秀骨也 是主 津所生病者 血受病於氣是氣之所生故云所生病也 手陽明血氣常多乃人之常數也亦有異 於常者靈樞經曰手陽明之上氣血甚則湏羙血少氣 多則氣惡血氣皆少則無湏手陽明之下血氣盛則下 腋下毛美手魚肉以温血氣皆少則手瘦 寒由此則手陽明血氣多少可得而知也 目寒口乾齁 衂 玉水曰鼻中水出 日齁血出曰衂 喉痺肩前濡痛大指次指痛不可 用氣有餘則當脉所過者熱腫虛則寒慄不復 慄戰也 隂氣盛 陽氣不足 則為寒慄 盛者人迎大三倍於寸口虛者人迎反小於 寸口也 手陽明之别名曰偏厯去脘三寸别入太陽其别者 上肘循臂乗肩髃上曲頰徧齒其别者入耳㑹於宗 脉實則齒齲耳聾虛則齒寒痺隔取所别也手陽明 之筯起於大指次指之端結於脘上循臂結於肘外上臑 結於髃其支者繞肩脾挾眷直者從肩髃上頸其支者 上頰結於頄直者上出手太陽之前上左角絡頭下右 頷其病當所過者支痛及轉筯肩不舉頸不可左右視 治在燔鍼刼刺以知為數以痛為輸名曰孟夏痺也邪 客於手陽明之絡令人氣滿胷中喘息而支胠胷中熱 刺手大指𤓰甲上去端如韭業各一廂左取右右取左如 食頃巳 商穴 陽也 邪客於手陽明之絡令人耳聾時不聞音 刺商陽立聞不巳刺中指𤓰甲上與肉交者立聞其不 時聞者不可刺也耳中生風者不刺之如此數左刺 右右刺左手陽明不巳刺其通脉出耳前者熱病如 手臂痛者刺手陽明大陰而汗出止 手陽明大腸經從手走頭長五尺左右共一丈凡四十 穴 商陽二穴 二間二穴 三間二穴 合谷二穴 陽谿二穴 偏厯二穴 温留二穴 手下廉二穴 手三里二穴 曲池二穴 肘髎二穴 肩髃二穴 巨骨二穴 天鼎二穴 扶突二穴 禾髎二穴 迎香二穴 手上廉二穴 足陽明胃經 足陽明之脈起於鼻交額中 兩目之間鼻物 深處胃之額中 旁納太陽 之脈 足太陽起於目背 而陽明旁行約之 下循鼻外 迎香穴 分也 入上齒中還 出頰口環脣下交承漿 承漿穴名也在頥 前脣下脘宛中 却循頥後下 廉出大迎 大迎之穴在曲額前寸同 身寸之一寸分䧟者中 循頰車 頰車胃頰 之牙車也 言足陽明脈循此頰車而行故 頰車在耳下曲頰之端陷中 上耳前過客主人 客主 人在 耳前起骨聞 口有空處 循髪際至腮其支者從大迎前下人迎 人迎在結喉兩旁 大脈動應手是也 循喉嚨入缺盆下膈屬胃 足陽胃之 經故其脈 屬於 胃也 絡脾 脾者胃之雌故 胃脉絡於脾也 其直者從缺盆下乳内廉下 俠臍入氣衝中 氣衝穴名也在腹下挾兩旁相去同身 寸之四寸鼠鼷上或云在毛際兩傍鼠 鼷上乃三焦之道路故云氣衝 或曰在皈來下同身寸之一寸 其支者起胃下口 胃下 口即 小腸上口也 此處名幽門 循腹裏下至氣衝中而合以下髀關抵伏 兔 伏兔血在膝上 同身寸之六寸 下入膝臏中 臏謂膝之 葢骨也 下循䯒外廉 䯒外廉三 里之分也 下足跗 跗謂足上在 也衝陽穴焉 入中指外間其支者下 膝三寸而别以下入中指外間其支者别跗上入大指 間出其端 大指間次指之端也居免所居焉素問云陽 明根起於屬兑是陽明自此交入足太陰 是動則病 足陽明常常多氣多血 今氣先病是謂是動也 悽悽然 悽悽然不 樂之貌 振 寒 寒氣客於經則陰氣盛 陽氣虚故爲之振寒 善伸 伸謂伸弩 筋骨也 數欠顔黒 顔 額 也 病至則惡人 足陽明厥則喘而 惋惋則惡人也 與火 足陽明氣血常 盛邪客之則熱 熱盛則 惡火 聞木音則惕然而驚 胃土也木能克土故 聞木音則惕然而驚 心動 謂心不 安也 欲獨閉户而處 處居陰陽相薄陽盡陰盛故欲 獨閉户牖而居以其惡喧爾 甚則欲上髙而歌 甚謂盛也陽盛則四肢實能登高 也歌者以陽主喜故其聲爲歌耳 棄 衣而走 熱盛於身故棄衣也 以陽主動故走也 賁響腹脹是謂骭厥是主 血 骭者脛 别名也 所生病者 血受病於氣是氣之所生病也足 陽明血氣常多乃人之常數也亦 有異於常者虛樞經曰足陽明之上血氣盛則 短氣 少血多則髯少血氣皆少則無髯兩吻多盡足陽明之 下血氣盛則下毛美長至胷血多氣少則下毛美短至 臍行則善髙舉足足指少肉足善瘃血氣皆少則無毛 有則髙抽悴瘻厥足痺又云美髯者陽明多 由此則足陽明血氣多少可得而知之也 狂瘧 足陽 明病 發則多 狂妄 温滛汗出 其體温壯漫滛可止汗 出乃巳然巳而復起 齁衂口喎脣 胗 胗謂脣 瘍也 頸腫喉痺大腹水腫 胃爲水穀之海氣虛弱 則不能傳上水谷令水 腫侍因而留滿腸胃之間 其腫大故曰大腹水腫 膝臏腫痛循膺乳 胃傍曰膺 膺下曰乳 街股伏兔 衝胃氣衝股 胃膝上也 骭外廉足跗上皆痛中指不用 氣盛則身以前皆熱 氣盛身熱 說在下文 其有餘於胃則消榖善 饑 胃爲水榖之海其有餘則 能消在水穀故病善飢 溺色黄氣不足則身以前 皆寒 腹爲陰背爲陽足陽明行身之陰其氣盛故以前 皆甚氣不足故身以前皆寒慄善行身之陽者足 太陽之 謂也 胃中寒則脹滿 寒氣者陰也隂主下若陰盛 氣盛則復上行故病脹滿 盛 者人迎大三倍於寸口也虚者乃人迎而反小於寸口 也 足陽明之别名曰豐隆去踝八寸别走太陰其别者循 脛骨外廉上絡頭項合諸經之氣下絡喉嗌其病氣逸 則喉痺卒瘖實則狂癲疾虛則足不收脛枯取之所别 也 足陽明之筋起於中三指結於跗上斜外上加於輔骨 上結於膝外廉直結於髀樞上循脇屬脊其直者上循 骭結於缺盆其支者結於輔骨合少陽其直者上循伏 兎上結於髀聚於陰器上腹而布至缺盆而結上頸上 挾口合於頄下結於鼻上合於太陽太陽爲目上綱陽 明爲目下綱其支者從頰結於耳前其病足中指脛轉 筋脚跳堅伏兎轉筋髀前腫㿗疝腹筋急引缺盆及頰 卒口僻急者目不合熱則筋縱目不開頰筋有寒則急 引頰移口有熱則筋縱緩不收故僻治之以馬膏膏其 急者以白酒和桂以塗之其緩者以桑鉤鉤之即以生 桑炭置之坎中髙下與坐等以膏熨急頰且飲美酒噉 美灸肉不飲酒者自强也爲之三時而已治在燔鍼刼 刺以知爲數以痛爲 名曰季春痺也邪客於陽明之 絡令人齁衂上齒寒刺足中指次指爪甲上者各一痏 左刺右右刺左 繆傳引上齒齒脣寒痛視其手背脈血者去之足陽明 中指爪甲上一痏手大指次指爪甲上各一痏立已左 取右右取左 胃之大絡名曰虛里貫膈絡脈出於左乳下其動應衣 脈宗氣也 足陽明胃之經從頭走足長八尺左右共一丈六尺凡 九十穴 頭維二穴 下關二穴 頰車二穴 承泣二穴 四白二穴 巨髎二穴 地倉二穴 大迎二穴 人迎二穴 水突二穴 氣舎二穴 缺盆二穴 氣户二穴 庫房二穴 屋翳二穴 膺窻二穴 乳中二穴 不容二穴 乳根二穴 承滿二穴 梁門二穴 關門二穴 太一二穴 滑肉門二穴 天樞二穴 外陵二穴 大巨二穴 水道二穴 歸來二穴 氣衝二穴 髀關二穴 伏兎二穴 陰市二穴 梁丘二穴 犢鼻二穴 三里二穴 上巨虚二穴 條口二穴 下巨虛二穴 豐隆二穴 解谿二穴 衝陽二穴 陷谷二穴 内庭二穴 厲兊二穴 足太陰脾經 足太陰之脉起於大指之端循指内側 大指内側隠白 所居素間曰太 陰之根之 起於隠白 白肉際過覈骨後 覈骨之下太 白所居焉 上内踝前廉 商丘此居 内踝之前 上踹内 踹謂頸 魚腹也 循䯒骨後交出厥陰之前 厥 陰 行太陰之前至䯒骨之 後而太陰復在甚前 上循膝 膝下相側 陰陵在焉 股内前廉入 腹屬脾 足太陰脾之經 故其脉屬于脾 絡胃 胃者脾之雄故 脾脉絡于胃也 上膈挾咽 連舌本 舌本與㑹厭相連 發泄音之所也 散舌下 舌不有泉乃脾之靈 冿也道家飲此以延 生號曰華池仲長繞曰漱 舌下泉而明之名曰台倉 其支者復從胃上膈注心中 足太隂自此 交入手少隂 是動則病 足太隂血今氣先病 常多氣是為是動 舌本强食 則嘔 素問所胃食則嘔者物 盛滿而上益故嘔也 胃脘痛 以其脉絡 胃故耳也 腹脹 素 問 所胃者太陰子也十一月萬 物氣皆藏于中故曰病脹 善噫 素問曰心為噫今足 太陰之陰氣盛而上 走於心故為衆耳以脉者復 後胃别上膈注心中故也 得後與氣則快然如衰 素 問 所謂後于氣則快然如衰者十二月 隂氣下衰而陽氣且出故病如是 身體皆重 以脾主 内故脾 病則身 體重 是主脾所生病者 血受病于氣是氣之 所生故云所生病也 舌本痛 體不能動揺食不下煩心心下急痛寒瘧 凡瘧先寒而 後熱者謂之 寒瘧先熱而後寒者謂之温 瘧但熱而不寒者謂之痺瘧 溏瘕泄水閉 按甲乙經作 溏水泄病水 濕溏泄謂如傷之溏也 素問所謂䳱溏者是也 黄疸不能卧强立股膝内腫厥 按甲乙經作好卧不能 食肉脣青强立股膝内 足大指不能動盛者寸口大三倍 於人迎虛者寸口反小於人迎也 足太陰之别名曰公孫去本節之後一寸别走陽明其 别者入絡腸胃厥氣上逆則霍亂寒實則腸中切痛虛 則鼓脹取之所别也 足太陰之筋起於大指之端内側上結於内踝其直者 上結於膝内輔骨上循陰股結於髀聚於陰噐上腹結 於臍循腹裏結於脇散於胷中其内者著於脊其病足 大指支内踝痛轉筋痛膝内輔骨痛陰股引髀而痛陰 噐鈕痛上引臍兩脇痛引膺中脊内痛治在燔鍼刼刺 以知為數以痛為輸名曰孟秋痺也 邪客於足太陰之絡令人腰痛引少腹控脇不可以仰 息腰尻之解兩胂之上是腰腧以月死生為痏數發鍼 立巳左刺右右刺左 脾病者身重善飢内痿足不收行善瘈脚下痛虚則腹 滿腸鳴飱泄食不化取其經太陰陽明少陰血者脾熱 病者先頭重頰痛煩心顔青欲嘔身熱熱爭則腰痛不 可俛仰腹滿兩頷痛甲乙甚戊巳大汗氣逆則甲乙死 刺足太陰陽明脾之大絡脉别名曰大包出淵腋下三 寸而胷脇實則一身盡寒虛則百節皆縱此絡若羅絡 之脉者皆取之 足太陰脾經從足走胷中長六尺五寸左右一丈三尺 凡四十二穴 隠白二穴 大都二穴 太白二穴 公孫二穴 商邱二穴 三陰交二穴 漏谷二穴 地機二穴 陰陵泉二穴 血海二穴 箕門二穴 府舍二穴 腹結二穴 大横二穴 腹衰二穴 食竇二穴 天谿二穴 胷郷二穴 周榮二穴 大包二穴 衝門二穴 手少陰心經 手少陰之脉起於心中出屬心系下膈絡小腸 小腸心 之雄故 下膈絡 小腸也 其支者從心系上頰喉咽目系其直者復從心 系却上肺出腋下又下循臑内後㢘行太陰心主之後 太陰心主行臑之前 而女陰出其後也 下肘内㢘 肘内横文 少海所居 循臂内後㢘 抵掌後 靈道在掌後同身 寸之一寸五分 鋭骨之端 神門穴 分也 入掌内 㢘 少府 所居 循小指之内出其端 少衛居此少指内則手少 陰自此交入手太陰也 是動則病 手少陰掌少血多氣 今氣先氣為是動也 嗌乾心痛渴而欲飲是 謂臂厥是主心所生病者 血受病於氣是氣之 所生故云所生病也 目黄脇 㢘痛厥掌中熱盛者寸口大再倍於人迎虚者寸口反 小於人迎也 心者君主大再其實堅固不受諸邪邪客 之則死矣其有病乃在心之包絡也故病 者治包絡之經無絶其經君焉故靈樞 經曰少陰無腧外經受邪者正謂此也 手少陰之别名 曰通里去腕一寸别而上行循經入于心中繫舌本屬 目系其實則支膈虛則不能言取之掌後一寸别走太 陽也手少陰之筋起於小指之内側結於鋭骨上結肘 内㢘上入腋交太陰挾乳裏結於胷中循臂下繫於臍 具病内急心承伏梁下為肘綱其病當所過者支轉筋 筋痛治在燔鍼刼刺以知為數以痛為輸其成伏梁唾 血膿者死不治經筋之病寒則反折筋急熱則筋弛縱 不收陰痿不用陽急則反折陰急則俛不伸焠刺者刺 寒急也熱則筋縱不收無用燔鍼 心病者胷中痛脇支滿脇下痛膺背肩脾間痛兩臂内 痛虛則胷腹右脇下與腰相引而痛取其經少陰太陽 舌下血者其變病刺郄中出血心熱病者先不樂數日 乃熱熱争則卒心痛煩悶善嘔頭痛面赤無汗壬癸甚 丙丁大汗氣逆則壬癸死刺手少陰太陽手少陰心經 從腹走手長三尺五寸左右共七尺凡二十八穴 極泉二穴 青靈二穴 少海二穴 靈道二穴 通里二穴 陰郄二穴 神門二穴 少府二穴 少衝二穴 手太陽小腸經 手太陽之脉起於小指之端 小指之端 小澤所居 循手外側 手 外 側本節之前谷穴也 本節之後後穴也 上腕 腕前腕骨 腕中陽骨 出踝中直上循 臂骨下㢘 出肘内側兩骨之間兩骨間小海穴 在焉上循臑外後亷出肘内側向腋 出肩 解繞肩脾交肩上入缺盆絡心 心為小腸之雄故小 腸脉絡於心胃也 循咽下膈抵胃屬小腸 手太陽為小腸之 經故其脉屬小腸 其支者别 從缺盆循頸上頰至目鋭眥 針經曰月背外缺 於面者為鋭背 却入 耳中其支者别頰上䪼抵鼻至目内眥 手太陽自此 交入足太陽 是動則病 手太陽常多血少氣今 氣先病是謂動則病也 嗌痛頷腫 頷謂頰 下也 不可囬顧肩似拔臑似折是主液所生病者 血受於 氣是氣 之所生病也手太陽常多氣少乃人之常數亦有異 於常者多樞經曰手太陽之上血氣盛則多湏面多 肉以手血氣皆少則面瘦惡色手太陽之下血氣血 盛則掌中肉盈滿血氣皆少則掌瘦以寒由此則上 太陽血氣多少 可得而知也 耳聾目黄頰頷腫頸肩臑肘臂外臂 後㢘痛盛者人迎再倍於寸口虚者人迎反小於寸 口也 手太陽之别名曰支正上腕五寸内主少隂其别者上 走肘絡肩髃實則節弛肘廢虛則生疣小者如指痂疥 取之所别也 手太陽之筋起於小指之上結於腕上循臂内㢘結於肘 内鋭骨之後彈之應小指之上入結於腋下其支者後走 腋後亷上繞肩胛循頸出走太陽之前結於耳後完骨其 支者入耳中直者出耳上下結頷上屬目外眥其病小指 支肘内鋭骨後㢘痛循臂陰入腋下腋下痛腋後㢘繞肩 胛引頸而痛應耳中鳴痛引頷目瞑良乆乃得視頸筋 急則為筋瘻頸腫寒熱在頸者治在燔鍼以痛為輸其為 腫者後而鋭之本支者上曲牙循耳前屬目外眥上頷結 於角其病當所過者支轉筋治在燔鍼刼刺以知為數 以痛為輸名曰仲夏痺也小腸病者少腹痛腰脊控睪 而痛時窘之後而前熱苦寒甚獨肩上熱及小指次指 之間熱若脉陷者此其候也邪在小腸者連睪系屬於 脊貫肝肺絡心系氣盛則厥逆上衝腸胃動肝肺散於 肓結於臍故取之盲原以散之刺太隂以與之取厥陰 以下之取巨虚上下㢘以去之控其所過經以調之 手太陽之經從手走頭長五尺左右共一丈凡三十八 穴 少澤二穴 前谷二穴 後谿二穴 腕骨二穴 陽谷二穴 養老二穴 支正二穴 小海二穴 臑腧二穴 天宗二穴 秉風二穴 曲垣二穴 肩外二穴 肩中腧二穴 天窻二穴 天容二穴 顴髎二穴 听宫二穴 肩貞二穴 足太陽膀胱經 足太陽之脉起於目内眥 内眥謂月 之大角也 上額交巔上 巔頂 也中 史有施毛可豆 乃三陽五㑹也 其支者從巔至耳上角其直者從巔入 絡腦 頂為中頂前曰顖頂 後曰 頂左右曰角 還出别下項循肩髆内挾脊 抵腰中入循膂絡腎 腎為膀胱之雌故 膀胱脉屬膀胱 其支者從膊内 左右别下貫胂 胂中兩髀骨下 腎堅起肉也 挾脊内過髀樞 環跳穴 有此髀 樞中絡問曰髀樞中 絡正者正為此言也 循髀外後㢘下合膕中以下貫腨 内出外踝之後 外踝之後崑 崙所居焉 循京骨 京骨穴名也太陽 之原在外則大骨 下 至小指外側 小指外至則隂穴分也素問云太陽 根於至陰足太陽自此交足少陰也 是 動則病 足太陽常多血少氣今 氣先病是謂是動也 衝頭痛目似脱項似拔 脊痛腰似折髀不可以曲膕如結腨如裂是謂踝厥是 主筋所生病者 血受病於氣是氣之所生病足太陽血 多氣少則惡血靈氣少則滿腫少理血 少氣多則血多内血氣和則美色足太陽之下血氣盛 則跟肉滿衝踵以上氣少血多則瘦跟空血氣皆出則 喜轉筋踵下痛只日美眉者太陽血多 由此足太陽血氣多少可得而知也 痔瘧狂巔疾 素 問 云所謂狂巔疾者陽 盡在上而陰氣欲下 腦頂痛目黄深入齁衂頂背腰尻 膕腨脚皆痛小指不用 足太陽行身之踢故頭腦項皆 腰尻膕腨脚皆痛小指不用也 盛者人迎大再倍於寸口虚者人迎反小於寸口也 足太陽之别名曰飛陽去踝七寸别走少陰實則齀窒 頭背痛虚則齀衂取之所别也 足太陽之筋起於足小指上結於踝斜上結於膝其下 循足外側結於踵循跟結於膕其别者結於腨外上膕 中内㢘與膕中并上結於臀上挾脊上項其支者别入 結於舌本其直者結於枕骨上頭下顔結於鼻其支者 為目上綱下結於頄其支者從腋後外㢘結於肩髃其 支者入腋下上出缺盆上結於完骨其支者出缺盆斜 上出於頄其病小指及跟腫痛膕攣脊反折項筋急肩 不舉腋支缺盆中紐痛不可左右揺治在燔鍼刼刺以 知為數以痛為輸名曰仲春痺也 邪客於足太陽之絡令人頭項肩痛刺足小指爪甲 至 陰 穴 也 與肉交者各一痏立已不已刺外踝下三痏左取右 右取左如食頃邪客於足太陽之絡令人拘攣背急别 脇而痛刺之從項如數脊 俠脊疾按之應手如痛刺 之傍三痏立已 足太陽膀胱經從頭走足長八尺共一丈六尺凡一百二 十六穴 睛明二穴 攅竹二穴 曲差二穴 五䖍二穴 承光二穴 通天二穴 絡却二穴 玉枕二穴 肺腧二穴 大杼二穴 風門二穴 膈腧二穴 厥陰腧二穴 心腧二穴 脾腧二穴 肝腧二穴 膽腧二穴 腎腧二穴 胃腧二穴 三焦腧二穴 膀胱腧二穴 大腸腧二穴 小腸腧二穴 上髎二穴 中膂内腧 二 穴 白環腧二穴 下髎二穴 次髎二穴 中髎二穴 魄户二穴 㑹陽二穴 附分二穴 譩譆二穴 膏肓二穴 神堂二穴 陽綱二穴 隔闗二穴 魂門二穴 天柱二穴 挨前通 天穴是 意舎二穴 胃倉二穴 肓門二穴 至室二穴 胞肓二穴 祑邊二穴 承扶二穴 殷門二穴 浮郄二穴 委陽二穴 委中二穴 合陽二穴 承筋二穴 承山二穴 僕参二穴 付陽二穴 崑崙二穴 飛陽二穴 申脉二穴 金門二穴 京骨二穴 束骨二穴 通谷二穴 至陰二穴 足少陰腎經 足少陰之脉起於小指之下斜趣足心 足心通泉穴分 也素問曰少陰 之根起於 涌泉穴也 出然谷之下 然谷所居素問也云刺足 下包絡中脉血不出為腫 循内 踝之後 伏溪穴 分也 别入跟中 伏腫在此跟中足少陰 之絡别入太陽之絡 以上 踹内 復留在内跟上同 身中二寸腨分中 出膕内㢘 陰骨居此 膕内㢘 上股内後 㢘貫脊屬腎 足少陰腎之經 故其脉属于腎 其直者從腎上貫肝膈入 脈中循喉嚨挾舌本其支者從脉出絡心注胷中 足 少 陰自此交 入手心中 是動則病 足少陰常少血多氣今 氣先病是謂是動也 飢不欲食 面黒如炭色 一作如地色素問曰所謂面黒 如地者和氣内奪故變於色也 欬唾則有 血 素問所謂效則有血者陽脉傷也陽氣未 盛於上而脉則滿滿則欬故血見於鼻也 喝喝而喘 以其脉入肺中 循喉嚨故爾 坐而起目 無所見 素問所謂不能 乆立乆坐則目 無所見者萬物陰陽不定未冇主也秋氣姑 至㣲霜姑下而方殺陰陽内奪目 無所見也 心懸 若飢狀氣不足則善恐心惕惕若人將捕之 素問所謂 善恐如人 將捕之者秋氣萬物未有畢去陰氣 少陽氣入之陰陽相薄故有恐也 是謂骨厥是主腎 腎主骨骨厥 則腎氣逆也 所生病者 受血病於氣是氣之所 生也故云所生病也 口熱舌 乾咽腫上氣嗌乾及痛煩心心痛黄疸腸澼臀股内後 㢘痛痿厥嗜卧 人胃暑熱之毒舍於腎腎乃小臓也小 不勝大則骨與髄虚故足不載身而痿 厥生焉痿則故 力故其卧也 足心常熱而痛漸至足下重如不能 舉歩盛者寸口大再造於人迎虚者寸口反小於人 迎也 足少陰之别名曰大鍾當踝後繞跟别走太陽其别者 並經上走於心包下外貫腰脊其病氣逆則煩悶實則 閉癃虛則腰痛取之所别也 足少陰之筋起於小指之下並太陰之筋斜走内踝之 下結於踵與太陽之筋合而上結於内輔之下並太隂 之筋而上循陰股結於陰器循脊内俠膂上至項結於 枕骨與足太陽之筋合其病足下轉筋及所過而結者 皆痛及轉筋病在此者主癎瘛及痙在外者不能俛在 内者不能仰故陽病者腰反折不能俛陰病者不能仰 治在燔鍼刼刺以知為數以痛為輸在内者熨引飲藥 此筋折紐紐發數甚者死不治名曰仲秋痺也 邪客於足少陰之絡令人卒心痛暴脹胷脇支滿無積 者刺足下中央之脉各三痏凡六刺立已左刺右右刺 左嗌中腫不能内唾時不能出唾者刺然谷之前出血 立巳左右互刺 腎病者腹大脛腫喘欬身重寢汗出憎風虛則胷中痛 大腹小腹痛清厥意不樂取其經少陽血者腎熱病者 先腰痛胻痠苦渴數飲身熱熱爭則項痛而强胻寒且 痠足下熱不欲言其逆則項痛消消澹澹然戊巳甚壬 癸大汗氣逆則戊巳死刺足少陰太陽腎熱病者頥先 赤故熱病先身腫骨痛耳聾好瞑刺足少陰病甚為五 十九刺足少陰腎經從足走胷中長六尺五寸左右共 一丈三尺凡五十四穴 涌泉二穴 然谷二穴 大谿二穴 大鍾二穴 照海二穴 水泉二穴 復溜二穴 交信二穴 築賔二穴 陰谷二穴 横骨二穴 大赫二穴 氣穴二穴 四滿二穴 中注二穴 肓腧二穴 商曲二穴 石闗二穴 隂都二穴 通谷二穴 幽門二穴 步廊二穴 神封二穴 靈虚二穴 神藏二穴 或中二穴 腧府二穴 手厥陰心包經 手厥陰心主之脉起於胸中出屬心包下膈厯絡三焦 心為三焦包之雄故心 包脉厯絡三焦之經 其支者循胸出脇下腋三寸上 抵腋下下循臑内行太陰少陰之間 太陰行腨之前少 陰行臑之後而心 主行其 中也 入肘中 曲澤穴 分也 下臂行兩筋之間 兩筋間 使所居 入掌 中 勞宫所 在也 循中指出其端 中衝在此 中指之端 其支别者掌中循 小指次指出其端 手心主自此 交入手少陽 是動則病 手厥陰常多 血少氣今氣 先病是謂 是動也 手心熱肘臂攣急 肘臂孿急盖因 胃屈而不申也 腋腫甚則 胷脇支滿心中澹澹 席延經云澹 澹水揺也 大動面赤目黄善笑 不休是主脉所生病者 血受病於氣是氣之 所生故云所生病也 煩心心痛 掌中熱盛者寸口大一倍於人迎虛者寸口反小於人 迎也 手心主之别名曰内腕去闗二寸出於兩筋之間循經 以上繫於心包絡心系實則心痛虚則為煩取之兩筋 間也 手心主之筋起於中指與太陰之筋並行結於肘内㢘 上臂陰結腋下下散前後挾脇其支者入腋散胷中結 於賁其病當所過者支轉筋前及胷痛息賁治在燔鍼 刼刺以知爲數以痛為輸名曰孟冬痺也 手厥陰心包脈從腹走手長三尺五寸左右共七尺凢 一十八穴 天池二穴 天泉二穴 曲澤二穴 郄門二穴 間使二穴 中衝二穴 内關二穴 太陵二穴 勞宫二穴 手少陽三焦經 手少陽脈起於小指次指之端 次指端闗 衝指位也 上出兩指之間 本節前也門 後中渚穴也 循手表腕 陽池穴 分也 出臂外兩骨之間 兩骨 之間 溝所 在焉 上貫肘 肘後天 井穴也 循臑外上肩而交出足少陽之後 足少陽在手少陽之後上 肩而手少陽復在其後 入缺盆交膻中 難經云膻中 在玉堂下同 身寸之一寸六分 直兩臑内肩是也 散絡心包 心包爲三焦之雄故 云焦脉絡心包也 下膈 徧屬三焦 手少陽三焦之經 故其脈屬徧三焦 其支者從膻中上出缺盆 上項挾耳後直上出耳上角以屈下頰至䪼其支者從 耳後入耳中出走耳前過客主人前交頰至目銳眥 手 少 陽自此交 入足少陽 是動則病 手少陽常少血多氣 今氣生是謂是動也 耳聾渾渾焞 焞嗌腫喉痺是主氣所生病者 血受病於氣是氣之所 生故云所生病也手少 陽血少氣多乃人之常數也亦有異於常者靈樞經曰 手少陽之上血氣盛則眉美次耳色美血氣皆少則耳 憔惡色手少陽之下血氣盛則手樁多肉以温血氣少 則寒以瘦氣少血多則瘦以多脉由此則手少陽血氣 多少可得 而知之也 汗出目鋭眥痛耳後肩臑肘臂外皆痛小指 次指不用盛者人迎大一倍於寸口虚者人迎反小於 寸口也 手少陽之别名曰外關去腕二寸外繞臂主胷中合心 主病實肘攣虛則不收取之所别也 手少陽之脉起於小指次指之端結於腕上循臂結於 肘上繞臑外㢘上肩走頸合手太陽其支者當曲頰入 繫舌本其支者上曲牙循耳前屬目外眥上乘頷結於 角其病當所過者即支轉筋舌巻治在燔鍼刼刺以知 以痛爲輸名曰季夏痺也 邪客於手少陽之絡令人喉痺舌卷口乾心煩臂外㢘 痛手及頭痛刺手中指次指爪甲上去如韭葉各一痏 壯者立巳老者有頃巳左取右右取左比新病數日巳 手少陽三焦經從手走頭長五尺左右共一丈凡四十 六穴 關衝二穴 液門二穴 中渚二穴 陽池二穴 外關二穴 支溝二穴 㑹宗二穴 三陽絡二穴 四瀆二穴 系竹空二穴 天井二穴 清冷淵二穴 消濼二穴 和髎二穴 臑㑹二穴 肩髎二穴 天髎二穴 耳門二穴 天牖二穴 瘈脉二穴 翳風二穴 角孫二穴 顱息二穴 足少陽膽經 足少陽之脉起於目鋭背上抵頭角下耳後循頭行手 少陽之脉前至肩上却交手陽之後 足少陽循頸行手 少陽之前至肩上 少陽復在足 少陽之前 入缺盆其支者從耳後入耳中出走耳前 至目鋭眥下大迎合手少陽於䪼下加頰車下頸合缺 盆以下胷中貫膈絡肝 肝為膽之雄故 膽脉絡於肝 屬膽 足少陽為 膽之注故 其脉屬 於膽 循脅裏出氣衝 氣衝在腹臍下横骨兩端鼠 鼷上同身寸之一寸動脈中 繞 毛際横入髀厭中 髀厭中環跳 穴血分也 其直者從缺盆下腋循 胷中過季脇 脇骨日肋肋 盡處日季脇 下合髀厭中以下循髀陽 髀 陽 髀外 也 出膝外廉 陽陵泉 分也 下外輔骨之前 輔骨謂甫在䯒 骨之骨在䯒之 外 直下抵絶骨之端 陽甫居此 絶骨之端 下出外踝之前 丘墟穴 分也 循足跗上出小指次指之間 次指之端竅陽所之素問 云少陽之拱起於竅隂 其支者别跗上入大指循岐骨内出其端貫爪甲出三毛 足少陽自此 交入足厥隂 是動則病 足少陽常少血多氣 今氣先病謂之是動 口苦 素問 云口 苦者病名膽痺也此人數謀慮不决故膽 虚氣上溢而口爲之苦治之以膽募俞 善太息 靈樞 經曰 人憂思則心系急心系急作氣道 約約則不利故太息以叩出之 心脇痛 素謂所胃心 脇痛者言少 陽盛也盛者心之所表也九月陽 氣盛而陰氣盛故云心脇痛也 不能轉側 素問所謂 不可反側 九月陰氣藏物物藏則 不動以故不可反則也 甚則面㣲塵 塵胃面如㣲有獨 骨塵土之色也 體無膏澤足外反熱是爲陽厥足骨所生病者 血受病 於氣是 氣之所生故云所生病者足少陽血少氣多乃人之常 數也亦有異共常者靈樞經曰足少陽之上血氣盛則 通湏美長血多氣少則通髯美短血少氣多則髯血氣 背少則無湏盛於寒温則善痺骨疼爪枯也足少陽之 下血氣盛則脛毛少外踝肥血多氣少則脛毛美短外 踝皮豎血厚血少氣多則脛毛少外踝皮薄而軟血氣 皆少則無毛外踝瘦血肉又云通湏極鬚者少 陽靈血由此足少陽血氣多少可得而知也 頭痛角 頷痛 角頷耳下曲角之頷也以 其脉下之頷車故病如是 目鋭眥痛缺盆中腫痛 腋下腫馬刀挾癭 馬力痩者靈樞經曰其癰 堅而不憒者爲馬挾癭 汗出振寒 以寒邪客以經虛 則邪盛故爲振寒 瘧 瘧寒熱之病也指中 之瘧寒熱皆不盛 脇胸肋髀膝 外支脛絶骨外踝前及諸節背痛小指次指不用盛者 人迎大一倍於寸口虛者人迎反小於寸口也 足少陽之别名曰光明去踝五寸别走厥陰下絡足跗 實則厥虛則痿躄不能起取之所别也 足少陽之筋起於小指次指上結外踝上循䯒外廉 結於膝外㢘其支者别起外輔骨上走髀前者結伏兎 之上後者結於尻其直者上乗䏚季脇上走腋前廉繫 於膺乳結於缺盆其直者上出腋貫缺盆出太陽之前 循耳後上額角交巔上下走頷上結於頄其支者結於 目眥為外維其病小指次指支轉筋引膝不可屈伸膕 筋急前引髀後引尻上即乗䏚季脇痛上引缺盆膺乳頸 維筋急從左之右右目不開過右角並蹻脉而行左絡 於右故傷左角右足不用命曰維筋相交治在燔鍼刼 刺以知爲數以痛爲輸名曰春痺也 邪客於足少陽之絡令人脇痛不得息欬而汗出刺足 小指次指爪甲上與肉交者各一痏不得息立巳止欬 者温衣飲食一日巳在左刺右在右刺左病立巳不巳復 刺如法 邪客於足少陽之絡令人留於樞中痛髀不可舉刺樞 中以毫鍼寒則乆留鍼以月死生爲大數立巳 熱痛先胷脇痛手足躁刺足少陽補足太陽病其支者 爲五十九刺熱病先眩冐而熱胷脇滿刺足少陰少陽 足少陽膽脈從頭走足長八尺左右共一丈六尺凡八 十六穴 朣子髎二穴 聼㑹二穴 客主人二穴 頷厭二穴 懸顱二穴 懸釐二穴 曲髩二穴 率谷二穴 天衝二穴 浮白二穴 竅陰二穴 完骨二穴 本神二穴 陽白二穴 臨泣二穴 目窻二穴 正營二穴 承靈二穴 腦空二穴 風池二穴 肩井二穴 淵腋二穴 輙筋二穴 日月二穴 京門二穴 帶脉二穴 五樞二穴 維道二穴 居髎二穴 環跳二穴 中瀆二穴 陽關二穴 陽陵泉二穴 陽輔二穴 懸鍾二穴 邱墟二穴 陽交二穴 外邱二穴 光明二穴 地五㑹二穴 俠谿二穴 竅隂二穴 足厥陰肝經 足厥陰之脉起於大指之際 聚毛大敦穴分也素問 曰厥陰之根起於大敦 上 循足跗上廉 大衝穴 在焉 去内踝一寸 中分之 位也 上踝八寸交 出太陰之後 足厥隂行足太陰之前上踝八 寸而厥隂復出太陰之後也 上膕内廉 曲泉穴 分也 循股陰入毛中環陰器扺少腹挾胃屬肝 足厥 隂爲 肝之經故其 脉屬於肝也 上貫膈布脇肋循喉嚨之後入頑顙 靈樞 經曰 頑顙者分 氣之泄池 連目系上出額與督脈㑹於巔其支者從目 系下頰裏環唇内其支者復從肝别貫膈上注肺中 足 厥 陰自此行 入手太陰 是動則病 足厥陰常多血少氣今 氣先病是謂足動也 腰痛不可 俯仰 素問所謂腰脊痛不可以俯仰者三 月一振榮葬萬物一俯而不仰也 丈夫㿉疝婦 人少腹痛 素問㿉疝婦人少腹腫者厥陰者辰也三 月陽中之陰邪在中故曰㿉疝少腹腫也 甚 則嗌乾 素問所謂甚則嗌於熱中者 陰陽相薄而熱故嗌乾也 面塵脱色 面如有 塵而去 其色脱 去也 是主肝所生病者 血受病於氣是氣之 所生故云所生病 胷滿嘔 逆洞泄 凡中其經内於肝肝 氣塵脾故為洞泄矣 狐疝 狐夜不得屎日出方 得人之所病與狐同 候故曰 狐病 遺溺閉癃 遺溺不禁閉 癃爲不行也 盛者寸口大一倍於人 迎虚者寸口反小於人迎也 足厥陰之别名曰蠡㳰去内踝五寸别走少陽其别者 循脛上睪結於莖其病氣逆則睪腫卒疝實則挺長熱 虛則暴痒取之所别也 足厥陰之筋起於大指之上上結於内踝之前上循脛 上結内輔之下上循陰股結於陰器絡諸筋其病足大 指支内踝之前痛内輔痛陰股痛轉筋隂器不用傷於 於内則不起傷於寒則陰縮入傷於熱則縱挺不収治 在行水清隂其病轉筋者治在燔鍼刼刺以知爲數以 痛為輸名曰季秋痺也 邪客足厥陰之絡令人暴疝卒痛刺足大指爪甲上與 肉交者各一痏男子立巳女子有頃巳左取右右取左 肝病者兩脇下痛引少腹令人善怒虚則目 無所 見耳無所聞善恐如人將捕之取其經厥陽於少陽氣 逆則頭痛耳聾不聰頰腫取血者肝熱病者小便先黄 腹痛多臥身熱熱爭則狂言及驚脇滿痛手足躁不得 安臥庚子甚甲乙大汗氣逆則庚辛死刺足厥陰 足厥陰肝經從足走胷中長六尺五寸左右共一丈三 尺凢二十六穴 大敦二穴 行間二穴 中封二穴 蠡㳰二穴 中都二穴 膝關二穴 曲泉二穴 陰包二穴 五里二穴 陰廉二穴 章門二穴 期門二穴 太冲一穴 普濟方卷四百十二
欽定四庫全書 普濟方卷四百十三 明 周王朱橚 撰 鍼灸門 井榮俞經合部分圖 凡人兩手足各有此三陽三陰之脈合為十二經脈每 一經中各有井榮俞經合皆出於井入於合經云所出 者為井所流者為榮所主者為俞所行者為經所入 則爲合井者東方春也萬物之始生故言所出為井也 合者北方冬也陽氣入藏故言所入為合也故春刺井 夏榮季夏刺俞秋刺經冬刺合者聖人所為因其時而 取之以瀉邪毒出也 井榮所屬陰井木陽井金陰榮經陽火榮水陰俞土陽 俞木陰經金陽經火陰合水陽合土昔聖人先立井榮 俞經合配象五行則以十二經中各有子母故刺法云 虚則補其母實則㵼其子假令肝自病實則㵼耳之榮 屬火是子若虛則補肝之合屬水是母餘皆倣此若他 邪相乗陰陽徧勝則先補其不足後㵼其有餘此爲鍼 醫之大要若深達洞明則爲上上者也 足取膝下三陰三陽脈穴流注手取臂下三陰三陽脈 穴流注用其鍼刺法遂有過補虚㵼實如其施兵伐叛 也 六十首俞穴細而審之各逐其藏腑井榮俞經合常以 五行走方無一失也以逐日取六十首爲井榮俞經合 足不過膝手不過臂常當時尅者謂之闗可以鍼醫無 不愈疾也時刻未至至氣之亦然謂之 無能愈其疾 也 賈氏云凡六十首者元有二種也有外行脈經六十首 又有内行血脈六十首此法微妙古聖人隠之恐世人 曉㑹之只載一説今不傳愚自少歲索隠井榮之法始 可著題或曰因何名曰六十首也荅曰謂氣血一晝夜 行過六十俞穴也各分頭首十日一絡運行十干皆以 五子元遁日時為頭是也明廣今輙將賈氏各分頭首 運行十干六十首注穴之法集其樞要述之二圖庶令 覽者易悉第一圖括五臟五腑各至本時相生五度注 穴之法第二圖言陰中有陽陽中有陰綱柔相配相生 注穴之法人多只知陽干注腑陰干注臟刺陰待陰干 刺陽候陽時如是者非秘訣云假令甲日甲戌時膽引 氣出爲井甲中暗有其己乙中暗有其庚故大言陽與 陰小言夫與婦夫有氣則婦從夫婦有氣則夫從婦故 甲戌時膽出氣爲井脾從夫行脾亦入血為井如是則 一時辰之中陰陽之經相生所注之穴皆有他皆倣此 陽日氣先脈外血後脈内陰日血先脈外氣後脈内交 貫而行於五臟五腑之中各注井營俞經合無休矣或 不得時但取其原亦得 十經血氣皆出於井入於合各注榮俞經合無休矣或 曰脈首十二經又因何只言十經其餘二經不言者何 荅曰其二經者三焦是陽氣之父心包絡是陰血之母 也此二經尊重不係五行之所補注受納十經血氣養 育故只言十經陰陽二脈逐日各注井榮俞經合各五 時辰畢則歸其本此二經亦各注井榮俞經合五穴方 知十二經遍行也 三焦經 關衝 陽井 液門 榮 中渚 俞 陽池 原 支溝 經 天井 合 每日遇陽干合處注此六穴如甲日甲戌時至 甲申時爲陽干合也 心包經 中衝 陰井 勞宫 榮 太陵 俞 間使 經 曲澤 合 每日遇陰干合處注此五穴假令甲日甲戌時 膽氣初出為井己巳時脾出血為井陰陽並行 陽日氣先血後陰日氣後血先己巳時至己卯 時為陰干合也餘干日辰皆依此 通前共十穴合成六十首每一穴分得一刻六十分六 十厘六毫六絲六忽六秒此是一穴之數六十穴合成 一日每一時辰相生養子五度各注井榮俞經合五穴 晝夜十二時辰氣血行過六十俞穴也欲知人氣所在 用五子元遁日時觀前圖可見六十首是活法依此井 榮刺病甚妙 五子元遁日時謌 甲巳之日丙作首 乙庚之辰戊為頭 丙辛便從庚上起 丁壬壬寅順行流 戊癸甲寅定時候 六十首法助醫流 肝 大敦爲井主肝家 中熱尸厥如死狀 心痛腹脹陰汗多 血崩臍痛用針加 心 少府心榮本節中 心痛狂顛實讝語 少氣悲憂虛在心 寒熱胷中便下針 脾 太白脾俞骨下分 吐逆霍亂心中痛 身熱腹脹血便膿 下針一刺得安寜 肺 經渠脈經熱在骨 熱喘病疼心吐逆 掌後寸口脈䧟中 禁灸神針有大功 腎 陰谷腎合膝後分 小腹急痛并漏下 脚痛難移好用針 小便黄赤遁時尋 膽 竅陰為井膽中行 喉痺口乾并臂痛 脇痛煩熱及頭疼 一針難步却須行 小腸 前谷為榮屬小腸 頸項臂痛汗不出 喉痺頷腫嗌咽乾 目生翳膜並除康 胃 陷谷胃俞節後邊 面目浮腫汗不出 腹痛腸鳴痎瘧纒 三分針入得獲全 膽原 邱墟為膽是為原 腋腫髀樞腿酸痛 胷脇滿庸瘧安纒 目生翳膜並除痊 大腸 陽谷為經表腕邊 心煩目赤頭風痛 顛狂喜笑鬼神言 熱痛心驚針下痊 膀胱 委中合穴膕紋中 髀樞痛及膝難屈 腰脊沉沉溺失頻 取其經血使能平 小腸 少澤元本手太陽 臂痛咳嗽連項急 井注喉痺舌生瘡 目生翳膜一針康 胃 内庭胃榮本間中 口喎牙痛依冗用 四肢厥逆滿腹痛 使下神針便去根 大腸 三間為俞本節後 胷滿腸鳴洞洩頻 喉痺咽梗齒齲疼 唇焦氣喘針時定 小腸 宛骨為原手踝中 目中淚出兼生翳 熱病相連汗出頻 偏枯臂舉只神針 膀胱 崑崙為經外後跟 頭痛吐逆并腹脹 腰痛腰重更難行 小兒癎搐一齊針 膽 陽陵泉血瞻合間 半身不遂依針刺 腰伸不舉臂風癎 膝勞冷痺不針安 心 少衝爲井是心象 虛則悲驚實喜笑 熱病煩滿上氣多 手攣臂痛用針加 脾 大都脾榮本節中 腹滿煩悶並吐逆 熱病相連是逆行 神針一刺即時寕 肺 大淵肺俞掌後尋 眼目赤筋白翳膜 嘔吐咳嗽腹膨膨 心疼氣上一般針 腎 腹溜腎經魚肚中 腹内雷鳴并脹滿 面目昏昏喜怒停 四肢腫痛刺時靈 肝 曲泉肝合胕骨中 身熱喘中氣勞病 女人血瘕腹腫疼 足痛洩利又便膿 胃 厲兊爲井主胃象 汗病不出如瘧狀 尸厥口噤腹腸滑 齒痛喉痺針刺佳 大腸 二間庚榮本節中 肩臂疼時依此用 喉痺鼻衂在心驚 下針牙痛更無根 膀胱 束骨壬俞本節中 要風目眩并背痛 耳聾項急本穴尋 針之必定有神功 胃 衝陽爲原動脉中 寒熱往來如瘧狀 偏風口眼注牙疼 遁時取効有同神 膽 陽甫膽經四寸間 風脾不仁依此用 筋攣骨痛足腫寒 神針一刺不須難 小腸 小海爲合肘上中 四肢無力難舉步 寒熱風腫項頭疼 遁時針刺有神靈 肺 隱白為井足太陰 鼻衂滑腸食不化 腹脹喘滿吐交横 月經不止血山崩 脾 魚際爲榮熱汗風 目眩少氣咽乾燥 咳嗽頭痛痺主胷 嘔吐同針有大功 腎 太谿腎俞内踝下 咳嗽上氣并脈短 足厥心疼嘔吐涎 神針到後病伏潜 肝 中封爲穴内踝前 臍腹痛時兼足冷 振寒痎瘧色蒼蒼 寒疝相連針下康 心 小海心合曲節間 頭項痛時涕與笑 齒痛嘔逆滿心胷 用針一刺管驚人 大腸 商陽爲井大腸中 喘逆病熱并牙痛 次指指上氣主胷 耳聾寒熱目赤紅 膀胱 通谷爲榮本節遊 目 胷中脹滿 頭痛鼻衂項筋收 飲食不化即時休 膽 臨泣膽俞節後邊 月事不調依此用 中滿缺盆腫項咽 氣噎如瘧當時安 大腸 合谷爲原岐骨中 目視不明并齒痛 痺痿漏下熱生風 牙關口噤一針功 小腸 腸谷爲經刺腕中 熱病過時汗不出 顛疾狂走妄言驚 耳聾齒痛目眩針 胃 缺 肺 少商肺并注心中 飲食不下咽喉痛 寒食欬逆喘脹衝 三稜針刺血為功 腎 然谷腎榮内踝尋 小兒臍風並口噤 喘呼少氣足難行 神針并灸得安寜 肝 大衝肝俞本節後 淋瀝足寒並吐血 腰引少腹小便膿 漏下女子本中痛 心 靈道為經掌後真 暴瘖即便難言語 心痛肘攣悲恐驚 建時到後即宜針 脾 隂陵泉穴脾之合 霍亂疝瘕及腰疼 腹腎喘逆身難卧 小便不利針時過 膀胱 至陰為井是膀胱 胷脇痛時依法用 目生翳膜頭風狂 小便不利寒中傷 膽 俠骨膽榮小節中 寒熱目赤頸項痛 胷脇脹滿足難行 耳聾一刺便聞聲 小腸 後谿為俞節陷中 耳聾鼻衂并喉痺 寒熱氣瘧目生筋 肘臂筋攣同用針 膀胱 京骨為原内際間 目皆内赤頭頸强 䯒痠膝痛屈伸難 寒熱腰疼針下安 胃 解谿穴是胃之經 頭痛霍亂面浮腫 腹脹䯒腫脚轉筋 大便下重也同針 大腸 曲池為合肘外邊 身中痛急身無力 半身不遂語難言 喉痺針下也痊然 金 三焦之井號闗衝 臂肘痛攻不能舉 目生翳膜主頭痛 喉痺針刺取其靈 水 液門為榮刺陷中 目赤齒血出不定 驚悸癎熱共頭疼 三稜針刺即時靈 木 中渚為俞節後尋 目生翳膜咽喉痛 熱病頭疼耳不聞 針入三分時下明 三焦原 陽池為原腕表中 臂痛身沉難舉步 寒熱如瘧積心胷 一針當面有神功 火 支溝為經腕後真 霍亂吐時并口噤 熱病臂肘痛㢘疼 一針得氣便醒醒 土 缺 木 中衝為井厥陰心 熱病煩悶汗不出 掌中煩熱及頭疼 舌强針時得自平 火 勞宫心榮手掌中 狂笑顛疼同日用 中氣攣痺口中腥 氣粗喘池須不寧 土 太陵心俞腕後尋 目赤小便如赤色 喜笑悲哀氣上衝 狂言時痛建中時 金 間使心經掌後間 熱時咽痛并驚悸 心痛嘔逆惡風寒 神針邪忤也須安 水 曲澤為合肘重存 肘臂筋攣多嘔血 心疼煩悶口乾中 呼吸陰陽去疾根 腎 涌泉為井腎中尋 身熱喘時同日刺 大便祕結與心疼 足寒逆冷也安平 肝 行間肝榮大指間 腰痛心痛如死狀 欬逆嘔血更咽乾 溺難寒疝下針安 心 神門心俞掌後尋 身熱嘔血多間病 惡寒心痛不食中 下針得刺有神功 脾 身寒逆氣并絶子 尺澤肺合在肘中 血氣輪流此處存 手攣風痺氣衝胷 肺 咳嗽口舌乾喉痛 缺 五子元遁法中尋 十二身流注五臟六府明堂 肺人肺者臟也兩傍一十八穴 甲乙經 肺出於少商少商者木也 在手大指端内側出手甲角 如韭菜手太陰脉之所出也 為井冬三 月宜灸之 流於魚際魚際者火也 在手大指本節後内側散脉中 手太陰脉之所流也為華春三 月宜 灸之 注於太淵太淵者火也 在手掌後陷者中手太陰脉之 所注也為俞夏三月宜灸之 行於經渠經渠者金也 在寸口陷者中手太陰肺之所 行也為經不可灸傷人神明 入於尺澤尺澤者水也 在肘中約上動脉手太陰脉之 所入也為合秋三月宜灸之 少商 在手大指端内側去爪甲如韭葉灸一壯主瘧寒 厥善噦心滿而汗出寒濯濯熱煩手臂不仁唾沬 唇乾及熱煩心引食手按攣指支痛肺脹上氣耳中生 風欬喘逆痺臂痛吐飲食不下彭彭熱病象瘧振憟皷 頷腹脹俾俔喉中喘耳前痛甄權云大手大母指甲骨 外畔當角一韭菜白肉際宛宛中是也此脉肺之候論 藏溪不宜灸之 惡生冷熱食 魚際 在手大指本節後内側散脉中灸 三壯主虚極洒洒毛起惡風寒舌 上黄身熱欬嗽喘病走胷背不得息濕痛甚汗不出寒 厥及熱煩心少氣不足以息陰濕痒腹痛不下飲食肘 攣支滿喉中焦乾竭痓上氣熱病振憟皷頷腹滿陰痿 欬引尻漏出虚也膈中虚飲食嘔身熱汗不出數唾挺 嘔吐血下肩背寒熱脱色目泣出皆虚也色不變者 脈心痛也短氣心痺悲怒逆氣恐狂易霍亂胃氣逆 太 淵 在手掌後䧟者中灸三壯主痺逆氣寒厥逆煩心善 唾噦噫胷滿噭呼胃氣上逆心痛欬逆煩悶不得臥 胷中滿喘背痛脈脹彭彭臂厥肩膺胷滿痛目胷白翳 眼青轉筋掌中熱乍寒乍熱缺盆中相痛數次喘不得 息臂内㢘痛膈飲煩滿病温身熱五月以上者不出厥 心痛臥若從中心間痛動作痛益甚色不變者肺心痛 也如乳噫胃氣上逆心痛唾血振寒 嗌乾狂言口臂肘中痛皆瘧痺胃也 經渠 在手口陷中 不可灸傷人 神明主瘧寒熱胷皆急胷中彭彭然甚即交兩手如瞀 為暴痺喘逆候痺掌中熱欬逆上氣喘息數次熱病汗 不出心痛 欲嘔也 列缺 手太陰絡去腕上一寸半灸五壯甄㩲 云腕後臂側二寸交又頭兩筋骨間宛 宛中是也主徧氣口喎半身不隨腕勞灸三壯主瘧甚 熱驚癎如有見者咳喘掌中熱虛則肩背寒憟少氣不 足以息寒厥交兩手如瞀為口沬出實則肩背熱痛汗 四肢腫身温時時熱飢則煩飽則悶面色變口不開惡 風泣血出喉痺欬上氣數次四肢厥逆善笑弱白熱病 先手臂痛身熱瘈瘲唇口咽下汗出如連珠小便白熱 痛兩乳下三寸堅脇下 滿悸善忘口中沬出 孔最 手太陰郄去宛上三寸灸 五壯主熱病汗不出此穴 可灸五壯汗 即出厥頭痛 尺澤 在肘中約上動脈灸三壯甄㩲云在 臂屈横交中兩筋骨陷者宛宛中不 宜灸主喉痺上氣士乾脇痛心彭彭痛欬逆上氣舌乾 脇痛心煩肩寒少氣不足以息腹脹喘振憟瘈瘲手不 伸欬嗽唾濁氣膈善嘔皷頷不得汗煩滿身痛因為縱 衂唾血時寒時熱胞中有大疝瘕積與陰相引痛若穴 泄上下出喉痺哽噎寒熱實則肩背熱痛汗不出四肢 暴腫虚則臂寒背短氣心煩癲疾嘔沬手臂不得上頭 頭肘 痛也 俠白 在天府下去肘下五寸動脈手太 陰别灸五壯主心痛欬乾嘔煩滿 天府 在腋 下三 寸臂臑内㢘動脈手太陰脈氣所發禁不可灸候人逆 氣主欬上氣喘不得息暴瘴内逆肝肺相摶口鼻出血 身脹逆息不能臥風汗不出身腫喘喝多睡 恍惚善忘嗜臥不覺甄推十金揚操同也 大腸人大腸者肺之腑也兩傍四十二穴 并下三單穴 共四十五穴 甲乙經 大腸出於商陽商陽者金也 一名絶陽在手大指次指 内側去爪角如韭葉手陽 明脈之所出為井 冬三月宜灸之 流於二間二間者水也 一名間谷在手大指次指本節 前内側陷者中手陽明脈之所 溜也為榮春 三月宜灸之 注於三間三間者木也 一名少谷在手大指本節後内 側䧟者中手陽明脈之所注也 為輸夏三 月宜灸之 過於合谷 一名虎口在手大指岐骨間 手陽明脈之所過也為原 行於陽谿陽谿者火也 一名中魁在腕中上側兩筋間 陷者中手陽明脈之所行也為 經 入於曲池曲池者土也 在肘外甫屈肘曲骨之中手陽 明脈之所入也為合秋三月宜 灸 之 商陽 一名在手絶陽大指尖指内側去爪甲角如韭葉 灸三壯右取左左取右如食頃立巳主氣滿胷中 喘息支脇熱病汗不出耳中風耳鳴耳聾時不聞熱瘧 口乾下齒痛瘈引口中惡寒頻腫肩痛引缺盆喉痺青 肓是 也 二間 一名間谷在手大指次大指本節後内側陷 者中灸三壯主人多臥善唾肩髃痛寒鼻齀 赤多血侵滛起面身熱喉痺如 哽皆傷忽振寒肩疼齒痛也 三間 一名少谷在手大 指次指本節後内 側陷者中灸三壯主喉痺腫如哽齒齵痛惡青多臥善 唾胷滿腸間痛瘧寒熱唇口乾身乾喘息目急痛善驚 合谷 一名虎口在手大指岐骨間灸三壯主寒瘖瘧狂 易鼻齀衂熱病汗不出腹目目痛舌齒齲驚喉痺 痱痿鼻腕不用唇吻不收聾耳 中不通瘖不能言口噤不開 陽谿 一名中魁在腕中 上側兩筋間陷者 中灸三壯主熱病煩心隨目目痛泣出厥逆頭痛胷齒 滿不得息寒熱癲疾不嘔惡若笑見鬼喉痺耳聾鳴 痛驚製瘧寒甚熱病腸澼臑肘臂痛虛 則氣膈滿肩不舉吐舌戾頸妄言痂疥 偏厯 手陽明絡 在腕後三 寸灸三壯主風瘧汗不出寒熱風痛汗不出膸目目 癲疾多言耳鳴口僻煩腫實則聾喉痺不能言齒齲 痛鼻齀衂虛 則痺隔也 温留 一名逆注一名蛇頭手陽明郄在腕 後小七五寸大士六寸灸三壯主腸 鳴而痛傷熱頭痛噦衂肩不舉瘧面赤腫口齒痛癲 疾吐舌彭頷狂言見鬼狂臥喉痺不能言虚氣面腫 下 㢘 右輔骨下去上㢘一寸怒甫齊兑内 分外斜灸三壯主眼痛熱弱黄也 上㢘 在三里下 一寸陽明 之㑹灸三壯主小 便黄腸中鳴相追 三里 在曲池下二寸按之肉起兑兑 肉之端灸三壯主腹䐜時寒㣲 腰痛不得臥 齒痛頰腫也 曲池 在肘外輔屈肘曲骨之中灸三壯主 肩肘中痛難屈伸手不可舉喉痺不 能言目不明腕急身熱驚狂躄痿痺重瘈瘲癲疾吐舌 胷中滿耳前痛齒痛目赤痛頸腫寒熱渴飲輙汗出不 飲則皮乾熱傷 寒餘熱不盡 肘髎 在肘大骨外㢘陷中灸三壯主肩 肘節戾重痺痛以至不可屈伸 五里 在肘上三寸又行馬褁大外中央灸十主風勞驚 恐乆泣血肘不飲舉風癎嗜臥四肢不熱揺身黄 寒熱頸厯適欬呼吸膸目目昏昏少氣痎 瘧心脹滿痛上氣左取右右取左是也 臂臑 在肘上 七寸胭 内端手陽明絡㑹灸三壯主 寒熱頸瘰厯肩痛不可舉 臑㑹 一名臑扁在臂前㢘 曲肩頭三寸手陽明 之絡灸五壯主癭 臂氣腫陰理氣 肩 在肩端臑上斜舉臂取之 灸三壯主肩重不舉臂痛 肩髃 在肩端兩骨間手陽明蹻脉 之㑹灸三壯主中熱指臂痛 巨骨 在肩端上行兩义骨 䧟者中手陽明蹻脉 之㑹灸三壯主有痺背痛臂 不舉血瘀肩中痛不能動揺 扶突 一名水穴在曲頰下 一寸人迎後手陽明 脈氣所發仰而取之 灸三壯主欬逆上氣 天鼎 咽㗋鳴喝喘氣息暴瘖氣哽 在頸缺盆直扶突氣之舎 候一寸半手陽明脉氣所發主鼻窒口僻 清涕出不可止齀衂有癰口禁不可開 水溝 在鼻柱 下人中 督脈手陽明脈之㑹直唇取之灸三壯主寒熱頭痛癲 疾互引水腫人中盡滿唇反者死振寒手捲前僵鼻齀 不能息鼻不收洟不知香臭血 不止口不禁水漿喝僻睊目也 兌端 在唇上端脈氣所 發灸三壯主寒熱 皷頷口禁癲疾吐末寒熱痓互引唇吻强 上齒齲消渴嗜飲目睻身汗出衂血不止 齗交 在唇内 齒上齗 縫灸三壯主痓煩滿寒熱口僻癲疾互引目痛不明齒 間出血有傷酸尖落痛口不可開引鼻中鼻中息肉不 利鼻頭頷頥中 痛鼻中有蝕瘡 肝人肝人者臟也兩傍二十二穴 甲乙經 肝出於大敦大敦者木也 在足大指端去爪甲韭葉及 三毛中足厥陰脈之所出也 為井冬三 月宜灸之 流於行間行間者火也 在足大指間動脈應手陷者中 足厥陰脈之所溜也為榮春三 月宜 灸之 注於大衝大衝者土也 在足大指本節後二寸或一寸 半陷者中足厥陰脈之所主也 為輸夏三 月宜灸之 行於中封中封者金也 在足内踝前一寸仰足取之陷 者中伸足乃得之足厥陰脈之 所行也 為經 入於曲泉曲泉者水也 在膝内輔骨下大筋上小筋下 陷者中屈膝外灸而得之足厥 陰脈之所入也為 合秋三月宜灸之 大敦 在足大指端去爪甲如韭及三毛中灸三壯主卒 心痛汗出陰跳遺溺小便難而痛厥陰上入腹中 寒疝陰挺出偏大腫腹臍痛腹中邑邑不樂小兒癎瘈 遺清溺虚則病諸瘕䫋實則閉癃少腹中熱善寢尸厥 死不知人脉 動如故痓 行間 在足大指間動脈應手陷者中灸三 壯主欬逆上氣唾沫溺難痛白濁卒 疝少腹腫欬逆嘔吐卒陰跳腰痛不可灸俯仰面倉黒 熱腹中脹滿身熱厥痛心痛色倉倉然如死狀終日不 得太息肝心痛也月事不利見大赤白而有身反敗陰 寒腹痛上支心心下滿癃腹中痛怒瞋不欲視泣出長 太息癲疾短氣嘔血骨背痛若驚悲不樂厥脛足 下熱面盡熱嗌乾渴喉痺口喎喉咽如振狀也 大衝 在大足本節後二寸半或一寸半陷者中灸三壯主腰 痛少腹滿小便不利如癃壯痛瘦意恐懼氣不足膽中 常邑邑狐疝環臍痛陰騫兩丸縮腹堅不得臥黄疽熱 中善渴女子疝及少腹腫溏泄隆遺陰痛面蒼黒目下 背痛暴脹胷脇支滿足寒大便難面唇色白時時嘔血 男子積不足女子滿血乳難嘔厥寒時有㣲熱脇下支 滿喉痺痛嗌乾膝外㢘痛滛樂脛酸腋下腫馬刀瘘肩 腫唇傷痛色蒼蒼然如死狀終日不得太息者肝心痛 也 中封 在足内踝前一寸仰足而取之陷者中伸足乃 得之灸三壯主色蒼蒼然太息如將死狀振寒 小便白便難痿厥身體不仁手足偏少頽疝陰暴膽疝 疼臍少腹引腰中痛身黄時有微熱不嗜食膝内㢘内 踝前痛少氣身濕重女子少腹 大乳難嗌乾嗜飲夾臍疝也 蠡溝 足厥陰絡在内踝 前五寸灸三壯主 女子疝少腹腫赤白滛時多時少陰跳腰腹痛實則 長寒熱攣暴痛遺溺偏大虚則暴痒腫睪卒疝小便不 利如癃壯數噫恐悸氣不足腹中邑邑少腹痛 喉中有熱如息内狀如著欲出背孿不可俯仰 中郄 一 名 中都足厥陰郄在内踝上七寸脛骨中灸 五壯主頽疝崩中復上下痛腸僻亦止精 膝關 在犢鼻 下二寸 陷者中足厥陰脈氣所變灸五壯主膝内 㢘痛引臏不可屈伸連腹引喉咽痛是也 曲泉 在膝内 甫骨下 大筋上小筋下陷者中屈膝乃得之灸三壯主女子疝 按之湯沃兩股中少腹腫陰挺痛 背來下血陰中腫 或痒漉青汁若葵血閉頽疝陰跳痛陰臍中不得永陰 痿腹脇下支滿癃閉後時少泄四肢不舉實身熱頭眩 痛汗不出目 筋攣膝不可屈伸發狂 衂血喘呼少腹痛引喉咽病泄下血也 陰包 在膝上 四才股 内㢘兩筋間足厥陰引走 灸三壯主腰痛少腹痛 五里 在陰㢘下二寸去氣衝 三寸陰股中動脈灸三 股主少腹中滿 熱閉不得溺 陰㢘 在羊矢下去氣衝二寸動膝灸 三壯主婦人絶産若未曽産 膽人膽者肝之腑也兩旁一百四穴 甲乙經 膽出於竅陰竅者金也 在足小指次指之端去爪甲如 韭葉足少陽風之所出也為井 冬三月 宜灸之 流於俠谿俠谿者水也 在足小指次指岐骨間本節前 陷者中足少陽脈之所留也為 榮春三月 宜灸之 注於臨泣臨泣者木也 在足小指次指間本節後間陷 者去俠谿一寸半足少陽脈之 所注也為輸夏 三月宜灸之 過於邱墟 在足外㢘踝下如前陷者中去 臨泣三月足少陽脈之所過也 行於陽輔陽輔者火也 在足外踝上四寸輔骨前絶骨 端如前二分許去邱墟七寸足 少陽脈之所 行也為經 入於陽陵泉陽陵泉者土也 在膝下一寸外㢘陷者中 足少陽脈之所入也為合 秋三月 宜灸之 竅陰 在足小指次指之端去爪甲如韭葉灸三壯主脇 痛欬逆不得息吸喘爪甲上與分者左取右右取 左立巳不巳腹取之手足清煩熱汗不出手胑轉筋頭 痛如錐刺之循循然不可以動動益煩心喉痺舌巻口 乾胷内㢘痛不 可及頭耳聾鳴 俠谿 在足小指次指岐骨間本節前陷 者中灸三壯主胷支痛寒如風吹 狀寒熱熱病汗不出目外背赤痛頭眩兩頷痛逆寒汗 不出多汗耳鳴聾目痒胷中痛不可及則痛無常乆㾬 瘧疾狂 是也 地五㑹 在足小指次指本節後陷者中不宜灸 使人瘦不出三年死主内傷唾血不足 外無膏澤 亂腫也 臨泣 在足小指次指間本節後去俠谿一寸 半陷者中灸三壯主厥四逆喘氣滿風 身汗不出而清净髀中痛不得行足皮痛胷中滿腋下 腫馬刀瘘善自齧頰天牖中腫滛樂脛酸頭眩枕骨頷 顱痛目澁身痺洒浙振寒季脇不支滿寒熱胷脇腰腹 膝外㢘痛月水不利見血而有身敗則及乳腫胷痺心 一痛不得息痛無常處大風目外 背痛身熱痱缺盆中痛瘧日西發 邱墟 在足外㢘踝下 如前陷中去臨 泣三寸灸三壯主目視不明振寒目翳朣子見腰脇痛 脚酸轉筋胷脇痛善大膝胷滿彭彭然瘧振寒腋下腫 痿厥寒足腕不收躄坐不能起髀 脚痛大疝腹堅寒熱脛腫狂疾 懸鍾 足三陽大絡在 外踝上三寸動 者中按之陽明脈絶乃取之灸五壯主滿 胸中有熱不嗜食小兒腹滿不能飲食 光明 足少陽 絡在外 踝五寸灸五壯主身體寒少熱甚惡心惕然此與絶骨 穴療病同功主淋 脛酸熱病汗不出狂痛虚則痿躄 坐不能起實則厥脛熱膝痛身體 不仁手足偏小齧頰不能俯仰痓 外邱 足少陽郄少陽 所生在外踝上 七寸灸三壯主膚痛痿痺骨脇 滿頭痛項内寒熱癲疾不嘔沬 陽輔 在外踝上四寸輔 骨前絶骨之端如 前三分許去立墟七寸灸三壯主寒熱腰痛如小錘居 其中弗然腫不可以欬欬則崩縮急諸節痛上下無常 處寒熱酸痟四肢不舉腋下腫馬 刀瘘髃膝脛骨揺酸痺不仁喉痺 陽交 一名别陽一名 足 陽維郄在 外踝上七寸斜屬三陽分肉間灸三壯主寒厥癲疾斷 瘈瘲驚狂喉痺胷滿面腫寒熱髃脛不收瘖不能言也 陽陵泉 在膝下一寸外㢘陷者中足少陽脈氣所發灸 三壯主太息口苦咽中介介數唾脇下支滿嘔 吐逆髕痺引膝股㢘㢘不仁筋急嘔 宿汁心澹澹恐如人將捕之膽脹 陽關 在陽陵泉上 三寸犢外陷 者中不宜灸主膝外㢘 痛不可曲伸脛痺不仁 中瀆 在脾外膝上五寸分肉間 陷者中足少陽脈氣所發 灸五壯主寒氣在分肉 間痛上下者痺不仁也 環跳 在脾樞中側臥伸下足屈 上耳之足少陽脈氣所發 灸五十壯主樞中痛不可舉腰脇相引 急痛髀筋瘈脛痛不可屈伸痺不仁 本神 在曲差旁 一寸半髮 際一日直耳上入髪際四分足少陽陽維之㑹灸五壯 主頭目眩痛頸頃强急胷脇相引不得傾側癲疾不嘔 沬小兒 驚癎也 頭維 在額角髪際本神旁一寸五分禁不可灸 主寒熱頭痛如破目痛如脱喘逆煩滿嘔 吐流汗 難言 臨泣 當上背直入髪際五分陷者中足少陽太 陽之㑹灸三壯主頰清不得視口沬泣出 兩目眉頭痛小 兒驚癎反視 目窻 一名至宫在臨泣後一寸足少陽 陽維之㑹灸三壯主頭痛目瞑逺 視 上 齒齲腫也 正營 在目窻後一寸足太陽陽維之㑹灸五 壯主牙齒痛唇吻强上齒齲痛惡寒 承靈 在正宫後一寸半足少陽陽維之㑹灸五壯 主腦風頭痛惡見風寒齀衂鼻窒喘息不通 腦空 一名顳顠在承靈後一寸半俠玉枕骨下陷者中足少 陽陽維之㑹灸五壯主頭痛身熱引兩頷急腦風目瞑 頭痛風眩目痛鼻管疽 發為厲鼻癲瘦大瘦 風池 在顳顬後髪際陷者中足 少陽陽維之㑹灸五壯主 寒熱癲疾僵狂仆熱病汗不出頭眩痛㾬瘧頸項痛不 能雇目泣出互引鼻齀衂目内皆赤痛氣竅耳目不明 喉痺傷引項 筋攣不收 顱息 在耳後青脈間足少陽氣所發灸三 壯主身熱頭脇痛不可反側小兒癎 喘不得 息耳鳴 懸顱 在曲周顳顬上㢘足手少陽脈氣所發灸 三壯主熱病頭痛引目外皆而急煩滿汗 不出引頷齒 面赤皮痛 頷厭 在曲顳周顬上㢘手足陽陽明之㑹 灸三壯主善嚏頭痛身熱目眩無所 見偏頭痛引目 外背而急耳鳴 懸釐 在曲周顳顬下㢘手少陽陽明之 㑹灸三壯主熱病偏頭痛外目外 背耳鳴 善嚏 陽白 在眉上一寸直瞳子灸三壯主頭目 瞳子不可以視俠白强急不可以顧 絲竹 空 一名目 在肩後陷者中足少陽脈氣所發不可灸 不幸使人目小及盲眩頭痛互引目中赤 臍風 目挿痓反目憎 風癲疾狂煩滿 瞳子 在目外去背五分手足少足少 陽之㑹灸三壯主青盲無見逺 視 月中膚翳 白膜一名後曲 天衝 在耳上如前三寸灸九壯主頭 痛癲疾不嘔沬庢互引善驚 蟀谷 在耳上入髮際一寸五分嚼而取之灸三壯主醉 酒風發兩角弦痛一云兩弦不能飲煩滿嘔出 曲鬢 在耳上入髪際曲隅陷者中鼓頷有空足太陽少 陽之㑹灸三壯主頸頷支痛引邪齒口禁不開急 痛不 能言 浮白 在耳入髪際一寸下曲頰後灸三壯主足緩 不收痿不能行不能言寒熱喉痺欬逆吐疝 積胷中滿不得喘息胷痛耳聾嘈嘈無所聞 頸項癰腫不能言及癭肩不能舉齒牙齲痛 竅陰 在骨 腕上 枕骨下手足太陽少陽之㑹灸五 壯主管疽發厲項痛引頸癰腫也 完骨 在耳後入髪際 四分足太陽少 陽之㑹灸三壯主風頭耳後痛煩心足痛不收失履口 喎僻頭頂揺瘈瘲車急癲疾僵仆狂虚面有氣齒牙齲 痛小便赤黄喉痺項腫不可 俯仰俠腫引耳㾬瘧狂易也 淵腋 在腋下三寸宛宛中 夆僻取之胷滿馬刀 臂不舉禁不可灸之不幸主腫馬 瘍腹内潰者死寒熱生馬瘍瘡 大包 脈出淵腋下三 寸痺之大絡布 胷脇中九肋間及季肋端灸三壯主大風不得息 息即胷脇中痛實則其身盡寒虚則百節皆縱 輙筋 在腋下三寸復前行一寸著脇足少陽脈 氣所發灸三壯主胷中暴滿不得臥喘息 天池 一名天 㑹在耳 後一寸腋下三寸著脇直腋撅肋間手心主足少陽脉 之㑹灸三壯主寒熱胷滿頸痛四肢不舉腋下腫上氣 胷中有聲 喉中嗚 章門 脾募也一名長平一名脇 在大横外 直脈季肋端足厥陰少陽之㑹側臥屈 上足舉臂取之灸三壯主腹中鳴盈盈然食不化脇痛 不得臥煩熱口乾躁不嗜食胷脇支痛腰清春强四肢 懈堕善怒欬少氣欝欝不得息厥逆 肩不舉馬刀强身瞷石水胃脹也 帶脈 在季肋下一 寸八分灸五 壯主婦人少腹 堅痛月水不通 五樞 在帶脈下三寸一日在水道下一 寸半灸五壯主男子陰疝兩丸上 下入少腹痛婦人 下赤白裏急瘈瘲 京門 腎募也一名氣府一名氣俞在 監骨腰中季肋本俠脊灸三壯 主庢反反折腰痛不可乆立俯仰寒熱腹眏央央然不 得息溢飲水道不通溺黄少腹裏急腫洞泄骨痺痛引 皆 也 維道 一名外樞在章門下五寸三分足少陽帶脈之 㑹灸三壯主欬逆不止三焦有水氣不能食 居 在長平下八寸三分監骨上陷者中陽蹻足少陽 之㑹灸三壯主腰引痛小腸在腹前兩筋間主肩 前痛與胷相引臂裏攣 急手不得上舉至肩 後腋 在腋後㢘際兩筋間主腋 外相引而痛手臂拘攣急 不得 上頭 轉穀 在旁骨下二骨間陷者中主胷脇支滿 不與食穀入不化嘔吐腹出舉腋取之 飲郄 在食門下一寸骨間陷者中主腹滿臚脹極 痛引臍傍腹鳴濯濯若中有水聲仰腹取之 應突 在飲 郄下 一寸主飲食不入腹中滿大便 不得節腹鳴泄注仰腹取之 脇堂 在腋陰下二骨間 陷者中主胷脇支 滿臚脹賁豚噫噦喘逆 膽視目黄舉腋取之也 旁庭 在脇堂下二骨間陷者中 舉腋之灸三壯主卒暴之 中飛尸遁反胷脇之滿時上 搶心嘔吐喘逆咽乾脇痛 始素 在腋脇下㢘下二寸 骨陷者中主脇下支 滿腰痛引腹筋攣陰 氣上縮舉臂取之 脾人脾者藏也兩傍四十八穴 甲乙經 脾出隱白隠白者木也 在足大指端内側去爪甲角如 韭葉足大陰脈之所出也為井 冬三月 宜灸也 流於大都大都者火也 在足大指本節後陷者中足太 陰脈之所溜也為榮春三月宜 灸 之 注於太白太白者土也 在足内側核骨下陷者中足太 陰脈之主也為輸夏三月灸之 行於商邱商邱者金也 在足内踝上㣲前陷者中足 足太陰脈之所行也為經 入於陰陵泉陰陵泉者水也 在膝下内側輔骨下䧟者 中伸足乃得足太陰脈之 所入也為合秋 三月宜灸之 隱白 在足大指端内側去爪甲如韭葉灸三壯主腹中 有寒氣起則氣喘熱病衂血不止煩心喜悲膓脹 逆息熱氣足筋脛中寒不得臥氣滿胷中熱暴洩仰息 足下寒膈中悶嘔吐不欲食飲尸厥死不知人脈動如 故飲渴身 體痛多唾 太都 在足大指本節後陷者中灸三壯主熱 病汗不出厥手足清暴泄厥心痛腹脹 滿心九痛甚者胃心痛也瘧不知所苦風逆暴 四肢腫濕則唏然寒飢則心煩飽則頭眩目 太白 在 足 内側核骨下陷者中灸三壯主病先頭重煩痛煩寃身 熱腰痛不可以俯仰腹滿兩頷痛甚暴泄若飢而不若 食若噫熱中足清腹脹食不化若嘔洩有膿血苦嘔無 所出先取三腹中切痛霍亂逆氣大便難身重骨瘘不 不相知熱痛滿 悶不得臥脾脹 公孫 在大指本節後一寸别走陽明大 陽絡也灸三壯主瘧不嗜食多寒 熱汗出實則中切痛厥頭面腫起煩心狂飲不嗜 臥虚則鼓脹腹中氣大滿熱痛不嗜飲霍亂也 商邱 在内踝㣲前下陷者中灸三壯主癲疾狂多食善笑不 體發於外煩心中渴瘧寒腸中痛汗出腹滿响响不便 心下冇寒痛陰股内痛氣及狐疝走上下腹腹痛脾虚 令人病寒不樂好太息喉脾寒熱若嘔痺卑煩滿癎瘈 手足擾顛疾目昏口禁弱黄筋攣痛病善厭夢 者絶厥頭面腫起欬而不欲食痔骨蝕管疽 漏谷 在 足 内踝上六寸骨下陷者中亦足太陰絡灸三壯主腹中 熱若寒膓鳴强欠時内痛心悲氣逆腹滿腹脹而氣快 然引肘脇下皆主之少腹脹 急小便不利厥氣上頭癲 三陰交 在内踝上三寸骨 下陷者中足太陰 厥陰少陰之㑹灸三壯主足下熱脛疼不能乆立濕卑 不能行腹中熱若寒膝内痛心悲氣逆腹滿小便不利 厥氣上及癲痺病者身重若飢足厥不欲行善掣脚下 痛虚則腹脹腹鳴溏洩食欲不化脾胃肌肉痛素問 地機 一名脾舎足太陰郄别走上一寸空在膝 下五寸灸五壯頽疝瘡瘕腹中痛藏痺 陰陵泉 在膝下側輔骨下陷者中伸足及得之灸三壯主溏泄 穀下化腹中氣脹嗑膝下滿腹中嗑脇下滿腹中氣嗌 腹脹逆不得臥腎腰痛不可俯仰氣癃尿黄寒熱不莭 女子疝瘕按之如以湯沃其股内至膝飱泄婦人陰痛 少腹堅急痛重下不嗜食心下 滿寒中小便不利霍亂痺痛 血海 在膝下膝臏上内 㢘白肉際二寸中 足太陰脈氣所發灸五壯主婦 人漏下苦血閉不通逆氣脹 箕門 在魚腹上越筋間 痛應手陰市内足 太陰脈氣所發一云在股上起筋間 灸三壯主淋遺溺鼠鼷痛小便難 其門 肝募也在弟 二肋端不容 傍一寸五分上直兩乳兩足太陰厥陰陰維之㑹舉臂 取之灸五壯主婦人産余疾食飲不下胷脇支滿目眩 足寒小便難心切痛善噫聞酸臭痠腹滿少腹尤太息 賁脇下積聚喘逆臥不安席時寒熱心大堅賁豚上下 癃遺溺鼠鼷痛小便 難而白瘖不能言 日月 肝募也在其門下五分灸五 壯主太息善悲少腹有熱欲 走多唾言語不 正四肢不收 腹哀 在日月下一寸半足太陰陰維之 㑹灸五壯主便膿血寒中不化腹 中痛 也 大横 在腹哀下三寸直臍傍足太陰陰維 之㑹灸五壯主大風逆氣多寒善悲 腹結 一 名 腸屈在大横下一寸三分灸五 壯主繞臍痛搶心膝寒洩利 府舎 在腹結下三寸足 太陰陰維之㑹灸 五壯主疝瘕髃中急痛循脇上 下搶心腹滿積下聚厥逆霍亂 衝門 一名慈宮去大横 五寸在府舎横骨 兩端約中動脈足太陰陰維之㑹灸五壯主寒氣 腹滿癃滛樂身熱腹中積痛陰疝乳難子上衝心 雲門 在巨骨下氣户傍各二寸陷者中動脈應手足太陰脈 氣所發舉取之灸五壯主喉痺胷中暴逆先取衝脈後 取三里云門皆冩之欬喘不得息不得臥呼吸氣索咽 不得胷中熱暴心腹痛疝積時發上衝心肩痛不可舉 引缺盆脈代互至寸口 四逆脈鼓不能通也 中府 脈募也一名膺中俞在云 門下一寸一云一寸六分 乳上三肋間動脈應手陷者中足太陰之㑹灸五壯至 脈系急胷中痛惡青胷滿邑邑然嘔膽胷中熱喘逆氣 氣相追逐多濁唾不得息肩背風汗出靣腹腫膈中食 噎不下食喉痺肩息脈脹皮膚骨痛寒熱煩滿腫痛 周榮 在中府下一寸六分陷者中足太陰脈氣所發仰 而取之灸五壯主胸脇之支滿却引胷脇支滿不 得俯仰飲食不 下欬喘陳膿 胷鄉 在周榮下一寸六分陷者中足太 陰脈所發仰而取之灸五壯主胷 脇之滿却引背 痛臥不得轉側 天谿 在胷鄉下一寸六分陷者中足太 陰脈氣所發仰而取之灸五壯主 胷中滿痛乳腫賁膺 欬逆上氣喉鳴有聲 食竇 在天谿下一寸六分陷者中 足太陰脈氣所發舉臂助之 灸五壯主胷脇滿膈間 雷鳴滀陸常有少聲 胃人胃者脾之腑也兩旁九十穴 并下一單穴 共九十一穴 甲乙經 胃出於厲兊者金也 在足大指次指之端去爪甲如韭 葉足陽明脈之所出入為井冬三 月宜 灸之 流於内庭者水也 在足大指次指外間陷者中足陽明 脈之所留也為榮春三月宜灸之 注於陷谷陷谷者水也 在足大指次指之間本節後陷 者中去内庭二寸足陽明脈之 所主也夏三 月宜灸之 過於衝陽 一名㑹骨足跌上五寸骨間動脈上去陷 谷三寸足陽明脈之所為原春三月宜灸 行於解谿解谿者火也 在衝陽後一寸半腕陷者 中陽明脈之所存也為經 入於三里三里者土也 在膝下三寸胻外㢘足陽明脈 之所入也為合秋三月宜灸之 厲兊 在足大指次指之端去爪甲如韭葉灸一壯主尸 厥口禁氣絶脈動如故其形無知如中惡壯瘧不 嗜食腹寒脹滿熱病汗不出齀衂眩前仆面浮腫足 脛寒惡人與木音喉痺齲齒惡風鼻不利多臥善驚 内 庭 在足大指次指外間陷者中灸三壯主四肢厥手足 悶者使人乆持之逆冷脛痛腹脹滿支膚痛善伸數 次惡入與木音振寒嗌中引痛熱病汗不出下 齒痛惡寒目急喘滿寒慄斷口禁僻不嗜食 陷谷 在 足 大指次指之間本節後陷者中去内庭二寸灸三壯主 執痢面腫目癰腫善齒唇善噫腹痛脹滿腸鳴熱病汗 不出水腫留飲 胷脇支滿也 衝陽 一名原在足肘上五寸骨間動脈 上去陷谷三寸灸三壯主皮先寒 熱病汗不出口熱痛胃管痛時寒熱皆主之齒齲痛腹 大不嗜食振寒而欠狂妄而行登而歌葉衣而走足下 緩失履風水 面浮腫也 解谿 在足衝陽後一寸半腕上陷者中灸 三壯主熱病汗不出善噫腹脹滿胃 熱調言風水面附腫顔黒厥氣上攴腹脹大下重瘈瘲 驚股膝腫行轉荕頭眩痛癲疾厥寒熱欠煩滿悲泣出 狂易見鬼火霍亂風從頭至足面目赤口痛齧舌 足大指轉傷下車桎地適臂指端陽為筋痺也 豐隆 足陽明絡也在外踝上八寸下㢘䯒外㢘陷者中灸三 壯厥逆胷痛如刺腹中切痛大小便齒難厥頭痛面浮 腫煩心狂見鬼善笑不休發於 外有所大喜喉痺不能言也 巨虛下㢘 足陽明與小 腸合在上㢘 下三寸灸三壯主少腹痛飱泄出糜次指間熱若脈陷 寒熱身痛唇乾不得汗出毛髪焦脫肉少氣内有熱不 欲動揺泄膿血腰引少腹痛暴驚狂言非常 女子乳癰驚痺脛腫脹足跗不收跟疼痛 條口 在下 㢘上 一寸足陽明脈氣所發灸五壯主脛寒不得 臥脛疼足緩失足濕痺足下熱不能乆立 巨虛上㢘 足陽明與大腸合在三里下三寸灸三壯主飱泄大腸 痛狂妄走善大腸有熱腸鳴腹滿俠臍痛食不化喘不 能行立胷脇支滿惡聞人木音風水面腫 甄權云主大氣不足偏風風腲腿脚隨也 三里 在膝下 三寸胻 外㢘灸三壯主陽厥悽悽而寒少腹堅頭痛脛股腹痛 消中小不利善噦痓中有寒腹中寒脹滿善噫聞食臭 胃氣不足腹鳴腹痛泄不化心下脹熱病汗不出喜嘔 吐苦癃痓身反折口禁喉痺不能言寒熱陰氣不足熱 中消谷善飢腹熱身煩狂言胷中瘀血胷脇支滿膈不 能乆立膝痿寒水腹脹皮腫乳廱有熱五臟六脈脹狂 歌妄言怒恐惡人與火 罵詈霍亂遺時失氣 犢鼻 在膝臏下䯒上骨俠解大 筋中足陽明脈氣所發灸 三壯主犢鼻腫先熨去之其赤堅勿攻攻者死膝 中痛不仁難跪起諸腫節潰者死不潰可療也 梁邱 足陽明郄在膝上二寸兩筋間灸三壯主 大驚乳痛脛若膝痺不能曲伸不可以行 陰市 一名在 陰鼎上 三寸㐲免下若拜而取之足陽脈氣所發不可灸主寒 疝下至腹腠膝腰痛如青水大腹諸疝按之下膝上伏 免中寒痛腹脹 滿痿厥少氣 伏兔 在膝上六寸起肉足陽明 脂脈氣所發禁不宜灸 髀關 在 膝 在膝上伏兔後交分中灸三壯 主膝寒痺不仁委不得屈伸 承泣 一名谿穴一名面 在日下七分直 目瞳子蹻脈在脈足陽明之㑹甄權云在眼下八分禁 不宜灸無問多少三日以後眼下大如拳息肉脹桃許 大至三十日即定百日都不見物或如升大目不明淚 出目眩普朣子痒逺視 昏夜無所見目瞤動與頂 口翏相引喎 僻口不能言 四白 在目下一寸足陽明脈氣所發 灸七壯主日痛口僻涙出不明 迎香 一名衝陽在禾 上鼻下乳傍手足陽明之㑹主 鼻齀不利窒洞氣寒喎僻多涕鼻血有癰不宜灸 巨 在僻鼻傍八分直瞳子蹻脈足陽明之㑹主面目面風 寒䪼腫癰痛招揺視膽瘈瘲口僻青盲無所見逺視 目中滛膚 白膜覆瞳子 地倉 一名胃維俠口傍四分如近下蹻脈 手足陽明之㑹灸三壯主口緩不收 不能言語手足 痿躄不能行 承漿 一名大池在頥前下唇之下足陽 明任脈之㑹開口取之灸三壯主 寒熱悽厥鼓頷癲疾嘔沬寒熱痓互引口乾小便赤黄 或時不消渴嗜飲目瞑身汗出衂血不止上齒齲也 頰車 在耳下曲頰端陷者中足陽明脈氣所發灸三壯 開口有空頰腫口急煩車骨痛齒不可用口嚼 大迎 一名髓骨在曲頷一寸二分骨陷者中動脈足陽 明脈氣所發灸三壯主寒熱項瘰 癲疾口喎喘 悸痓口噤噤厥口僻失次下牙痛頰 腫惡寒口不收舌不能言不能嚼 上關 一名客主人 在耳前上廉 起骨開口有空灸三壯主唇勿强上齒齲痛口僻禁不 開耳痛聾齆瘈瘲口沬出寒熱痓青盲髓目惡風寒 下關 在客主人下耳前動脈下空下㢘合口有空張口 而閉灸三壯主失欠下齒齲下牙痛䪼腫耳聾鳴 痓口僻耳中有乾底 䁎耳冇膿不可灸 耳門 在耳前起肉當耳中缺者灸 三壯主中有膿及底耳䁎耳 皆不灸主耳痛鳴 聾頭頷痛上齒齲 人迎 一名天五㑹在頸大膝脉動應 手俠結喉傍以候五臟之氣足 陽明脈氣所發禁不可灸灸之不幸殺人一云有病可 灸三壯主陽逆霍亂陽逆頭痛胷滿不得息胷滿呼吸 喘渴窮屈窘不得息刺 人迎入四分不幸殺人 水突 一名水門在頸大筋前直 人迎下氣舎迎入四分上 足陽明脈氣所發灸三壯主欬逆上 氣咽喉癰腫呼吸矩氣喘息不通 氣舎 在頸直入迎 頰天突陷者 中足陽明脈氣所發灸三壯欬逆上 氣瘤癭咽腫肩腫不得雇亂喉痺 氣戸 在巨骨下俞 府兩傍各二 寸陷者中足陽明脈氣所發仰而取灸五壯 主胷脇滿喘逆上氣呼吸肩息不知食味 屋翳 在庫 房下 一寸六分陷者中足陽明脈氣所發仰而取之灸五壯 主胷脇支滿欬逆上氣呼吸多唾濁沫膿血身體腫皮 膚不可近夜滛樂 苛 乆則不仁 膺窻 在屋翳下一寸六分灸五壯主 胷滿癰腫乳癰寒熱知氣臥不 安 乳中 禁不可灸灸之生瘡瘡中有膿血青汁 者可療瘡中有息内若蝕瘡者死也 乳根 在 乳 下一寸六分陷者中足陽明脈氣所發仰而取之灸 五壯主胷下滿痛膺腫乳癰悽索寒痛不按搔動 不 容 在幽門傍各一寸半去仁脈二寸直四筋端相去四 寸足陽明脈氣所發灸五壯主嘔血肩脇下痛口乾 心痛與背相引 不可欬引腎痛 承滿 在不容下一寸足陽明脈氣所發 灸五壯主腸鳴相逐不可傾側肩 息嗂 血 梁門 在承滿下一寸足陽明脈氣所發 灸五壯主脇下積氣結所痛也 關門 在梁 下五 分一云一寸太一上足陽明脈氣所發灸 五壯主遺溺腹脹若滿積氣身腫脹也 太一 在關門 下一寸 足陽明脈氣所發灸 五壯主狂癲疾吐苦 滑肉門 在太一下五寸足陽明脈 氣所發灸 壯主狂癲疾 吐 苦 天樞 一名長谿一名穀門去盲俞一寸半在夾臍二 寸陷者中足陽明脈氣所發灸三壯主臍疝遶 臍而痛時上衝心女子胞絡中痛月水不以時休止腹 脹腸鳴氣上腫胷不能乆立腸中濯濯冬日重感於寒 則泄當臍而腸胃間逰氣切痛食不化不嗜食身重休 臍急瘧振寒熱盛狂言脾脹四支重不能衣陰疝氣疝 煩嘔面腫 大腸脹 外陵 在長谿下五分太巨上足陽明 脈氣所發灸五壯主腹中盡痛 大巨 一 名 掖門在長谿下二寸足陽明脈氣所發灸五 壯主腹滿痛善煩頽疝徧枯四肢不用善驚 水道 在太 巨下 三寸足陽明脈氣所發灸五壯主少腹脹滿痛引隂中 用水至則腰背中痛胞中瘕子門有寒引髕髀三焦約 小便 不通 歸來 一名谿穴在水道下三寸灸五壯主少腹痛 賁豚卯正入痛引莖中女子陰物中寒痛也 氣衝 在歸來下一寸鼠鼷下一寸動應手足陽明脈氣 所發灸二壯主腹中大熱不安腹有大氣女子月 水不利或閉塞暴腹脹滿癃滛樂身熱腹中交痛頽疝 陰腫乳難子上搶心熱胞不出衆氣盡亂腹滿不得反 息腰痛控睪少腹足股卒俛不得卯脫下石水 無字少陰痛陰疝莖中痛兩瓦騫痛不可仰臥 心人心者藏也兩旁一十六穴 甲乙經 心出於少衝少衝者木也 一名經如在手小指内㢘之 端去爪甲如韭葉手少陰脈 之所出也為井 冬三月宜灸之 流於少府少府者火也 在小指本節後陷者中直傍宮 於少陰脈之所留也為榮春三 月宜 灸之 注於神門神門者土也 一名兌衝一中都在掌後兑骨 之端陷者中手少陰脈之所注 也為輸夏三 月宜灸之 過於通里 手少陰絡在 腕後一寸 行於靈道靈道者金也 在掌後一寸半或一寸手 少陰脈之所行也為經 入於少海少海者水也 一名曲節在肘内㢘節後手少 陰脈之所入也為合秋三月宜 灸 之 少衝 一名經始在手小指内㢘之端去爪甲韭葉灸三 壯主熱病煩心上氣心痛而冷煩滿少氣悲恐善 驚掌中熱肘腋胷中痛口中熱咽喉中 酸作寒作熱手捲不伸掌痛引肘腋 少府 在手小指 本節後陷 者中直勞宮灸三壯主煩滿少氣 悲恐思人臂酸掌中熱手捲不伸 神門 一名兌衝一名 中都在掌後免 骨之端陷者中灸三壯主瘧心煩甚欲得冷水寒則欲 處熱熱中喉乾不嗜食心痛數噫恐悸氣不足喘逆身 熱狂悲笑嘔血上 氣遺溺手及臂寒 少陰郄 在掌後脈中去腕半寸灸三 壯主十二癎失瘖不能言悽 悽寒欬吐血 氣驚心痛 通皇 手少隂絡在腕後一寸灸三壯主熱 病先不樂數日熱熱則卒心中懊憹 數次頻伸悲恐頭眩痛面赤而熱無汗反癲心下悸臂 臑肘痛實則支滿虚則不能言苦嘔喉痺少氣遺溺 靈道 在掌後一寸半或云一寸灸三壯主痛 非恐相引瘈瘲臂肘攣暴瘖不能言 少海 一名 曲節 在肘内㢘節後陷者中動應手灸五壯主寒熱齒齲痛 狂易瘧皆振寒引肘腋痛甄權云穴在臂則曲肘内横 文頭屈手向頭而頭取之陷 者中主腋瘰 不宜針灸 極泉 在腋下筋間動脈入 胷手少陰脈氣所發 灸五壯主心腹痛乾嘔噦是動則病嗌乾心痛渴而欲 飲為臂厥是主心所生病者目黄脇痛臑臂内後㢘痛 掌中 熱痛 黄帝問曰 手少陰之脈獨無俞何也岐伯對之曰 少陰者心脈也是五臟六府之大王也 精神之舎也其臟堅固邪不能害害則心傷心傷則神 去神去則死矣故諸邪之在於心者皆在心之包絡外 心之主脈也故獨無俞焉曰少陰無俞者不病乎對曰 其外經脈病而藏不病故獨取其經於掌後免骨之端 小腸人小腸者心之腑也兩傍二十六穴 甲乙經 小腸出於少澤少澤者金也 一名少吉在小指之端去 爪甲一分手太陽脈之所 出也為井冬 三月宜灸之 流於前谷前谷者水也 在手小指外側本節前陷者中 手太陽脈之所溜也為榮春三 月宜 灸之 注於後谿後谿者木也 在小指外側本節後陷者中手 太陽脈之所注也為輸夏三月 宜灸 之 過於腕骨 在手外側腕前起骨下陷者 中指太陰脈之所過也為原 行於陽谷陽谷者火也 在手外側腕中免骨之下陷者 中手太陽脈之所行也為經 入於小海小海者土也 在肘内大骨外去肘端五分陷 者中屈肘月得之手太陽脈之 所入也為合秋 三月宜灸之 少澤 一名少吉在手小指之端去爪甲一分陷者中灸 一壯主振寒小指不用寒熱汗不出頭痛喉痺舌 急巻小指之間熱口中熱煩心痛臂内㢘 脇痛欬瘈瘲口乾頸痛不可雇㾬瘧寒熱 前谷 在手小 指外側 本節前陷者中灸三壯主熱病汗不出狂互引癲腫不 可喉鼻不利日中白翳目痛泣出甚者如脱癲疾數發 腕骨 在手外側腕前起骨下陷者中灸三壯主熱病汗 不出脇痛不得息頸頷腫寒熱耳鳴無聞衂狂易 痓互引消渴偏枮臂腕痛肘屈不得伸風頭痛泣出肩 臂如頸痛項急煩滿五驚指掣不可屈伸戰休痎瘧 陽谷 在手外側腕中免骨之下陷者中灸三壯一云在 腕上側兩筋間陷者中主狂癲疾熱病汗不出脇 痛不息得頸頷腫寒熱耳聾鳴牙上齒齲痛肩痛不能 自帶衣臂腕外側痛不舉風眩驚手腕痛泄風汗不出 至腰項急不可以上右雇及俯仰肩弛肘癈 目痛痂疥并瘈瘲眩目痛㾬瘧胷滿不可息 養老 手太 陽 在踝骨上一空在後一寸陷者中灸三 壯主肩痛欲拆臑如拔手不能自土下 支正 手太陽絡 在腕後五 寸别走少陰者灸三壯主驚恐振寒寒熱頸項腫實 則肘攣頭眩痛狂易虚則生忱小者痂疥風瘧症 小 海 在肘内大骨外去端半寸陷者中屈肘乃得之灸三 壯甄權云屈千向頭而取之不宜灸主寒熱齒齲痛 風眩頭痛狂易癰肘瘧皆膂振寒項痛 引肘腋腰痛引少腹中囬四肢不舉 天宗 在秉風後 大骨下陷 者中手太陽脈氣所發灸三壯主胷脇 之滿搶心欬逆肩重肘臂痛不可舉 臑俞 俠肩 後 大骨下甲 上㢘䧟者中手足太陽陽維蹻脈之㑹舉肩取之灸三 壯主寒熱肩腫引伸中臂酸寒熱頸厯適肩痛不可舉 臂 睛明 一名涙孔在目内背手足太陽陽明之㑹灸三 壯主目不明惡風目淚出憎寒頭痛目眩曹内 背赤痛目 無所見背痒 痛滛膚自翳甄權云不宜灸 心包人心脈也兩傍一十六穴 甲乙經 心出於中衝中衝者木也 在手中指之端去爪甲如韭 葉陷者中手心主脈之所出 也為井冬三 月宜灸之 流於勞宮勞宮者火也 一名五里在掌中央動脈心主 脈之所留也為榮春三月宜灸 之 注於太陵太陵者土也 在掌從兩筋間陷者中手心主 脈之所注也為輸夏三月宜灸 之 行於間使間使者金也 在掌後三寸兩筋間陷者中 手心主脈之所行也為經 入於曲澤曲澤者水也 在肘内㢘下陷者中屈手得之手 心主脈之所入也為合秋三月宜 灸 之 中衝 在手中指之端去爪甲如韭葉陷者中灸一壯主 熱病煩心心悶而汗不出掌中熱心痛身熱如火 侵滛煩滿 舌本痛 勞宫 一名五里在掌中動脈灸三壯熱病發 熱而欲嘔噦三日以往不得汗休惕胷 胷痛不可反則欬滿溺赤大便血衂不止嘔吐血氣逆 噫不止嗌中痛食不下善渴口中爛掌中熱風熱善怒 中心善悲累嘔歔郄善笑不休煩心欬寒熱善噦 少腹積聚小兒口中腥臭胷脇支滿黄痺目黄 太陵 在掌後兩筋間陷者中灸三壯主心痛善悲厥逆懸心 如飢之狀心澹澹而驚恐熱病煩心而汗不出肘攣腋 腫善笑不休心中痛目赤黄小便如血欲嘔胷中熱狂 言不樂太息喉痺嗌乾喘逆身熱如火頭痛如破短氣 胷痛而手攣不伸及腋偏枯不仁手 瘈偏小筋急嘔血瘃痒欲嘔耳鳴 内關 手心主絡在 掌後去腕二 寸灸三壯面赤皮熱熱病汗不出中風熱目赤黄肘攣 腋腫實在心暴痛虚則煩心惕惕不能動失智心澹澹 善驚恐 心悲 間使 在掌後三寸兩筋間陷者中灸三壯主心 痛善悲厥逆懸心如飢之狀澹澹而驚恐 驚狂面赤目黄熱病煩善噦胷中澹澹善動如熱身風 熱嘔怵惕寒中少氣掌中善肘攣腋腫卒心中痛瘈瘲 互相引肘内㢘痛心熬熬然胷痺引背 時寒喜驚瘖不能語咽中哽頭浸浸滛 郄門 手心主郄 去腕五寸 灸五壯主心痛衂噦嘔 血驚恐畏人神氣不足 曲澤 在肘内㢘下陷者中屈肘 得之灸三壯主心痛卒欬 逆心下澹然喜驚身熱煩心口乾手清逆氣嘔 血肘瘈善悲頭清汗不出不過肩傷寒病瘟 天泉 一 名 天濕在曲胲下二寸舉腋取之灸三壯主足不收痛不 可以行心痛胷中痛脇支滿痛膺背甲間兩㢘痛虚則 胷腹下與腰背相引而痛 取經少隂水天泉主之 腎人腎者藏也兩傍五十四宂 并二十三单宂 共七十七宂 甲乙經 腎出於涌泉涌泉者木也 一名地衝在足心䧟者中屈 足捲指腕腕中足少隂脉之 所出也為井冬 三月宜灸之 流於然谷然谷者火也 一名龍淵在足内踝前起大骨 下䧟者中足少隂脉之所留也 為榮春三 月宜灸之 注於太谿太谿者土也 在足内踝後跟骨上動脉䧟者 中足少隂脉之所注也為輸夏 三月宜 灸之 行於復溜復溜者金也 一名伏白一名昌陽在足踝上 二寸䧟者中足少隂脉之所行 也為 經 入於隂谷隂谷者水也 在膝内輔骨之後大筋之下小 筋之上按之應手屈膝得之足 少隂脉之所入也為 合秋三月宜灸之 涌泉 一名地衝在足心䧟者中屈足捲指宛宛中灸三 壯主腰痛大便難少腹中痛小便不利甄權云在 脚心底宛宛中白肉際是主熱中少氣厥寒灸之熱去 頭痛煩心痛不嗜食欬而短氣喉痺良熱痛脊脇相引 怱怱善忘足厥喘逆足下清至膝隂痺腹脹頭項痛眼 胘男子如蠱女子如阻身體腰背如解不欲食丈夫頹 疝隂跳痛簒中不得溺腹䐜脇下支滿閉癃隂痿後時 少泄四肢不舉實則身頭痛汗不出目 然無可見 怒欲殺人暴痛引臏下節時有熱氣筋攣膝痛不可屈 伸狂如新發衂不食喘呼少腹痛引嗌足厥痛肩背頸 痛時眩婦人無子咽中痛不可内食轉筋風入腹中俠 臍急胷脇之滿衂不止五指端盡痛足不得踐地癲疾 瘖不 能言 然谷 一名龍淵在足内踝前起大骨下䧟者中灸 三壯主嗜食心如懸哀而善怒嗌内腫心惕 惕恐如人將捕之多涎出喘少氣吸吸不足以息心痛 如刺厥心痛與背相引善瘈如瘲後觸其心傴僂者腎 心痛也厥心痛如錐刺其心心痛甚者脾心痛也胷中 寒脉伐時不至上重下輕足不能安地少腹脹上搶心 胷脇支滿欬唾有血喉痺癃疝石水女子不字隂暴出 淋漏男子精溢脛酸不能乆立寒熱消渇黄瘅足一寒 一熱亂縱煩滿小兒臍風口 不開善驚痿厥癲疾洞泄 太谿 在足内踝後跟骨上 腫脉陷者中灸三壯 主瘧欬逆心悶不得卧嘔甚熱多寒少欲閉戸而處寒 厥足熱腎脹熱病汗不出黙黙嗜卧溺黄少腹熱溢中 痛腹脹内腫延下厥心痛如錐刺其心心痛甚者痺心 痛也霍亂出泄不自知消痺善噫氣走喉咽而不能言 手足清尿黄大便難嗌中腫痛唾血口中熱如膠胞中 有太疝瘕積與隂相引如痛苦宂泄上下出痓胷中滿 痛乳腫潰癰欬逆上氣 喉咽喝有聲瘚氣上支 大衝 在足跟後衝中足少隂絡 灸三壯實則閉癃悽悽腰 脊痛宛轉目循然嗜卧口中熱虚則腰痛寒厥煩心悶 喘少氣不足以息腹滿大便難時上走胷中鳴脹滿口 舌乾口中吸吸善驚咽中痛不可内食善 怒驚恐不樂欬喉中鳴欬唾血大腸結 照海 隂蹻脉 所生在 足内踝下灸三壯主熱病煩心足寒清多汗先取然谷 後取大谷大指間動脉皆先補之目痛引脊少腹偏痛 嘔瘈瘲視昏嗜卧痓驚善悲不樂如堕墜汗不出面塵 墨病飢不欲食卒疝少腹痛病在左取右右取左立巳 隂暴起疝女子不下月水婦人淋 隂挺出四肢滛樂 心悶暴瘧及諸淋目中赤痛䨇股不能行大風黙黙不 知所痛時如見金星 尿黄少腹熱咽乾痺 水原 足少隂㕁去大谿下一寸在 内踝下灸五壯主月經不來 而多閉心下痛目 不可逺視 復溜 一名伏白一名昌陽在足内踝 上二寸陷者中灸五壯主腰痛 引脊内㢘嗌乾腹瘈痛坐起目 善忘多言瘧熱少 氣足胻寒不能自温腹䐜切痛引心心如懸隂厥脚臑 後㢘急不可前却血淋暘澼便膿血足跌上痛舌卷不 能言善笑足痿不收履溺青赤白黄黒青取井赤取榮 黄取俞白取經黒取合血痔泄後重腹痛如淋壯在仆 必有所扶持及大氣涎出鼻孔中痛腹中雷嗚骨寒熱 無所安汗出不休心風四腫 氣在横骨風逆四肢腫乳難 交信 宂在内踝上二寸少 隂前太隂後㢘筋骨 間足隂蹻之㕁灸三壯主氣 癃頹疝隂急股樞腨内㢘痛 築賔 在足内踝上腨分灸 五壯主大疝絶子狂 癲疾 嘔吐 隂谷 在膝内輔骨之後大筋之下小筋之上按之 應手屈膝而得之灸三壯主舌縱涎下煩悶 狂痺脊内㢘痛溺難隂痿不用少腹急引隂及脚内㢘 痛婦人漏血腹脹滿不得息小便黄男子如蠱女子如 咀寒熱 腹偏腫 俞府 在巨骨下璇璣傍各二寸陷者中足少隂 脉氣所發仰卧而取之灸五壯主欬逆上 氣喘不能息嘔吐 胷滿不得飲食 或中 在俞府下一寸六分陷者中足 少隂脉氣所發仰卧而取之灸 五壯主欬逆上氣廷出多 唾呼吸喘悸坐不得安 神藏 在或下一寸六分陷者 中足少隂脉氣所發仰 而取之灸五壯主胷滿欬逆喘 不得息嘔吐煩滿不得飲食 靈墟 在神藏下一寸六 分陷者中足少隂 脉氣所發仰而取之灸五壯主胷脇支 滿痛引膺不得息悶亂煩滿不得飲食 神封 在靈墟下 一寸六分 陷者中灸五壯主胷脇支滿 不得息欬逆乳癰洒折惡寒 步郎 在神封下一寸六分 陷者中足少隂脉氣 所發仰而取之灸五壯胷脇滿膈 逆不通呼吸少氣喘息不得舉臂 幽門 一名上門在巨 闕傍半寸陷者 中衝脉足少隂之㑹灸五壯主胷脇背相引痛心下溷 溷嘔吐多唾飲食不下善噦支滿積不能食數欬善忘 泄有膿血嘔沫吐涎少腹堅善 唾女子心疝氣善吐食不下 通谷 在幽門下一寸陷 者中衝脉足少隂 之㑹灸五壯主失欠口喎僻不端食飲善嘔 不得言一云舌下腫難以言舌縱喎唳不端 隂都 一名 食宫 在通谷下一寸衝脉足少隂之㑹 灸五壯主身寒熱㾬瘧心滿氣逆 石關 在隂都下一寸 衝脉足少隂之 㑹灸五壯主痓脊强口不能開多唾大 便難婦人子藏中有惡血内逆滿痛 商曲 在石關下 一寸衝脉 足少隂之㑹灸五壯 主腹中積聚時切痛 肓俞 在商曲下一寸直脛傍五分 衝脉足少隂之㑹灸五壯主 心大堅大腸寒中 大便乾腹中切痛 中注 在肓俞下五分衝脉足少隂之 㑹灸五壯主少腹有熱大便難 四滿 一名髓府在中注下一寸衝脉足少隂之㑹灸五 壯主臍下積疝瘕胞中有血腸澼泄切痛振寒大 腹石水 腎痛 氣穴 一名胞門一名子戸在四滿下一寸衝脉 足少隂之㑹灸三壯主月水不通奔氣上 下引腰 脊痛 大赫 一名隂維一名隂關在氣宂一寸衝脉足 少隂之㑹灸五壯主女子赤滛男子精溢 隂上 編 横骨 一名下極在大赫一寸衝脉足少隂之㑹 灸五壯主少腹滿小便難隂下縱卵中痛 鳩 尾 一名尾醫一名 骭在臆前敞骨下五分任脉之别 不可灸刺一云灸五壯主心中寒脹滿不得息貫時 唾血血瘀熱病胷中痛不得卧心痛不可按善噦心疝 大息面赤心皆相引而痛數噫喘息胷滿欬嘔腹痛皮 瘙痒喉痺食不下甄 權云宜針不宜灸 巨闕 在鳩尾下一寸任脉氣所發 灸五壯主心痛不可安煩心 熱病胷中澹澹腹滿暴痛恍惚不知人手清少腹滿瘈 瘲病心疝滿不得息息賁時唾血心腹脹滿噫煩熱善 嘔膈中不通利霍亂狂妄言怒恐惡火善罵詈狐疝驚 悸少氣胷脇支滿瘈瘲引少腹痛短氣煩滿嘔吐心脹 上管 在巨闕下一寸五分敞骨三寸足陽明手太隂任 脉之㑹灸五壯主寒中傷飽食飲不化五腹䐜脹 心腹痛胷脇支滿脉虚則生百病甄權云主心風驚悸 不能食心下有隔嘔血目眩頭懸眩痛身熱汗不出心 痛有三蟲多涎不得 反則腹中滿暴汗出 中管 一名大倉在管下一寸手太 陽少陽足陽明所生任脉之 㑹灸七壯主腹脹不通心大聖胃脹霍亂出泄不息知 先取太谿復取太倉之原溢飲食下堅痛腹脹不道寒 中傷飽食飲不化頭熱齀血目黄振寒噫煩滿隔嘔傷 憂損思氣積痓甄權云主因讀書得賁豚氣積取腹中 䐜暴滿心痛身熱難以俛仰衝疝胃死不知人心腹痛 發作衝取往來上下行痛有休止腹中熱善涎出是蛇 咬也鼻聞焦臭大便難小腹有熱 尿赤黄病濕汗不出有血溢水 建里 在中管下一寸 灸五壯主心痛 上搶心不欲食支滿斥甄權 云主腹脹逆氣上并霍亂 下管 在建里一寸足太隂 任脉之㑹灸五壯食 飲不化入腹還出六府之氣糓不 轉甄權云主小便赤腹堅便也 水分 在下管一寸任 脉氣所發灸五 壯主痓脊强裏急腹中拘 急痛甄權云主水病腹腫 臍中 灸三壯主水腹大臍平 腹无理不治絶子灸令 人有子臍疝繞臍痛腫胷不得息甄權云主水腫鼓 脹腸鳴狀如雷聲時上衝心日灸七壯至四百壯罷 隂 交 一名少隂一名黄戶在臍下一寸任脉隂衝之㑹灸 五壯主水脉水氣行皮中甄權云宂在隂 下附底 宛宛中主驚不得眠善斷水氣上下五臟逰氣也隂疝 引睪女子手脚拘攣腹滿疝月水不下乳余疾絶子隂 痒賁豚上䐜腹堅痛引 隂中不得小便兩丸騫 氣海 一名脖胦一名下肓在臍 下一寸半任脉氣所發灸 五壯主少腹疝卧善驚甄權云 主下熱小便赤氣痛狀如刀擾 石門 一名利機一名精 露一名丹田一名 命門在下二寸任脉所發灸三壯女子禁不可灸主臍 疝繞臍痛三焦脹水腹大及水氣行皮中心腹中卒痛 而汗出氣癃小便黄氣滿虚則遺溺身寒熱吐逆溺難 腹滿疝積乳余疾絶子隂痒賁豚上腹痛口强不能言 腫先引腰後引少腹腰臗少腹堅痛下引隂中 不得小便兩丸騫甄權云主婦人因産惡屈不止 關元 一名次門在臍下三寸任脉足三隂之㑹灸七壯主寒 熱石水痛引脇下脹頭眩痛身盡熱氣癃尿黄甄權云 小便處狀如散灰色轉胞不得尿少腹滿引脇下脹頭 眩痛身盡熱賁豚寒熱入少腹時欲嘔傷中溺血小便 數腰背臍痛下引隂䐜中窘急欲湊後泄不止癲暴痛 少腹大熱身所傷血出多及中風寒若有所墮墜四肢 解裂不收名曰體解女 子絶子衂血在内不下 中極 一名氣原一名五泉在臍 下四寸任脉足三隂之㑹 灸三壯主女子禁中央腹熱痛婦人子門不端少腹苦 寒隂痒及痛經閉不通乳余疾絶子内不足賁脹上搶 心甚則不能息怱怱少氣尸厥心煩痛飢不能食善寒 中腹脹引䐜而痛少腹與脊相控暴痛時窘之後經閉 不通小腹不 利大夫失精 曲骨 在横骨上中極下一寸毛際陷者中 動應手任脉足厥隂之㑹灸三壯主 膀胱小便難脚曲轉胞不得尿婦人赤白滛隂 中乾痛惡合隂陽水脹滿尿澁癲疾不嘔沫 隂㑹 一 名 屏臀在大便前小便兩隂間任脉别絡俠督脉者衝脉 之㑹灸三壯主痺小便難竅中熱實則腹皮痛虚則痒 搔痔與隂相通者死隂中病前後相引痛不得大 小便女子血不通男子隂端寒上衝心中狠狠 㢘泉 一名本池在頷下結喉上舌夲隂維任脉之㑹灸三壯 主舌下腫難以言舌縱涎出欬逆少氣喘息嘔沫禁斷 上氣窘 屈胷滿 天突 一名五戸在頸結喉下五寸中央宛宛中 隂維任脉之㑹灸三壯主欬上氣喘暴瘖 不能言及舌下俠青綘脉氣頸有大氣喉痺咽中乾急 不能息喉中鳴翕翕寒熱頸腫肩痛胷滿腹皮熱衂氣 心痛陷軫頭痛面 皮赤熱身肉盡不仁 璇璣 在天戾下一寸中央陷者中 任脉氣所發仰頭取之灸五 壯主胷滿痛㗋痺 咽癰水漿不下 華葢 在璇璣下一寸陷者中任脉氣 之所發仰而取之灸五壯主胷 脇支滿痛引胷中欬 逆上氣喘不能言 紫宫 在華葢下六分陷者中任脉 氣發仰而取之灸五壯胷脇 支滿痺痛骨疼飲食 不下嘔逆上氣煩心 玉堂 一名玉英在紫宮下一寸六 分陷者中任脉氣所發灸五 壯主胷中滿不得息脇痛骨 疼喘逆上氣嘔吐煩心也 膻中 一名元面在玉堂下 一寸六分直兩乳間 陷者中在脉氣所發仰而取之灸五壯主胷心 痺心痛煩滿欬逆喘唾頭氣不得息不能言 中庭 在 膻 中下一寸六分陷者中任脉氣所發灸三壯 主胷脇支滿膈寒飲食不下嘔吐食腹還出 膀胱人膀胱者腎之腑也一百二十穴 并二十三单穴 及膏肓附穴共 一百四 十四穴 甲乙經 膀胱出於至隂至隂者金也 在足小指外側去爪甲角 如韭葉足太陽脉之所出 也為井冬三 月宜灸之 流於通谷通谷者水也 在足小指外側本節前陷者中 太陽脉之所溜也為榮春三月 宜灸 之 注於束骨束骨者木也 在足小指外側本節後陷者中 足太陽脉之所注也為俞夏三 月宜 灸之 過於京骨 在足外側大骨下赤白肉陷者 中足太陽脉之所過也為原 行於崑崙崑崙者火也 在足外踝後跟骨上陷者中 足太陽脉之所行也為經 入於委中委中者土也 在 中央動脉足太陽脉之 所入也為合秋三月宜灸之 至隂 在足小指外側去爪甲角如韭葉灸三壯主頭重 齀及瘈汗不出心煩足下熱不欲近衣項痛目 鼻及小便皆不利㾬瘧寒熱疝風寒從足小 指起脉痺上下𢃄胷脇痛无常處失精也 通谷 在足 小指 外側夲節前陷者中灸三壯主身疼痛喜驚互相鼻齀 癲疾寒熱目 喜欬喘逆狂疾不嘔沫痓善喜唏頭 眩項痛煩滿 振寒㾬瘧 束骨 在足小指外側夲節後陷者中灸三 壯主身痛狂善行癲疾寒熱腰如折 痓驚互引脚如結踹如裂暴病頭痛身熱痛肌肉動耳 聾惡風目皆爛赤項不可雇髀樞痛泄腸僻瘧從䯒起 京骨 在足外側大骨下赤白際陷者中主㾬瘧寒熱善 唏頭重足寒不欲食脚脚攣癲疾狂妄行振寒善 自齧俠偏枯腰髀樞痛善揺頭齀衂血不上滛樂頭痛 目白瞖跟尻瘈瘲并頭腫痛泄主上隂心月赤皆爛无 所見痛從内背始腹滿頸項强腰背不可俛仰眩痿厥 身體不仁手足偏小先取京骨後取中封絶骨冩之厥 心痛與肩背相引善瘈如瘲後觸其心傴僂者 腎心痛也痓目反白多鼻不通利涕黄便去血 申脉 陽 蹻 所生也在足外踝下陷者中容爪甲灸三壯主腰痛不 不舉足小坐若下車躀地脛中燆然寒熱頸掖不腫癲 疾互引 僵仆 金門 足太陽㕁一名闗梁在足外踝下灸三壯 主尸厥暴死霍亂轉筯癲疾不嘔沬馬癎 僕參 一名堅邪在跟骨下陷者中共足得之太陽陽蹻 脉所㑹灸三壯主腰痛不可舉足跟中踝後痛脚 痿癲疾僵仆轉筯尸 厥暴霍亂馬癎也 崑崙 在足外踝後跟骨上陷者中 灸三壯主痓脊强頭眩痛脚 如結喘如裂厥心痛與背相引善瘈如瘲後觸其心傴 僂者腎心痛也寒熱癲疾目 齀衂瘧多汗腰痛不 得俛仰目如脫項如㧞脊强大風頭多汗腰尻腹痛喘 跟腫上齒痛脊背尻重不欲起聞食臭惡聞人音狂易 女子字難苦胞衣不出泄風從頭至足癎瘈口 閉不得開每大便腹暴滿按之不下噫悲喘 附陽 足 陽 蹻之㕁在外踝上三寸太陽前少陽後筋骨間灸三壯 主痿痢風頭重眩煩痛樞股踹外㢘骨痛厥瘲痺不仁 振寒有熱 四肢不舉 飛陽 一名厥陽在足外踝上七寸足太陽絡 灸三壯主身懈寒少氣熱甚惡人心愓 然取飛揚及絶骨附上臨泣已滛樂脛 熱病汗不出 皆主之下部寒體重逆氣頭眩痛痓反折瘧實則腰背 痛虚則齀衂不渴間日作狂癲疾體痛頸項痛厯 節汗出而歩失履寒腹不仁喘中痛痔簒痛也 承山 中名魚腹一名肉柱在免踹腸下分肉間陷者中灸五 壯寒熱簒反出癲疾瘈瘲齀衂腰背痛脚踹酸重戰慄 不乆立踹如裂脚急跟痛足攣 少腹痛引咽喉大便難腹痛也 承筋 一名踹腸一名直 腸在踹中央陷者 中足太陽脉氣所發灸三壯主大腸實則腰背痛寒痺 轉筋頭眩痛虚則鼻衂癲疾腰痛濕然汗出令人欲食 欲走寒熱簒後出痢瘲脚踹酸重戰慄不能人立脚急 腫痛附筋足攣少腹痛引喉嗌大便難痔簒痛腰背相 引霍亂頸 痺不仁也 合陽 在膝約中央下二寸灸五壯主痺厥癲 疾嘔沫瘈瘲物急跟厥膝重腰脊痛引 腹簒隂股熱隂暴 痛寒熱膝酸重 委中 在約中央動脉灸三壯主腰痛 俠脊至頭沈沈然目 瘧頭 痛寒從背起先寒後熱渴不止乃出癲疾反折熱痛俠 脊痛痔簒痛遺弱筋急身熱少腹堅腫少腹時熱小便 難尻股寒髀樞痛外引季 脇内控八 衂血不止 委陽 在足太陽之前少陽之 後出於膕中外㢘兩筋 間承扶下六寸此足太陽之絡灸三壯一云出身取之 主胷滿彭彭然實則閉癃腋下腫痛虚則潮遺脚急競 競然筋痛不得小便痛 引腹腰痛不得俛仰 浮㕁 在委陽上一寸展膝得之 灸三壯主不得卧止也 殷門 在肉㕁下六寸灸三壯主腰痛得俛不 得仰仰則化痛得之舉重惡血歸之 扶承 一名 肉㕁 一名隂闗一名皮部在尻 下股隂上衝文中一云股 隂下衝文中灸三壯腰脊尻㬾股隂寒大痛虚則血動 實并熱痛痔簒痛尻睢中腫大 便直出隂胞有寒小便不利 附分 在第二椎下附項 内㢘兩傍各二寸 手足太陽之㑹灸 五壯主背痛引頸 魄户 在第三椎下兩傍各三寸足太 陽脉氣所發正坐取之灸五壯 主肩膊間急悽厥惡寒項背痛引頸 欬上氣嘔吐煩滿背痛不能引顧 神堂 在第五椎下 兩傍各三寸 陷者中足太陽脉氣所發灸五 壯主肩痛胷腹滿悽厥脊背急 譩譆 在肩膊内㢘俠第 六椎下兩傍各三 寸以手按之痛病者言譩譆足太陽脉氣所發灸五壯 主腋 攣暴脉急引脇而痛内引心脉從項至脊以下 至十二椎應手灸之立以熱病汗不出肩背寒熱痓互 引身熱欬逆上氣虚喘喘逆鼻衂肩甲内㢘痛不可俛 仰眇季脇引少腹而脹痛小 兒食 頭痛引頭㾬瘧風 膈關 在第七椎下兩傍各 三寸陷者中足太陽 脉氣所發闊肩取之灸五壯主背痛 惡寒脊强俛仰難食不下嘔吐多涎 魂門 在第九椎下 兩傍各三寸 陷者中足太陽脉氣所發正坐取之灸三壯主胷 脇脹滿皆痛惡風寒飲食不下嘔吐不留住也 陽綱 在第十椎下兩傍各三寸陷者中足太陽脉氣所發正 坐取之灸三壯主飲食不下腹中雷鳴大便不節小便 赤 黄 意含 在第十一椎下兩傍各三寸陷者中足太陽脉 氣所發正坐取之灸三壯主腹滿肚脹大便泄 消渴身熱 面目黄 胃倉 在第十二椎下兩傍各三寸灸三壯主 臚脹水腫食飲不下多寒不能俛仰 肓門 在第十三椎下兩傍各三寸又肋間 灸三壯主心下大堅婦人乳餘淚 志室 在第十 四椎下 兩傍各三寸陷者中足太陽所發正坐取之 灸三壯主腰痛脊急脇下滿小腹堅急也 胞肓 在第 十九 椎下兩傍各三寸陷者中足大陽脉氣所發伏而取之 灸三壯主腰脊痛惡寒少腹滿堅癃閉下重不得小便 以手接之則欲小便澁而不得出肩上熱手足 小指外側及脛踝後督熱岩脉陷取委中央也 柣邊 在 第 二十二椎下兩傍各三寸陷者中取太陽脉氣所發伏 而取之灸三壯主腰痛骶寒俛仰急難隂痛下重不得 小 便 攢竹 一名貟柱一名始光一名夜光一名明光在肩 頭陷者中足太陽脉氣所發灸三壯主風頭痛 鼻齀衂眉頭痛善嚏目如欲脫汗出惡寒面赤䪼中痛 項椎不可左右顧目系急瘈瘲癲疾互引反拆戴眼及 眩狂不得卧意中煩目 不 明惡風寒癎發目上揷痔痛 曲差 一名鼻衝俠神庭 一寸半在髮際足 太陽脉氣所發正頭取之灸五壯主頭 痛身熱鼻室喘息不利煩滿汗不出也 五處 在督脉傍 去上星一 寸半足太陽脉氣所發灸三壯主 痓脊强反折瘈癲疾頭重寒熱 通天 一名天目承光 後一寸半足太 陽脉氣所發灸二壯主頭痛重暫僵仆 鼻窒鼻衂不得通喎僻多涕齀衂有瘡 絡却 一名强陽 一名腦葢 反行在通天後一寸半足太陽脉氣所發灸三壯主 青盲无所見癲疾僵仆目妄見恍惚不樂狂走瘈瘲 玉 枕 在絡却後七分半俠腦户傍一寸三分起肉枕骨上 髮際三寸足太陽脉氣所發灸三壯主頭項痛惡風 汗不出悽厥惡寒嘔吐目内系急痛引頞頭重項痛寒 熱骨痛頭眩痛頭半寒目痛不能視項似㧞不可左右 顧癲疾不 嘔沫互引 天柱 在俠項後髮際大筋外㢘陷者中足太 陽脉氣所發灸三壯主寒熱暴痀攣癎 眩足不仁目 赤痛痓厥頭痛項先痛腰脊為應眩 頭痛重目如㧞狂見目上及項直不可以顧暴攣足不 仁身痛欲折咽腫 難言小兒驚癎 大杼 在項第一椎下兩傍各一寸半 陷者中足太陽首陽之㑹灸七 主癲疾不嘔沫㾬瘧項痛不可以俛仰頭痛振寒瘈瘲 氣實則脇滿夾脊痛并氣熱汗不出腰背痛痓脊强喉 痺大氣滿喘胷中欎欎身熱眩目 項强 急寒熱僵仆不能乆立煩滿裏急身不安席 風門 一名 熱府 第二椎下兩傍各一寸半腎膝足太陽之㑹灸 五壯主頭風眩痛鼻衂不利時嚏清涕日出 肺俞 在 第 三椎下兩傍各一寸半灸三壯主肺寒熱呼吸不卧欬 上逆嘔沫喘氣相追逐胷滿背膺急息難振慓脉鼓氣 隔胷中有熱支滿不嗜食汗不出腰背痛肺脹癲疾憎 風時振寒不能言得寒益甚身熱狂欲自殺目妄見瘈 瘲泣出死 不知人 心俞 在第五椎下兩傍各一寸半灸二壯主 寒熱心痛循循然與背相引而痛胷中 邑邑不得息欬唾血多涎煩中善噎飲食不下嘔 逆目 汗不出如瘧狀 淚出悲傷㾬瘧心脹 膈俞 在第七椎下兩傍各一寸半灸三壯主悽悽振寒數次 伸欬而逆隔寒飲食不下寒熱皮肉骨痛少氣不得卧 胷滿支兩脇膈上競競脇痛腹䐜胃管暴痛上氣肩背 寒痛汗不出喉痺腹中痛積聚嘿嘿然嗜卧息惰不欲 動身常濕心痛無可揺者用痺身 背痛無可大汗出痓風汗出癲狂 肝俞 在第九椎下兩 傍各一寸半灸 三壯主欬而脇滿急不得息不可反側撅脇下與臍相 别筋而痛反折目上視胘中循循然眉頭痛驚狂衂少 腹滿目 生白瞖欬引胷痛筋寒熱唾血 短氣鼻酸痓筋痛急互相引肝脹癲狂也 膽俞 在第 十椎 下兩傍各一寸半足太陽脉所發正坐取之灸 三壯主胷滿嘔無時口苦舌乾飲食不下也 脾俞 在 第 十一椎下兩傍各一寸五分灸三壯主腹中氣脹引脊 痛食飲多身羸瘦名日食晦先取脾俞後取季脇痺欠 脇下滿欲嘔身重下動脾痛熱痓大腸轉氣夾之如 覆不熱引胃痛脾氣寒四肢急煩不嗜食脾脹也 胃 俞 在第十二椎下兩傍各一寸半灸三壯主胃中寒脹 食多身羸瘦腹中而鳴腹䐜脹風厥胷脇支滿嘔吐 脊急痛筋 攣食不下 三焦俞 在十三椎下兩傍各一寸半足太陽 脉氣所發灸三壯主頭痛飲食不下 腹鳴臚脹欲 嘔時注疾 腎俞 在第十四椎下兩傍各一寸半灸三 壯主腰痛不可俛仰反側熱痓寒熱 身多身羸瘦兩脇引痛心下腹痛心如懸下引臍少腹 急痛熱面黒目 喘咳少氣溺骨赤骨寒熱溲難腎 脹風頭痛如 足寒如氷頭重身熱振慄腰中四肢滛 樂欲吐腹鼓大寒中洞洩食不化骨寒熱引背不得息 大腸俞 在第十六椎下兩傍各一寸半灸三壯主大腸 轉氣按之如覆杯食飲不下善噎腸中鳴䐜脹 面重暴洩腰痛足主津夜所生病者目黄口乾衂喉痺 肩前臑痛大指次指痛不用氣盛有餘則熱腫虚則寒 慄 也 小腸俞 在第十八椎下兩傍各一寸半灸三壯主少 腹痛熱控睪引腰脊疝痛上衝心腰脊强溺 難黄赤口乾大 小便難淋滯 膀胱俞 在第十九椎下兩傍各一寸五 分灸二壯主熱痓互引汗不出 反折尻㬾内痛似瘅狀腰脊痛强引背少腹俛仰難不 得仰息委重尻不舉溺赤腰以下至足清不仁不可以 脛 起 中膂肉俞 在第二十椎下兩傍各一寸半俠脊腴起 肉灸三壯主腰不可以俛仰寒熱痓反折 互引太陽脉氣所發不可灸主腰 脊上下至足不仁小便赤黄也 白環俞 在第二十一 椎下兩傍各 一寸半足太陽脉氣所發不可灸主 腰脊上下至足不仁小便赤黄也 上 在第一空腰 髁下一寸俠 脊陷者中足太陽少陽之絡灸三壯主腰脊痛而清善 嘔睾跳蹇寒熱熱病汗不出㾬瘧女子絶子隂挺出不 禁白 次 在第二空夾脊陷者中灸三壯主腰痛怏怏 不可以俛仰腰以下至足不仁脊腰背寒先 取缺盆後取見骶與八 女 子赤白 心下積脹同上法 中 在第三空夾脊陷者 中灸三壯主厥隂所 結腰痛大便難飱洩尻中寒女子赤 滛時白氣癃月事少男子癃小腸脹 下 在第四空夾 脊陷者中灸 三壯主腰痛引少腹女子下蒼汁不禁滛隂 中痒痛少腹控𦕈不可以俛仰腹脹鳴澼洩 㑹陽 一名 利樓 在隂尾骨兩傍督脉氣發灸五壯 主五臟腹中有寒洩注腸澼便血 素 一名面在王鼻 柱端督脉氣所 發主齀衂洟出中有懸癰宿 肉窒洞不通不知香臭也 神庭 在髮際直鼻督脉足 太陽陽明之㑹灸三 壯主頭腦中寒齀目泣出癲疾嘔沫風眩 善嘔煩㾬瘧寒熱頭痛喘喝目不能視 上星 在顱上 直鼻中 央入髮際一寸陷容豆督脉氣所發灸五壯主風眩善 嘔煩滿顔㫖㾬瘧鼻齀衂寒汗不出目中痛不能視面 腑腫癲疾兄云上星主之者先背取譩 譆後取天牖風池甄權云不以多灸之 𩕄㑹 在上星後 一寸陷中 督脉氣所發灸五壯主痓風眩善嘔煩滿頭痛 顏青癲疾嘔沬暫起僵仆惡兒風寒面赤腫 前頂 在 𩕄 㑹後一寸五分骨陷中督脉氣所發灸五 壯主風眩目䐜惡風寒面赤腫小兒驚癎 百㑹 一名三 陽五俞 在前後一寸半頂中央旋毛中陷容指督脉足太陽之 㑹灸五壯痎瘧癲不嘔沫耳嗚痓項上痛風頭重目如 脫不可左 右顧也 後頂 一名交衝在百㑹後一寸五分枕骨上 督脉氣所發灸五壯主風眩目眩顱上 痛目 不明惡風寒眩徧頭痛 癲疾瘈瘲狂走項直頸痛甚也 强間 一名大羽在後 頂後一寸半督 脉氣所發灸五壯主頭痛如針刺不可以動項如拔 不可左右顧癲疾狂走瘈瘲揺頭口喎淚項强也 腦 户 一名匝風一名㑹顱在枕骨上强間後一寸半督脉 足太陽之㑹不可灸主目赤痛不能視面赤腫頭痛 項痛目不明風則腦中寒重衣不熱汗出頭中惡風癲 疾骨痠胘狂瘈瘲口禁羊鳴舌本出瘖不能音痓目不 寒 熱 風府 一名舌本入項髮際一寸大筋内宛宛中督 脉陽維之㑹不可灸之主頭痛項急不得頷 側目眩鼻不得喘息舌急難言狂易多言不休走欲 自殺目及妄見暴瘖不得言喉嗌痛足不仁之㑹 瘖 門 一名横舌一名舌厭在項髪際宛宛中入繋舌本督 脉陽維之㑹仰頭取之不可灸令人瘖主項强舌緩 瘖不能言脉傍去上星一寸五分灸三壯此以㵼諸陽 氣熱衂善噫風頭痛汗不出寒熱痓脊强反折瘈瘲癲 頭 痛 大椎 在第一椎上陷者中三陽督脉之㑹灸 九壯主熱以年為壯數傷寒熱甚煩嘔 陶道 在 項 大椎節下間督脉足太陽之㑹俛而取之灸五 壯主頭重目瞑悽帯熱項强雖以反顧汗不出 身柱 在 第 三椎下間督脉氣所發仰而取之灸五壯 主癲疾怒欲殺人狂走 言見鬼瘈瘲 神道 在五椎 節下間 督脉氣所發仰而取之灸三壯主身 熱頭痛進退徃而㾬虚恍惚悲愁也 至陽 在第七椎節 下督脉氣所 發仰而取之灸三壯主寒熱解爛 滛樂脛痠四肢重痛少氣難言也 縮筋 在第八椎節下 間督脉氣所發 仰而取之灸三壯主小兒驚癎瘈 瘲狂走癲疾脊急强目轉上挿 脊中 在第十一椎節 下間督脉氣所 發不可灸之腹滿不能食 腰脊强不得俛仰黄瘅 懸樞 在第十三椎節下間督 脉氣所發灸三壯主腹 中積上 下行 命門 一名屬累在第十四椎節下間督脉氣所 發伏而取之灸三壯主頭痛如破身熱如 火汗不出癲瘈 裏腰腰下引痛 腰俞 一名背解一名髓孔一名腰注一 名腰户在二十一椎節下間灸三 壯主腰痛引少腹控𦕈不可俛仰以日死生數發針在 左取右右取左立巳腰以下至足青不仁不可以坐起 尻不舉女子寒熱閉溺脊强互 引反折汗不出乳子下赤白 長强 一名氣之隂㕁督 脉絡别在脊骶端 少隂所結灸三壯主腰痛上實則脊急强癲疾發如狂 者面皮敦敦厚者不療虚則頭重洞洩癃痔大小便難 腰尻重難起居寒熱痓反折心痛形氣短尻 䐜濇小便黄閉小兒癎瘈瘲脊强互相引 膏肓俞 主 無 所不療諸羸弱瘦損虚勞夢中失精上氣欬逆狂惑妄 誤取穴之法先令病人正坐曲脊伸兩手以臂著膝前 令正直手大指與膝頭齊以物支肘勿令臂得動也從 甲骨上角摸索至甲骨下頭其間當有四肋三門灸中 間依甲骨之裏去甲骨容側指許摩股去表肋間空處 按之自覺牽引於肩中灸兩甲中各一處至六百壯多 至七百壯當覺下 然流水伏亦當有所下出若停 痰宿疾則無所不下也若病人已困不能正坐當令側 卧挽上臂令前取宂灸之求穴大較以右手從左肩上 住指頭所不及者是也左手亦然乃以前兩甲骨覆宂 可得也所以衣僕當令大小有常不定兩甲則前却失 其穴也此穴灸訖後令人陽氣盛當消息以自補養令 得平覆其宂近第 五椎相凖望取之 論曰 昔有和緩不救晉侯之疾以其 在膏之上肓之下針藥所不能 及此之宂是也人不能求得此穴所以宿病 難遣若能用心此方便求得灸之無疾不愈 三焦人三焦者腑也兩傍五十六宂 甲乙經 三焦出於闗衝闗衝者金也 在手小指次指之端去爪 甲如韭葉少陽脉所出也 為井冬三 月宜灸之 流於腋門腋門者水也 在手小指次指之間陷者中手 少陽脉之所溜也為榮春三月 宜灸 之 注於中渚中渚者木也 在手小指次指本節後間陷者 中手少陽脉之所注也為俞夏 三月宜 灸之 過於陽池 一名别陽在手表腕上陷者 中手少陽脉之所過也為原 行於支溝支溝者火也 在腕後三寸兩骨之間陷者 中手少陽脉之所行也為經 入於天井天井者土也 在肘外大骨之後肘後一肘兩 筋間陷者中屈肘得之手少陽 脉之所入也為 秋三月宜灸之 闗衝 在手小指次指之端去爪甲如韭葉灸三壯主喉 痺舌卷口乾煩心臂表痛不可及頭在左取右右 取左熱病汗不出肘痛不能自𢃄衣起頭眩頷痛面黒 渴風肩頭痛不可顧霍亂寒熱耳聾鳴甄權云不可灸 也 腋門 在手小指次指間陷者中灸三壯主熱病汗不 出風寒熱狂疾瘧頭痛目澁暴變耳聾鳴眩寒 厥手臂痛下齒齲則上齒痛 膽善驚妄言面赤泣出也 中渚 在手小指次指本節 後間陷者中灸三壯 主熱病汗不出狂互引頭痛耳鳴目痛寒熱嗌外腫肘 臂痛手上類類也五指瘈不可屈伸頭眩頷䫣顱痛耳 聾兩顳痛身面痒瘧項 痛目 無所見喉痺 陽池 一名别陽在手表腕上陷 者中灸三壯主寒熱㾬瘧 肩痛不能自舉 汗不出痛也 外闗 手少陽絡在腕後二寸陷者中灸 三壯主肘中濯濯臂内㢘痛不可 及頭耳淳淳渾渾聾 無所聞口僻禁之 支溝 在腕後三寸兩骨之間陷者 中灸三壯主熱病汗不出互 引頸嗌外腫肩臂酸消脇腋急痛四肢不舉痂疥項不 可顧霍亂馬刀腫瘻目痛肩不舉心痛支滿逆氣出中 禁不可開暴瘖不能言男 子脊急目赤欬面赤熱 㑹宗 手少陽㕁在腕後三寸 空中灸三壯主皮毛中 肌肉耳 聾羊癎 三陽絡 在臂上大交脉溝上一寸灸三壯主 嗜卧身不能動揺大濕内傷不足 四 瀆 在肘前五寸外㢘陷者中 灸三壯主卒氣聾齒痛 天井 在肘後大骨之後一 寸兩筋間陷者中屈 肘得之灸三壯主肘痛引肩不可屈伸振寒熱頸項肩 背痛臂痿痺不仁大風黙黙然不知所痛嗜卧善驚瘈 瘲胷痺心痛肩肉林小瘧食時發心痛悲傷 不樂癲疾吐舌沫出聲如羊鳴更戾頸也 清冷淵 在 肘 上三寸伸以肘舉臂取之灸至三壯 主頭痛振寒肩不舉不得𢃄衣也 消濼 在臂下臂外 開腋斜肘分 下行灸三壯主寒熱 痺頭痛項背急也 和 在耳前兌髮下動脉手足少 陽之㑹灸三壯主頭重頷痛 引耳中膿 膿 聽㑹 在耳門前陷者中張口得之動脉應手 手少陽脉氣所發灸三壯主寒熱喘渴 目視不能視目立出項項耳 中癲飈者若風齒齲齒痛也 聽宮 在耳中珠子大如赤 小豆手足少陽手太 陽之㑹灸三壯主耳聾填填如無聞膿膿 若蝉 鳴鶴規鳴羊鳴驚狂瘈瘲眩仆癲疾瘖不能言沫出 角 孫 在耳郭中間上開口有空是也灸 三壯主齒牙不可嚼齲腫痛也 瘈脉 一名資脉在 耳本鷄足青 絡主小兒癎瘈吐洩驚 恐失精視瞻不明䏧 翳風 在耳後陷者中按之引耳 中手足少陽太陽之㑹灸 三壯主治聾僻不正 失欠口不開痓不言 天牖 在頸筋缺盆上天容後天柱 前完骨下髮際上手少陽脉 氣所發灸三壯主肩痛寒熱厯適頸有大氣暴聾氣啄 瞀目不用頭頷痛戾出洞鼻不知香臭風眩喉痺三焦 病者腹氣滿少腹尤堅不得小便 窘急溢則為水留則為脹候㾬瘧 天容 在耳下曲俠後 手少陽脉急所 發灸三壯主寒熱疝積胷痛不得息窮屈骨中痛陽氣 大逆上滿於胷中憤脹堅息大氣逆上喘喝坐伏病咽 噎不得息欬逆上氣唾沫肩痛不可舉頸 項癰腫不能言耳聾 無所聞喉痺癭 觀 一名兑 骨在面 齀骨下㢘陷者中手少陽太陽之會主口僻 齒痛面赤目赤目黄口不能嚼䪼腫唇癰 肩井 在肩 上陷 解中缺盆上大骨前手足少陽陽維之㑹 灸五壯主肩背痺痛臂不舉寒熱悽索 天 在肩缺 盆中上 恐骨之際陷者中足少陽陽維之㑹灸三壯主 肩脉中痛引頂寒缺盆病汗不出胷中熱痛 肩正 在 肩 曲甲下兩骨解間肩髃後陷者中灸三壯主寒熱 項厯適耳鳴无間引缺盆肩中熱痛手臂小不舉 肩外 俞 在肩甲上㢘去脊三寸陷中中 灸三壯主肩中痛熱而寒至肘 肩中俞 在肩甲内㢘 去脊二寸陷 者中灸三壯主寒熱厥目 不明欬上氣唾血之證候 曲垣 在肩中央曲甲陷者中 按之痛應手灸十壯至 肩痛 周痺 缺盆 一名天葢肩上横骨陷者中灸三壯主寒熱 厯適胷中滿有大氣缺盆中滿痛死者外潰 不死肩引項臂不舉缺 盆中痛汗出喉痺欬嗽 普濟方卷四百十三
欽定四庫全書 普濟方巻四百十四 明 周王朱橚 撰 鍼灸門 腧穴圖 頭部中行十穴 外神聰四穴 明堂一穴 神庭一穴在鼻直入髮際五分灸七壯止七七壮岐伯 曰凡欲療風勿令灸多縁風性輕多則傷宜灸七壮 止二七壯禁鍼鍼即發狂忌生冷鷄猪羊魚肉酒麵 動風等物 明堂經云舉火之時忌熱食不宜熱衣 亦云灸三壯 銅人經云在髮際直鼻上督脉入髮 際一寸灸二七壮至百壮治腫氣風癎癲風戴目上 不識人羊鳴吐舌角弓反張棄衣而走披髮而行或 歌或哭多學人言語驚悸不得安寢頭痛喘渇目 不可視目淚出鼻清涕不止 又云灸足太陽陽明 脉之㑹主頭風目眩 上星一穴在鼻直上入髮際一寸䧟中 明堂云 容豆是 以細三 稜鍼刺之即宣洩諸陽熱氣無令上衝頭目可灸七 壮不宜多若頻灸之即㧞氣上令目不明忌如前 甲乙經熱穴論注並刺三分 銅人經云在額顱上 直鼻中央入髮際一寸督脉氣所發治頭風面赤腫 皮虛腫鼻塞不聞香臭頭痛目眩赤瘧疾發寒熱病 汗不出目晴痛不能遠視 又云鍼入三分留十呼 瀉五吸鍼下氣盡更停鍼引之得氣即瀉灸亦得然 不及鍼日灸三壯至百五壯罷須停十餘日然後更 灸故不用相續加灸滿五十壮即以細三稜鍼刺頭 上以宣熱氣忌酒麫蕎麥 𩕄㑹一穴在上星後 明堂經云 上星上 一寸䧟中可灸二七壯 至七七壯初灸即不痛病去即痛亦云灸五十壯痛 即罷灸鍼二分留三呼得氣即瀉若八歲以下不得 鍼縁𩕄門未合刺之不幸令人夭素問注云刺四分 銅人經云在上星後一寸䧟中可容豆督脉氣所發 治目眩面腫鼻塞不聞香臭驚癎戴目上不識人若 是鼻塞灸至四日漸退七日頓愈頭風生白屑多睡 鍼之彌佳針訖以塩末生麻油相和揩髮根下頭風 即永愈忌熱麫猪魚蕎麥等物 明堂經云主頭皮 腫靣赤 資生經王氏云予少刻苦年踰壮患腦冷或飲酒過多 則腦疼如破後因灸此穴非特腦不復冷他日酒醉 腦亦不疼矣凡腦疼冷者宜灸此 前頂一穴在𩕄㑹後寸半骨䧟中亦云在𩕄㑹上甄權 云一寸今依素問寸半為定鍼一分灸三壯止七七 壯素問注云刺四分 銅人經云腎脉所發療頭風 熱痛目眩頭面赤腫小兒驚癎風癎癲癡發作無時 鼻多清涕頂疼痛 又云針入三分留七呼瀉五吸 大腫極即以三稜鍼刺之遶四方一寸以下其頭疼 腫立差復以鹽末生麻油揩髮際下灸亦得忌如前 法 明堂經云在𩕄㑹後一寸直鼻中央䧟者中治 頭皮腫 百㑹一穴一名三陽五㑹在前頂後一寸半頂中央旋 毛中可容至灸七壮止七七壯凡灸頭頂不得過七 壮縁頭頂皮薄灸不宜多針二分得氣即瀉素問注 云刺四分 銅人經云腎脉足太陽交㑹於頂上治 大人小兒脱肛久不差風癎青風心風中風角弓反 張羊鳴或多哭言語不擇發作無時發時即死盛即 吐沫心煩驚悸健忘心神恍惚痎瘧耳鳴耳聾鼻塞 不聞香臭 又云療頭風頭痛目眩多睡無心力吃 食無味頭重飲酒靣赤如灸數至百五即停三五日 訖繞四畔以三稜鍼刺令出血以井花水淋之令氣 宣通不得令向火灸恐㧞氣上令人眼暗忌酒麺猪 魚蕎麥蒜虀等 資生經云唐秦鳴鶴鍼髙宗頭風武后曰豈有至尊頭 上出血之理已而刺之微出血頭疼便立止后亟取 金帛賜之是刺此穴能治頭風明堂經中風言語蹇 澁半身不遂者灸七處亦先於百㑹北人始生子則 灸此穴盖防他日驚風也 王氏云予舊患心氣偶 覩隂陽書有云人身有四穴最急應四百四病皆能 治之百㑹盖其一也因灸此穴而心氣愈後閲灸經 此穴果主心煩驚悸健忘身無力自是間或灸之百 病皆主不特治此數病已也 一名 天蒲 神聰四穴在百㑹四靣各相去同身寸一寸理頭風目 眩狂亂風癎左主如花右主如果鍼三分 明堂經有此穴而銅人無之其穴治頭風目眩狂亂 風癎亦所不可廢者故附入於此 明堂一穴在鼻直上入髮際一寸理頭風多鼻涕鼻塞 三日一報針二分 銅人經云 針三分 按銅人明堂經諸家針灸經鼻直上入髮際一寸皆 云上星穴明堂經於此復云明堂穴不知何所據且 附入於此所謂疑以傳疑也 今以諸經挍 勘上星穴 後頂一穴一名交衝在百㑹後寸半玉枕骨上䧟者中 灸五壮鍼二分明堂經云四分 銅人經云鍼入四 分灸五壮主風眩目 額顱上痛亦云鍼入三分 又云督脉氣所發治頸頂惡風寒頭偏痛 明堂 經云灸三壯主目不明頭目眩重 西方子云主諸 陽之熱嘔吐癲疾 强間一穴一名大羽在後頂後寸半灸七壮針二分亦 云五壯 銅人經云督脉氣所發主頭如鍼刺不可 以動項如㧞不可左右顧視 又云治腦旋目暈頭 痛不可忍煩心嘔吐涎沫發作無時項頂强 明堂 經云灸三壯 岐伯云兼治風癎病 西方子云主 癲疾癎發狂走不得卧 腦户一穴一名合顱在枕骨上强間後一寸半禁鍼鍼 令人瘂可灸七壮亦可不妄灸令人夭明堂經云灸 令人失音鍼三分 素問註云四分甲乙云不可灸 銅人經云一名仰風一名㑹顱是督脉足太陽之㑹 主目睛痛不能遠視靣赤頭腫目黄又銅人經云禁 針素問明堂經云鍼入三分四分亦可疑矣何如不 鍼為穏 素問盖云刺腦户入腦立死故也 風府一穴一名舌本在項後髮際上一寸大筋内宛宛 中經言其肉立起立休立下禁灸使人失音鍼三分 銅人經云一名舌本督脉陽維之㑹治頭痛頸急 不得回顧目眩鼻衂喉咽痛狂走目妄視又主頭項 急不可傾側鼻不可息嗌痛足不仁 明堂經云主暴 瘖不得言多悲恐驚悸欲自殺目反視 又云四分 留三呼又云舌緩針風府 資生經云岐伯對黄帝傷寒之問曰巨陽者諸陽之属 也其脉連於風府諸穴為諸陽主氣也然則風府者 因傷寒所自起也北人皆以毛裹之南人怯弱者亦 以帛䕶其項俗謂三角是也王氏云予少怯弱春冬 湏數次感風自用物護後無此患矣凡怯弱者須䕶 項後可也 瘂門一穴一作瘖一名舌横一名舌厭在頂中央入髮 際五分宛宛中督脉陽維之㑹入繫舌本仰頭取之 禁灸令人瘂鍼三分素問註云在項後髮際宛宛中 去風府一寸 明堂經云舌息不言如何治荅曰舌 息鍼瘖門舌緩鍼風府得氣即瀉小繞針鍼入八分 留三呼瀉五吸瀉盡更留鍼取之得氣即瀉 銅人 經云治頭項强舌緩不能言諸陽熱氣盛鼻衂血不 止頭痛頭風汗不出寒熱風痙脊强反折瘛瘲疾頥 重鍼二分 曲差二穴在神庭兩旁寸半入髮際鍼三分灸三壯 銅人經云足太陽脉氣所發治心中煩滿汗不出頭 項痛身體煩熱目視不明鍼入二分灸三壯 五處二穴在上星兩旁寸半鍼三分留七呼灸三壯明 堂經云灸五壯 銅人經云足太陽脉氣所發治目 不明頭風目眩瘛瘲目戴上不識人 西方子云在 頭上去上星傍一寸主脊强反折癲疾頭痛 又云 在頭督脉傍去上星二寸半主風痺悶 承光二穴在五處後寸半鍼三分禁灸 明堂經云在 五處後二寸素問註云一寸銅人經云足太陽脉所 發治鼻塞不聞香臭 喎鼻多清涕風眩頭痛欲嘔 吐心煩目生白膜忌如前法 通天二穴在承光後寸半鍼三分留七呼灸三壯 銅 人經云足太陽脉氣所發治頸項轉側難鼻塞悶偏 風口喎鼻多清涕衂血頭重 又云主項痛重暫起 仆僵喘息不利齀衂有瘡 絡穴二穴一名强陽又名腦盖在通天後寸半灸三壯 素問註云刺三分留五呼 西方子云主癲疾嘔 吐狂走瘛瘲恍惚不樂腹脹滿不得息暫起仆僵 銅人經云足太陽脉氣所發治青風内瘴目無所見 頭旋耳鳴 玉枕二穴在絡却後寸半 明堂經云絡却後七分半 狹腦户腦户在强間後一寸半傍一寸三分起肉枕 骨入髮際上三寸灸三壯主頭重如石目痛如脱不 能逺視 銅人經云足太陽脉氣所發腦風寒痛不 可忍者 又云主目内攣系息痛頭寒汗多耳聾鼻 塞 西方子云失枕頭重項痛風眩頭中寒痛項如 㧞不可左右顧目上揷卒起僵仆惡見風寒汗不出 悽厥惡寒腦風 明堂經又云鍼三分 素註云留 三呼甲乙經云二分 資生經云銅人經云玉枕在絡却後一寸半明堂上下 經皆云七分半若以銅人為悞則足太陽穴亦同若 以明堂為誤不應上下經皆誤也小本明堂亦同 王氏按素問註云玉枕在絡却後七分則與明堂之 七分半相去不逺矣固當從素問為凖然而玉枕二 穴既夾腦户不應止七分則止於腦盖也銅人之一 寸半盖有説焉識者當詳辨之 今總諸經校勘在 絡却後寸半者是 天柱二穴在夾項後髮際大筋外廉䧟中 一云在 宛宛中 五分 得氣即瀉明堂經云二分留三呼瀉五吸灸不及鍼 日七壯至百五壯下云三壯素問註云刺二分銅人 經云足太陽脉氣所發鍼二分主頭風目如脱項如 㧞項疼頭重先瀉而後補之灸亦得然不及鍼忌如 前法 明堂經云主項痛頸强左右不可顧頭痛目 不明目淚出鼻不知香臭風眩暴卒癎眩狂言不休 目上煩滿汗不出足不仁身肩背痛欲折頭旋腦痛 眉衝二穴一名小竹當兩眉頭直上入髮際是療目五 般癎頭痛鼻塞不灸通鍼三分 明堂上經有眉衝穴 而銅人經云無之療目五般癎頭痛鼻塞治疾所不 可廢者其穴與曲差相近故附於此 臨泣二穴在目上皆直入髮際五分陷中鍼三分留七 呼得氣即瀉忌囬 素問註云灸五分 銅人經云 足太陽少陽之㑹主卒中風不識人風眩鼻塞目生 白翳多淚忌如前法 西方子云主腋下腫喜驚頰 胷痺心痛不得反側瘧日夜發脇下痛 資生經云足少陽有臨泣穴矣此亦有之蓋此乃頭臨 泣也 目窻二穴在臨泣穴後一寸鍼二分灸五壯今附三度 刺目大明銅人經云足少陽陽維之㑹治頭靣浮腫 痛引目外眥赤痛怱頭旋目 遠視不明 西方 子云主諸陽之熱頭痛寒熱汗出不惡寒目眩瞑唇 吻强上齒齲痛 正營二穴在目窻下後一寸鍼三分灸五壯 銅人經 云足少陽陽維之㑹治齒痛唇吻急强齒齲痛頭項 偏痛 西方子云主諸陽之熱 承靈二穴在目窻後寸半灸三壯 素問註云刺三分 銅人經云足少陽陽維之㑹治頭腦疼惡風寒齀 鼻塞息不利 西方子云主鼻衂窒喘息不通 腦空二穴一名顳顬在承靈後寸半夾玉枕骨下陷中 鍼五分得氣即瀉灸三壯 銅人經云足少陽陽維 之㑹治腦風頭痛不可忍目瞑心悸發即為癲風引 目眇勞疾羸瘦體熱頸項强不得囬顧魏公苦患頭 風發即心悶亂目眩華陀當鍼而立愈 西方子云 主鼻管疸發為厲鼻勞衂不止耳風鳴聾 素問註 云按腦空在枕骨後枕骨上甲乙經作玉枕骨中忌 如前法 明堂經云灸七壯主狂病身寒熱 風池二穴在腦空後髮際陷中鍼七分留七呼灸三壯 明堂經云在項後髮際䧟中甲乙經云腦空後髪 際陷中鍼一寸三分大患風者先補後瀉少可患者 以鍼取之留五吸瀉七吸灸不及鍼日七壯至百五 艾炷不用大忌同 西方子云主鼻衂窒喘息不通 癲仆煩滿口癖惡寒 銅人經云足少陽陽維之㑹 治洒淅寒熱温病汗不出目眩苦頭痛痎瘧頸項痛 不得囬顧目淚出欠氣多鼻齀衂目内眥赤痛氣發 耳塞目不明腰傴僂引項筯無力不収鍼入七分可 灸七壯 又云主肺風面赤目 項强靣腫皮軟 腦頭痛灸亦良然不及鍼問曰如後髮際亦有項脚 長者其毛首至頭骨亦有無項脚者毛齊至天牖穴 即無毛根而何取穴也荅曰其毛不可輙定大約如 此若的的定中府正相當即是側相去各二寸此法 定穴 當陽二穴當瞳人直上入髮際一寸療目不識人風眩 鼻塞鍼三分 資生經云銅人無當陽穴而明堂下經有之理卒不識 人風眩鼻塞等疾亦不可廢者其穴與臨泣相近故 附於此 頷厭二穴在曲鬢下 明堂陽穴無 下字明堂同 腦空上廉灸三壯鍼 七分留七呼忌同 明堂經云二分 素問注云在 曲鬢下腦空上上廉刺七分若深令人耳無所聞 銅人經云手足少陽陽明之交㑹治頭風眩目無所 見遍頭痛引目外眥急耳鳴多嚏頸項痛 又云二 穴在曲鬂顳顬上廉 懸顱二穴在曲 上 足少陽穴同 明堂無上字 腦空中灸三壯鍼三 分留三呼 明堂經云二分素問注云在曲 上腦 空下亷新校正云按後手少陽中云鬂上此云鬂下 必有一誤 懸顱二穴在 曲鬂上是也 銅人經云足少陽脉氣所發 治熱痛煩滿汗不出頭偏痛引目外眥赤身熱齒靣 膚亦痛 西方子云主熱痛引目内眥忌如前 懸釐二穴在曲鬂上 足少陽穴 無上字 腦空下廉鍼三分灸三 壯 銅人經云手足少陽陽明之交㑹治熱病汗不 出頭偏痛煩心不欲食目兑一作内眥赤痛 西方 子云二穴在曲鬂顳顬下廉主靣皮赤腫痛癲疾互 引善驚羊鳴 天衝二穴在耳上如前三寸 足少陽 穴啚 灸七壯鍼三分 銅人經云二穴在耳上如前三分治頭痛癲疾風 痙牙齗腫善驚恐可灸七壯鍼三分 西方子云亦 作天衢 率谷二穴在耳上入髮際寸半陷者宛宛中灸三壯鍼 三分明下云鍼而取之 銅人經云足太陽少陽之 㑹治膈胃寒痰傷酒風熱發兩目眩痛腦兩角弦痛 不能飲食煩滿嘔吐不止 曲鬢二穴在耳上髮際曲隅陷中皷頷有空 明作 穴 鍼入 三分可灸七壯明下云曲髮灸三壯 指齒在耳上将 耳掩前正尖上 銅人經云足太陽少陽之㑹治頰頷腫引牙車不得 開息急痛口噤不言灸亦良明堂經云主頸項急强 不得顧引牙痛 西方子云主暴瘂不能言齒齲痛 銅人經云曲髮足少陽穴同素問亦同 明堂下 經云曲髮疑髮字誤也 曲鬢穴是 曲髮字誤 角孫二穴在耳郭中間止開口有空 明作 穴 治目生膚翳 齒齗腫灸三壯明堂别無療病法 明堂經云主牙 齒不嚼物齲痛腫鍼八分 銅人經云手足少陽之 㑹 又云手足少陽手太陽之㑹 西方子云主頭 腫項痛不可顧頸頷柱滿 資生經云按明堂經云角孫主牙不嚼物齲痛腫則有 療病法矣銅人乃云明堂别有療豈後人增益之耶 将所治止此因謂之無療病法歟 竅陰二穴在枕骨下 少陽穴云 完骨上 揺動有空鍼三分灸七 壯明堂經云灸五壯鍼四分在完骨上枕骨下 完骨 二穴 在耳後入 髮際四分 銅人經云足太陽少陽之㑹治勞疸發厲 頭痛引頭目痛 又云主骨疽 西方子云主頭痛 如錐刀刺不可以動主頷痛引耳嘈嘈耳鳴無所聞 舌本出血及主舌寒口乾心煩臂外肘莭痺不能伸 鼻管疽發為齀鼻衂頭痛及四肢轉筋癰疽頭痛風 惡引頭目 浮白二穴在耳後入髮際一寸鍼五分灸七壯 明堂 經云三壯三分 銅人經云足太陽少陽之㑹治發 寒熱喉痺氣痺欬逆痰沫疝積胷中滿不得喘息耳 鳴嘈嘈無所聞頸項癰腫及癭氣肩背不舉悉皆治 之 又云主疝積不能言 西方子云主牙齒痛手 縱足緩不收 顱𩕄二穴在耳後間青絡脉灸七壯不宜鍼 明堂經 云顱𩕄在耳後青絡間灸三壯鍼一分不得多出血 出血多殺人 銅人經云足少陽氣脉所發治身熱 頭重脅痛不得轉側風痙耳聾小兒發癎瘛痰喘不 得息嘔吐延沫驚恐失精瞻視不明不宜鍼即可灸 七壯 又云主耳痛塞鳴胸脇相别不得俛仰及治 頭眩 瘛脉二穴一名資脉在耳本後鷄足青絡脉刺出血如 豆汁不宜出血多灸三壯鍼一分 明堂經云在内 鷄足青脉 銅人經云治頭耳鳴小兒驚癎瘛瘲嘔 吐洩痢無時驚眵瞢目精耳不明耳後痛 西方子 云不灸 完骨二穴在耳後入髮際四分灸七壯鍼三分 明堂 經云二分灸依年壯 銅人經云足太陽少陽之㑹 治頭痛煩心癲疾頭靣虛腫齒齲偏風口眼喎邪頸 項痛不得囬顧小便赤黄喉痺頰腫鍼入五分 又 云主風眩項痛頭强寒熱鍼二分 西方子云主肘 腫足痿失履不收頭風耳後痛煩心及足不收僵仆 狂瘧項强急痛 翳風二穴在耳後陷中按之引耳中鍼七分灸七壯 明堂下經云三壯在耳後尖角陷中 銅人經云 手足少陽之㑹治耳聾口眼喎鍼失穴脱頷口禁不 開不能言頰腫牙車急痛 西方子云主耳鳴口禁 不開引鼻中口失欠及牙齒痛 明堂經云主耳聾 暴瘂 青髎一穴 一名 靣正 在鼻柱之端外臺云不宜灸鍼一分 銅人圖經云督脉所發此穴諸方闕治療法千金治 鼻塞痘肉不消多涕生瘡 水溝一穴 一名 人中 在鼻柱下宛宛中鍼四分留五呼得風 即瀉灸不及鍼日三壯若灸可艾炷如小雀糞風水 面中腫鍼此一穴出水盡頓愈 明堂經云灸三壯 至二百罷若是水氣唯得鍼此穴若鍼餘穴水盡即 死下云灸五壯 銅人經云水溝在鼻柱下一名人 中督脉手陽明之㑹治消渇飲水無度水氣偏身腫 失笑無時癲語不識尊卑乍喜乍哭牙關不開靣腫 唇痛葉葉肺風伏如蟲行卒中惡鍼此一穴出水盡 即頓愈又云鍼入四分徐徐出之 西方子云主寒 熱頭痛喘渇目不可視鼻不聞香臭口喎僻不能開 水漿禁瘖不能言寒熱卒中惡風水靣腫忌如前法 兑端一穴在唇上端鍼二分灸三壯炷如大麥 明堂 下經云在頥前下唇下宛宛中開口取之 銅人經 云治癲疾吐沫小便黄舌乾消渇衂血不止脣吻强 齒齗痛鍼入三分可灸三壯 明堂經云主口噤皷 頷 斷交一穴在脣内齒上齗縫筋中鍼三分灸三壯 銅 人經云治靣赤心煩痛頸項急不得回顧小兒靣瘡 癬久不除㸃烙亦佳鼻塞不利目淚眵汁内皆亦癢 痛生白膚翳鼻中息肉蝕瘡 西方子云在脣内齒 縫灸三壯主鼻窒喘息不利鼻喎僻多涕齀衂有瘡 頭頷頞中痛口不能飲水漿喎僻口噤不開項如㧞 不可左右顧靣赤頰中痛心煩痛 承漿一穴 一名 懸漿 在頥前唇下宛宛中日灸七壯止七七 壯灸即血脉通宣其風立愈炷依小筯頭作鍼三分 得氣即瀉 明堂經云頥前下唇之下鍼三分半得 氣即瀉瀉盡更留三呼徐徐引氣而出日灸七壯過 七十停四五日後灸七七若急灸恐足陽明脉斷令 風不差停息復灸令血脉通宣其風立愈下云唇稜 下宛宛中 銅人經云足陽明任脉之㑹療徧風口 喎面腫消渇口齒疳蝕生瘡灸亦佳日可灸七壯至 七七壯止矣其艾炷不用大一依小筯頭作炷脉粗 細狀如細線艾炷破肉但令當脉灸雀糞大亦能愈 疾凡灸臍下灸令疝瘕痃癖氣塊伏梁積氣宜灸炷 大故小品諸方云腹背宜灸五百壯四肢則但去風 邪不宜多灸七壯至七七壯止不得過隨手數如巨 闕鳩尾雖是胷腹之穴灸不過七七壯艾炷不湏大 以行筯頭則炷正當脉上灸之若灸胷腹艾炷大灸 多令人永無心力如頭頂穴若灸多令人失精神臂 脚穴灸多令人血脉枯竭四肢細度無力既腹失精 神又加於細度即脱大真氣忌如前法 明堂經云 療消渇飲水無休口噤不開及暴瘂不能言也 西 方子云主靣風目眩瞑小便黄或不禁 廉泉一穴 一名 舌本 在頷下結喉上 明云舌 本間 灸三壯鍼三分 得氣即瀉 明堂經云二分 千金云當頥直 下骨後陷中 銅人 經云隂維任脉之㑹治舌下腫難言舌縱涎出欬嗽 上氣喘息嘔沫口噤舌根急縮下食難 攢竹二穴一名始光一名光明一員柱兩眉頭少䧟宛 宛中不宜灸針一分留三呼瀉三吸徐徐出針宜以 細三稜針刺之宣洩熱氣三度目大明明云宜細三 稜針針三分出血下云灸一壯 銅人經云足太陽 脉氣所發治目 視目不明眼中赤痛及瞼瞤動 明堂經云主頭目風眩眉頭痛鼻齀衂但是口厥 顛狂痛神邪鬼魅主之忌如前法 精明二穴一名涙孔在目内針一寸半留三呼雀目者 可灸留針然速出禁灸 明云目内眥頭外畔䧟宛 宛中針分半留三呼補不宜灸一云目内眥外一分 銅人經云手足太陽少陽明五脉之㑹治攀睛翳 膜覆瞳惡風淚出目眥癢痛小兒雀目疳眼大人氣冷眼 淚遮目視物不明大眥努肉侵睛針一寸五分留三呼禁 灸 資生經云按明堂針一分半銅人乃云入一寸半二 者必有一誤王氏云予觀靣部針淺者一分深者四分素 問氣府注云刺入一分則是銅人誤冩一分為一寸也 巨髎二穴夾鼻孔傍八分直目瞳子蹻脉足陽明之㑹 鍼三分得氣即瀉灸七壯 明堂經云巨窌在鼻孔 下夾水溝旁八分蹻脉足陽明之㑹鍼三分灸七七 壯 銅人經云治青盲目無所見遠視 白翳覆 瞳子面風寒鼻塞䪼上腫壅痛瘛瘲口喎僻鍼入三 分灸亦良 西方子云療招揺視瞻目淚出多赤痛 癢 迎香二穴在禾髎上一寸鼻下孔傍五分鍼三分留三 呼不宜灸 銅人經云手足陽明之㑹治鼻瘜肉不 聞香臭衂血偏風口喎靣癢浮腫風動葉狀如蟲行 刺或在唇動或癢腫痛忌如前法 禾髎二穴在鼻孔下夾水溝旁五分鍼二分又手陽明 穴云禾髎一名長頰直鼻孔夾水溝旁五分 明堂 經云灸三壯 銅人經云手陽明脉氣所發治鼻衂 不止鼻流清涕生瘡口噤不開及尸厥也 西方子 云主鼻窒口僻 資生經云銅人經云禾髎二穴在鼻下夾水溝旁五分 明堂下經作禾窌窌即髎也上經乃作禾髎皆在鼻 下夾水溝旁五分則是一穴也而銅人手陽明穴復 有和窌二穴在耳前兑素問作鋭髮䧟中其穴遠矣 恐明堂經誤禾字作和字 陽白二穴在眉一寸直目瞳子灸三壯鍼入二分 銅 人經云足少陽陽維之㑹治頭目痛目眵皆 寒慄 重衣不得温 西方子云主目瞳子痛癢遠視 昏夜無所見目系急目上揷 承泣二穴在目七分直目瞳子陷中禁鍼鍼之令人目 烏色可灸二壯炷勿大 明堂經云鍼入四分半得 氣即瀉特不宜灸若灸無問多少三日後眼下太如 拳息肉日加長如桃大至三十日定不見物腫或如 五升許大 銅人經云蹻脉任脉足陽明之㑹治口 眼喎斜目瞤面葉葉動牽口眼目視 冷淚眼眥 赤痛禁不宜鍼可灸三壯 西方子云不灸 資生經云銅人經云此穴可灸三壮禁鍼鍼之令人目 烏色明堂乃知其若是不鍼不灸可也 四白二穴在目下一寸灸七壯鍼三分凡用鍼穏審方 得下鍼深即令人目烏 銅人經云足陽明脉氣所 治頭痛目眩眼生白翳微風目瞤動下急 西方子 云主目眗淚出多眼内眥赤痛癢 地倉二穴夾口吻旁四分外如唇下有脉微動是也鍼 三分 明云鍼 三分半 留五呼得氣即瀉日可灸二七壯重者 七七炷麤釵脚大炷若大口轉喎却灸承漿七七即 愈 銅人經云蹻脉手陽明之交㑹若乆患風其脉 亦有不動者治偏風口喎目不得閉失瘖不語飲食 不收水漿漏落眼瞤動止病左治右病右治左忌猪 肉魚熱麵毒物房勞等 大迎二穴在曲頷前一寸二分骨陷中動脉又以口下 當兩眉鍼三分留七呼灸三壯 銅人經云足陽明 脉氣所發治寒熱頸痛瘰癧口喎齒齲痛數欠氣痓 口噤牙疼頰頷腫惡寒舌强不能言風壅而腫目不 得閉唇吻瞤動不止當鍼之頓愈 西方子云治口 噤不開引鼻中口涎不收 本神二穴在曲差傍一寸半云直耳上入髮際四分鍼 二分灸七壯 銅人經云足陽明少陽維之㑹治目眩頸項强急痛 胷脇相引不得轉側癲疾嘔吐涎沫鍼入三分可灸 三壯 西方子云療小兒驚癎 絲竹空二穴一名目髎在眉陷中鍼三分留二呼宜瀉 不宜補禁灸使人目小又令目無所見 銅人經云 少陽脉氣所發禁不可灸治目眩頭痛目赤視物眩 眩風癎目戴上不識人眼睫毛倒發狂吐涎沫發作 無時 瞳子髎二穴自目外眥五分灸三壯鍼三分 素問注 云在目外眥五分 千金主云一名 火陽一名前關 銅人經云手太 陽手足少陽之㑹治青盲無所見遠視 目中膚 翳白膜頭痛目外 赤痛又云灸二壯 西方子云 不可灸 顴髎二穴在靣頰骨下廉兑骨端陷中鍼二分 銅人 經云手少陽太陽之㑹治喎靣赤目黄眼瞤動不止 䪼腫齒痛鍼入三分 西方子云主口喎僻不能言 及口僻痛惡風寒不可以嚼齒痛 頭維二穴在頷角入髪際本神傍一寸半鍼三分禁不 可灸 本神在曲 差傍中半 銅人經云足少陽陽明脉之交㑹 治頭偏痛目視不明亦治微風眼瞼瞤動不止風淚 出 上關二穴一名客主人在前起骨上亷開口有空動脉 宛宛中灸七壯艾炷不用大筯頭作炷若鍼必須側 卧張口取之乃得禁鍼深問曰何以不得鍼深岐伯 曰上關若刺深令人欠而不得欬下關灸留鍼即欵 而不得牙關急是故上關不得鍼深下關不得久留 鍼也 明堂經云客主二穴入一分留之得氣即瀉 日灸七壯至二百炷不用大其鍼灸之必須側卧開 口取之乃得穴避風下云灸一壯 銅人經云足陽 明少陽之㑹治唇吻强耳聾瘛瘲口沫出目眩牙車 不開口噤嚼食難偏風口眼喎斜耳中伏如蟬聲 西方子云灸三壯主青盲無所見耳痛口喎僻不能 言 明堂經云主牙齒齲痛 資生經云按素問刺禁日刺客主人内陷中脉為内漏 為聾註云言刺太深則交脉破决故為耳内之漏則 氣不營故聾審若是又不止令人欠而不得欬而已 用鍼者所當知也 下關二穴在上關下耳前動脉下廉合口有空開口即 閉鍼入四分得氣即瀉禁灸又云下關不得久留鍼 側卧閉口取之 銅人經云足陽明少陽之㑹療停 耳有濃汗出偏風口目喎牙車脱臼其穴側卧閉口 取之牙齗腫處張口以三稜鍼出濃血多含鹽湯即 不畏風 西方子云灸三壯主耳痛鳴聾牙齒痛齲 痛忌如前法 前關二穴在目後半寸亦名太陽之穴理風赤眼痛目 眩目澁不灸鍼三分 資生經云銅人有上關下關各二穴素問亦同明堂上 下經但有上關而無下關惟上經有前穴又不與下 關穴同在上關之下恐别自是前關穴一名太陽穴 理風赤眼頭痛目眩澀等疾所不可廢故附入于下 關之後 和髎二穴在耳兑髮下横動脉鍼七分灸三壯 素問註 在耳前鋭髮下横動脉 銅人經云手少陽脉氣所 發治車引急風頭重痛耳中嘈嘈頷頰腫 和髎二穴在耳前髪陷中明堂上經云和窌即髎也在 鼻孔下夾溝旁五分即銅人之禾髎明堂下經之禾 窌也或者明堂上經誤寫禾字作和字耳恐人以和 髎和窌為一穴故備論也 聼㑹二穴在耳微前陷中上關下一寸動脉宛宛中張 口得之鍼七分留三呼得氣即瀉不湏補日灸五壯 止七壯三十日後依前報灸 明堂云鍼三分忌冷食 呵 下云灸三壯 一名聼呵前一 云後明聽㑹 一名聽呵 銅人 經云手少陽脉氣所發治耳聾耳中狀如蟬聲通耳 疼痛不得食經云牙車脱臼相推三寸 一云 一寸 其穴側 卧張口取之灸亦良 明堂經云主耳淳淳渾聾無 所聞 西方子云主齒痛惡食癲疾嘔吐骨痠眩狂 瘛瘲口噤喉鳴牙車急痛忌食動風生冷猪魚等物 聽宫二穴在耳中珠子大赤小豆鍼三灸三壯 明堂云 鍼一分 銅人經云手足少陽手太陽脉之㑹治耳 如物填塞無所聞耳中嘬嘬嘈嘈心腹痛失聲 西 方子云主耳若蟬鳴骨痠眩狂瘛瘲口噤喉鳴 頰車二穴在耳下曲頰端䧟中鍼四分得氣即瀉日灸 七壯又止七七炷勿大 明下云在耳下二韭葉灸 三壯又云耳下曲頰骨後 千金云一名機關在耳 下八分小近前 銅人經云足陽明脉氣所發治牙 關不開口噤不語失瘖牙車疼痛頷頰腫頸强不得 回顧其穴側卧開口取之 明堂經云主齒痛不得 嚼 西方子云主口僻痛惡風寒不可以嚼 肩井二穴一名膞井在肩上陷 明堂此有缺 系中二字 缺盆上大 骨前寸半以三指按取之當中指下䧟中甲乙經秪 可鍼五分此膞井脉足陽明之㑹乃連入五藏氣若 鍼深則令人悶倒不識人即速湏三里下氣先補不 瀉須臾平復如故凡鍼肩井背以三里下其氣大良 灸七壯 明堂云鍼四分先補而後瀉特不宜灸鍼不得 深深即令人悶若婦人胎落後微損手足弱者鍼肩 井立産灸乃勝日灸七壯止一百若鍼肩井必三里 下氣如不灸三里即㧞上氣 銅人經云手足少陽 陽維之㑹治五勞七傷頸項不得回顧背膊痛兩手 不得向頭或因俯仰撲傷腰髖疼脚氣上攻 又云 若有灼然解鍼者遣鍼不解鍼者不可遣鍼灸乃勝 鍼鍼深便引入五藏之氣乃令人夀短大肥人亦可 倍之 西方子云主婦人脱堕胎後手足厥逆欬逆 寒熱慱索氣不得卧 資生經云明堂既云特不宜灸又云乃勝鍼日灸七壯 至百壯罷則是又可灸矣不知何自畔其説也或者 肩井不可灸惟胎落後手足弱者可灸耶 天髎二穴在肩缺盆中上毖骨之際陷中央鍼八分灸 三壯 銅人經云手足少陽陽維之㑹治肩肘痛引 頸項急寒熱缺分中痛汗不出胷中煩滿 西方子 云主臂痛不舉 巨骨二穴在肩端上行兩乂骨間陷中灸五壯鍼寸半 明堂云巨骨一穴在心脾骨頭日灸三壯至七壯禁鍼 鍼則側懸一食頓乃得下鍼鍼入四分瀉之勿補鍼 出始得正卧下云巨骨二穴在肩端上兩行骨陷中 灸一壯 銅人云云門在巨骨下夾氣戸旁各二寸俞 府在巨骨下璇璣旁各二寸氣戸在巨骨下 俞肉兩傍 各二寸 明堂經云主肩中痛不能動揺也 銅 人經云手陽明蹻脉之㑹治背膞痛胷中有瘀血肩 背不得屈伸而痛灸五壯鍼入一寸 又云主驚癎 破心吐血忌酒麵熱食猪魚生冷食 資生經云銅人經云巨骨二穴在肩脾上兩乂骨間明 堂下經亦同但明堂上經云巨骨一穴在心脾骨頭 不特一穴字不同而穴在心脾骨頭亦異豈其所謂 一穴在心脾骨者非巨骨耶不然即是誤寫二字作 一字肩脾為心脾也 臑㑹二穴一名臑髎在肩前廉去肩頭三寸宛宛中鍼 七分留三呼得氣即瀉灸七壯 素問注臂 前廉肩端 銅人經 云手陽明之絡治頸癭氣瘤臂痛不能舉氣腫痙痛 鍼三分留十呼 西方子云主咽腫寒熱頸瘰癧癲 疾腠氣肘莭痺臂酸重腋急痛肘難屈伸 肩髃二穴在膞骨頭肩端兩骨間陷中宛宛中舉臂取 之灸七壯至二七壯以差為度若灸偏風不遂可七 七壯不宜多恐手臂細若風病筋骨無力久不差灸 不畏細也刺則洩肩臂熱氣唐庫狄欽苦患風痺手 足不得伸甄權鍼此穴令將弓箭射之如故 明堂 經云鍼八分留三呼瀉五吸不及鍼以平手取其穴 日灸七壯增至二七若灸偏風不隨可至二百若更 多灸恐手臂細若刺風癲風瘓風病當其火艾不畏 細也 千金云肩頭正中兩骨間 名中肩井外一名偏骨也 銅人經云手陽明 蹻脉之㑹療偏風半身不遂熱風癮疹手臂攣急捉 物不得挽弓不開臂細無力筋骨痠疼 又云一名 扁髃主難俛仰風刺風虛手不得伸頭臂冷而緩患 刺風者百日刺筋百日刺骨方可得瘳灸亦得 西 方子云療肩中熱頭不可以顧忌如前 肩髎二穴在肩端臑上陷中舉臂取之鍼七分灸三壯 明堂經云五壯 銅人經云治肩重不可舉背肘痛 肩貞二穴在肩脾下兩骨解問肩髃後陷中鍼五分 銅人經云治風痺手臂不舉肩中熱痛 西方子云 主頷痛引耳嘈嘈耳鳴無所聞頭不可以顧 天宗二穴在秉風後大骨下陷中灸三壯鍼五分留三 呼 銅人經云手太陽脉氣所發治肩臂痛臂肘外 後臁痛頰頷腫痛 西方子云主肩重臂痛 臑俞二穴在肩骸後大骨下脾上亷陷中鍼八分灸三 壯 素問云在肩臑後舉臂取之 銅人經云手 足太陽陽維蹻脉之㑹治寒熱肩腫引脾中痛臂痠 無力 秉風二穴在狂肩上小髎後舉臂有空灸五壯鍼五分 銅人經云小髃後手太陽陽明手足少陽之㑹治 肩痛不能舉 西方子云俠大髎外灸三壯 曲垣二穴在肩中央曲脾陷中按之應手痛灸三壯鍼 明堂經云九分 銅人經云主治肩痛周痺氣主 氣主肩髀拘急疼悶 西方子云灸十壯 肩外俞二穴在肩脾上亷去脊骨三寸陷中鍼六分灸 三 明上云 一壯 銅人經云治肩脾痛熱而寒至時時 西方子云主寒熱引項急强左右不顧 肩中俞二穴在肩脾内亷去脊二寸陷中鍼三分留七 呼灸十壯 銅人經云治寒熱目視不明欬𠻳上氣 吐血 西方子云主小兒妳癧目不明灸三壯 大椎一穴 一作 顧 在第一椎上陷中鍼五分留三呼瀉五 吸灸以年為壮 明堂云日灸 壮至七七壯 甲乙經云大椎下至 尾骸骨二十一椎長三尺折重量取俞穴 銅人經 云手足三陽督脉之㑹療五勞七傷温瘧痎瘧氣疰 痎骸拘急頸項不得回顧風勞食氣凡度周身孔穴 逺近分寸以男左女右取中指文為一寸素問云問 身寸是也又多用䋲度量孔穴繩多出縮取穴不准 今以簿竹片㸃量分寸療病准約 西方子云灸一 壯至四十九壯止主傷寒熱盛煩嘔 明堂經云背 膊中悶久瘧不愈 資生經云既曰大椎又曰在第一椎上陷中必是二穴 非二穴則不言在第一椎上矣此大椎第一椎所以 異也但銅人經云大椎在第一椎上陷中諸經皆同 惟明堂下經云在第一椎下陶道穴既在第一椎下 不應大推亦在第一椎下必是下經誤寫上字作下 也考之下經亦言陶道穴在大椎莭不與銅人合足 見其誤寫上字作下無疑矣 陶道一穴在椎莭下間俛而取之陷者中灸五壯鍼五 分銅人經云督脉足太陽之㑹治頭痛目瞑洒淅寒 熱脊强及頭汗不出 西方子云主頭痛項如㧞不 可左右顧目不明如脱 身柱一穴在三椎莭下間宛宛中鍼五分灸七壯 明堂 云五壯下云三壯 銅人經云督脉氣所發治癲疾 瘛瘲怒欲殺人身熱狂走譫言見鬼 西方子云主 恍惚不樂胷熱口乾煩渇喘息頭痛吐而不出灸五 壯 明堂經云主小兒驚癎 神道一穴在五椎莭下間陷中俛而取之灸七七壯止 百壯小兒風癲瘛瘲可灸七壯 明云灸五分灸三 壯下云五壯 銅人經云督脉氣所發 西方子云 主恍惚不樂胷熱口乾煩渇喘息頭疼吐而不出灸 五壯 西方子云主腰脊急强痎瘧恍惚悲愁健㤀 驚悸主寒熱頭痛進退往來熱喘目痛視物不明 靈臺一穴在六椎莭下間俛而取之 銅人經云督脉 氣所發 西方子云主熱病脾熱温瘧汗不出 出素 問 至陽一穴在第七椎莭下俛而取之鍼五分灸三壯 明堂下經云七壯 銅人經云督脉氣所發治寒熱 觧散風濕脛痠四肢重痛少氣難言 西方子作 阻氣難言 明堂 經云灸七壯主胷中寒氣不能食胷脇支滿身羸瘦 背中氣上下行腰脊疼腹中鳴也 筋縮一穴在第九椎節下間俛而取之鍼五分灸三壯明 堂云七壯 銅人經云督脉氣所發治驚癎狂走癲 疾脊急强目轉上反 明堂經云灸五壯主顛疾多 言反目瞪也 脊中一穴一名神宗在十椎莭下間俛而取之禁灸灸 令人腰背傴偻五分得氣即瀉明堂作脊俞一名脊 中在十一椎中央按脊在十二椎莭間 銅人經云一名脊俞督脉氣所發治風癎癲邪温病 積取下利 西方子云不灸 懸樞一穴在十三椎莭下間伏而取之鍼三分灸三壯 明堂經云在十椎下莭間下云十一椎下 銅人經 云督脉氣所發治積氣上下行水榖不化下利腰脊 强不得屈伸復中留積 明堂經云主積氣上下腹 中盡通 資生經云銅人經載懸樞在十三椎莭下間明堂上經 作十二椎莭間下經作十一椎下脊中穴既在十一 椎下不應懸樞又在十一椎下故知其誤矣考之素 問亦與銅人同當以銅人為正明堂上經亦誤三字 作二字也要之按脊穴在十二椎節下耳 命門一穴一名屬累在十椎節下間伏而取之 明堂作 俛而取 之 鍼五分灸三壯 銅人經云督脉氣所發治頭 痛如破不可忍身熱如火汗不出瘛瘲裏急腰腹相 引痛 明堂經云主寒痎瘧 陽關一穴十六椎莭下間伏而取之鍼五分灸三壯 西方子云主脛脾不仁 銅人經云關療病法 腰腧一穴一名背辭一名髓孔一名腰柱一名腰户在 二十一椎莭下間宛宛中 一作 陷中 以挺腹舒身兩手相 重支頷縱四體後乃取其穴鍼八分留三呼瀉五吸 灸七壯至七七壯 甲乙經云鍼二寸留七呼灸七 七壯又云鍼五分灸三壯 明堂經云三壯下二壯 素問註云鍼一分 按甲乙經作二寸水熱穴註亦 云二寸氣府論註骨空論註作一分一名髄空 銅 人經云督脉氣所發治腰髖疼腰脊僵不得回轉及 温瘧痎瘧 明堂經云灸五壯主腰疼不得久立腰 已下至足令不仁坐卧難腰脊强急不可俛仰腰重 如石難舉動也忌房勞舉重强力 長僵一穴一名氣之陰郄督脉絡别其穴跌地取之 甲乙經云在脊骶端鍼三分轉鍼以大痛為度其穴 跌地取之乃得灸不及鍼日三十壯止二百此痔根 本是令 甲乙經云鍼二寸留七呼明堂云五壯 銅人經云足少陰少陽所結㑹治腸風下血乃漏種 痔疳蝕下部 又云在脊骨下宛宛中是 西方 子云主心痛氣短小兒脱肛瀉血秋深不愈驚癎瘛 瘲吐㵼驚恐失精瞻視不明眵眼頭重洞泄不禁腰 脊急彊不可俛仰脊痛寒痓反折主癎疾 明堂經 云主大小便難五淋久痔 又云在腰俞脊骸端陷 者中主狂病及小兒驚癎忌冷食房勞 資生經云自大椎至腰俞長同身寸三尺折量取穴 王氏云有里醫言凡灸椎骨莭突處方駛灸脊下當 骨無驗以魚肉骨參之其言為可信盍依其言當骨 莭灸之 普濟方卷四百十四
欽定四庫全書 普濟方卷四百十五 明 周王朱橚 撰 鍼灸門 腧穴圖 外督俞二穴 氣海俞二穴 闗元俞二穴 大杼二穴在項第一椎下兩旁各相去寸半陷中鍼五 分灸七壯 甲乙 經 明堂經云禁灸下經云灸五壮素問同 難䟽骨㑹大 杼骨病治此 銅人經云甲乙經足太陽手少陽之㑹 療瘧頸項强痛不可俛仰左右不顧頭痛振寒疾 瘈瘲氣實脇滿傷寒汗不出脊强喉痺煩滿治風勞 氣急咳𠻳胷中欝欝身熱目眩腹痛不安席 西方 子云又名本神 不 灸 資生經云明堂經禁灸而銅人云可灸七壯必有説也 要非大急不必灸 風門二穴一名熱府在二椎下兩旁相去各寸半鍼五 分留七呼若頻刺洩諸陽熱氣背永不發癰疽灸五 壯銅人經云督脉足太陽之㑹治傷寒頸項强目瞑 多嚏鼻齀出清涕風勞嘔逆上氣胷背痛喘氣短卧 不安 西方子云主療風眩頭痛鼻衂窒喘息不通 欬逆 肺俞二穴在三椎下兩旁各寸半針三分留七呼得氣 即瀉 出甲 乙經 甄權鍼經云在三椎下兩旁以搭手左取 右右取左當中指末是穴鍼五分留七呼灸百壯明 下云三壯 千金云肺俞對 乳引䋲度之 銅人經云足太陽脉氣所 發治上氣嘔吐支滿不嗜食汗不出腰背强痛寒熱 喘滿虛煩口乾傳尸骨蒸勞肺痿欬嗽療胷中氣滿 背僂如龜頭目眩令人失顔色 又云理癲癎癭氣 肉痛皮痒 明堂經云在第三椎下兩旁各一寸宛 宛中主肺寒肺熱唾血 西方子云主吐逆脊强喘 嗽少氣胷中痛及百病 厥隂俞二穴在四椎下兩旁各寸半鍼三分灸七七壮 千金扁鵲 云名關俞 銅人經云治氣嘔吐心痛留結胷中煩悶 牙痛 西方子云灸五壯 出山 朓經 心俞二穴在五椎下兩旁各寸半鍼三分留七呼得氣 即瀉不可灸明下云灸五壯 千金第七莭 對心横三間 銅人經云 治心中氣狂走發癎亂語悲泣心胷悶亂煩滿汗不 出結積寒熱嘔逆不下飡食即吐欬唾血目痛 明 堂經云主心痛背相引欬𠻳不得息煩心多涎胃中 弱目 淚出悲傷也 資生經云銅人經云在心俞不可灸可鍼入三分世醫 因此遂謂心俞禁灸但可鍼爾殊不知刺中心一旦 死乃素問之所戒豈可妄鍼耶千金言風中心急灸 心俞百壯服續命湯又當椎其緩可也豈可泥可灸 之説而坐受斃也 督俞二穴一名髙盖在六椎下兩旁各寸半禁鍼通 灸 銅人經云主理寒熱腹中痛雷鳴氣逆心痛灸 三壯 資生經云銅人經缺此穴明堂經有之今依明堂入在 此恐銅人經本不全也 膈俞二穴在椎下兩旁各寸半鍼三分留七呼灸三壯 明下云五壯 難疏血㑹膈俞 血有病明此 銅人經云治欬而嘔逆 膈胃寒疾食飲不下胷滿支腫兩脇痛腹脹胃脘暴 痛熱痛汗不出喉脾腹中積僻黙嗜卧四肢急堕不 欲動身常濕不能飡食則心痛周痺身皆痛 又云 治寒熱骨痛虛脹支滿痰瘧痃癖氣塊膈上痛 西 方子云主胸脇相引不得傾肩背寒痓痰飲吐逆汗 出哽噎咽腫不得消食飲不下主吐食 明堂經云 治胃弱食少 資生經云八椎下兩傍銅人明堂並缺俞穴 肝俞二穴在九椎下兩旁各寸半陷中針三分留六呼 灸三壯明下云七壯素問云刺中肝五日死 又云 主欬逆兩脇滿悶肋中痛目中白翳氣短唾血目上 視多怒狂衂目 遠視也 銅人經云主欬引兩 脇急痛不得息轉側難厥脇下與脊相引而反折目 眩循眉頭痛欬引胷中痛寒疝少腹痛 又云理口 乾中風支滿短氣不食食不消吐血目不明閉塞腰 痛肩寒 西方子云主熱病差後食五辛多患眼闇 如雀目鼻中酸吐血嘔筋急手相引筋寒熱痓 膽俞二穴在十椎下兩旁各寸半正坐取之灸三壯鍼 五分明云三分下經云灸五壯素問云刺中膽一日 半死 銅人經云治心腹脹滿嘔則食無所出口苦 舌乾咽中痛食飲不下目黄胷脇支滿不能轉側頭 痛振寒汗不出腋下腫 又云足太陽脉氣所發主 理心脹滿吐逆短氣痰寒食難下不消鍼入三分 脾俞二穴在十一椎下兩傍各寸半陷中鍼三分留七 呼灸三壯 明堂下經云五壯素問云刺中脾十日 死 銅人經云主腹脹引胷背痛食飲倍多身漸羸 瘦黄疽善欠脇下滿洩利體腫四支不收痰喘痃癖 積聚腹痛不嗜食痰瘧寒熱 又云理腰身黄脹滿 邪氣 西方子云主腰脊强急熱痓引骨痛食不生 肌膚欲吐身重不欲動 明堂經云食飲多咽四支 煩熱嗜卧怠堕 胃俞二穴在十二椎下兩傍各寸半鍼三分留七呼灸 隨年為壯 明堂經云三壯 下經云七壯 銅人 經云治胃中寒脹不嗜食羸瘦腸鳴腹痛胷脇支滿 脊痛筋攣急 又云理煩滿吐食鍼二分灸三壯西 方子云主食多嘔吐食不下 三焦俞二穴在十三椎下兩傍各寸半鍼五分留七呼 灸三壯 明堂經云鍼三分下經云灸五壯 銅人 經云治腸鳴腹脹腰痛米穀不化腹中痛欲洩注目 眩目痛吐逆飲食不下肩背拘急腰脊强不得俛仰 又云足太陽脉氣所發 西方子云主腹積聚如石 灸三壯 明堂經云正坐取陷中灸五壯主背痛身 熱 腎俞二穴在十四椎下兩傍各寸半與臍平鍼三分留 七呼灸以年為壯 明堂云三壮下經云五壯刺中腎 六日死又云主腰疼不可俛仰轉側難身寒熱飲食倍 多身羸瘦面黄黑目 翳生丈夫婦人灸積冷氣 變成勞疾 銅人經云治虛勞耳聾腎虛水藏久冷 心腹䐜脹兩脅滿引少腹急痛少氣瘀血小便濁出 精陰中疼五勞七傷虛憊脚膝拘急足寒如氷頭重 身熱振憟腰中四支淫濼洞泄食不化身重如水 又云主冷嘔好獨卧 西方子云主腰痛小腹痛嘔 吐寒中洞泄小便難赤濁骨寒熱兩脅引滿目不明 惡風寒靣赤熱心痛如懸慎如前法 氣海俞二穴在十五椎下兩傍各寸半通灸 銅人云 理腰痛痔病瀉血灸三壯 資生經云按明堂有氣海俞而銅人無之恐銅人本不 全故依明堂附入於此 大腸俞二穴在十六椎下兩傍各寸半鍼三分留六呼 灸三壯 銅人經云治腰痛腸鳴腹脹滿遶臍切痛 大小便不利或有洞洩食不化脊骨强不得侻仰鍼 入三分灸三壯 西方子云主大小便不利腹䐜脹 暴泄食不下喜食忌生冷酒麺等物 闗元俞二穴在十七椎下兩傍各寸半鍼三分 銅人 經云理風勞腰痛泄利虛脹小便難婦人瘕聚諸疾 資生經云按明堂有關元俞而銅人無之恐銅人本不 全故依明堂附入於此 小腸俞二穴在十八椎下兩傍各寸半鍼三分留六呼 灸三壯 銅人經云治小便赤澀淋瀝煩熱少腹㽲 痛脚腫短氣不嗜食大便濃血出五痔疼痛婦人帶 下 西方子云主大小便難淋瀝小便黄赤泄痢膿 血五色重下腫痛腰脊疝痛及腰脊急强 膀胱俞二穴在十九椎下兩傍各寸半鍼三分留六呼 灸三壯明堂下經云七壯 又云主腰脊急强腰下 酸重勞損不仁腹中痛大便難也 銅人經云足太 陽脉氣所發治風勞腰脊强痛洩痢大便難小便赤 澀遺溺隂生瘡少氣足䯒拘急不得屈伸女子瘕聚 脚膝無力 西方子云主洩痢腸痛煩滿汗不出小 便赤黄堅結聚足清不仁主熱痓引骨痛 明堂經 云各二寸半陷者中 中膂内俞二穴一名脊内俞在二十椎下兩傍各寸半 夾脊起肉鍼三分留七呼灸三壯明堂下經云主腰 夾脊膂痛上下按之應者從項後至此穴痛皆灸之 立愈 銅人經云少陽脉治腸冷赤白痢腎虛消渇 汗不出腰脊不得侻仰腹脹脇痛 西方子云主腰 疝寒熱痓反折 白環俞二穴在二十一椎下兩傍各寸半 甲乙經云 鍼人腰尻同挺腹地端身兩手相重支頷從息令皮 膚俱緩乃取其穴鍼八分得氣即瀉訖多補之不宜 灸 明堂下經云灸三壯又云主腰脊急强痛不能 俯仰起坐難手足不仁小便黄腰尻不舉也 銅人 經云足太陽脉氣所發治大小便不利及治腰髖疼 痛脚膝不遂温瘧腰脊冷疼不得安卧勞損風虛不 宜灸忌房勞不得舉重 上髎二穴在第一空腰踝下夾脊陷中鍼三分灸七壯 千金云腰踝下一寸 銅人經云足太陽少陽絡治 腰膝冷痛嘔逆鼻息寒熱瘧婦人絶嗣隂挺出不禁 白瀝 西方子云在腰踝一寸夾脊兩傍灸三壯主 腰痛痓反折大小便利 次髎二穴一名次窌在第二空夾脊䧟中可灸七壯鍼三 分 銅人經云治疝氣下墜腰脊疼痛不得轉揺急 引陰器不可忍腰已下至足不仁皆腠寒小便赤淋 心下堅脹 西方子云灸三壯主腰脊痛惡寒婦人 赤白瀝下腰痛不可侻仰足清不仁大小便利 中髎二穴在第三空夾脊陷中鍼二分留十呼灸三壯 銅人經云厥陰少陽所結治丈夫五勞七傷六極 腰痛大便難腹脹下利小便淋澀飱洩婦人絶子帶 月事不調 西方子云主婦人赤滛時胎氣癃月事 少大小便利 下髎二穴在第四空夾脊陷中鍼二分留十呼灸三壯 銅人經云足太陽厥隂所結治腰痛不得轉側女 子下蒼汁不禁隂中痛少腹急疼大便下血寒濕内 傷赤瀝陰中痒痛引小腹控眇不可侻仰大小便利 腸鳴臚脹欲泄注 㑹陽二穴一名利機在隂尾骨兩傍鍼八分灸五壯 銅人經云督脉氣所發治腹中冷氣洩痢不止久痔 陽氣虛乏隂汗温 西方子云主腹中有寒泄注腸 澼便血 千金八窌在腰目下三寸夾脊相去四寸 兩邊四 穴故名 八 窌 其曰夾脊四寸是除脊各寸半也凡大杼下穴皆 當除脊各一寸半 附分二穴在第二椎下附項内亷兩傍相去夾脊各三 寸灸五壯鍼三分 銅人經云手足太陽之㑹正坐 取之治肩背拘急風冷客於輳頸項强痛不得回顧 風勞臂用不仁 西方子云主背痛引頷引頭 魄户二穴在三椎下兩傍各三寸正坐取之鍼五分得 氣即瀉又宜灸留鍼日灸七壯止百壯 明堂經云 日七壯至二百壯下經云魄户在三椎下兩旁各三 寸灸三壯又云魄户在三椎下兩旁各三寸灸五壯 明堂經云主眉間轉急痛背氣不能引顧咳逆上 喘 素問注云魄户上直附分 銅人經云宛宛中 正坐取之足太陽脉氣所發治背轉痛欬逆上氣嘔 吐煩滿虛勞肺痿五尸走疰項强胷背連痛不得回 顧 西方子云主肺寒熱呼吸不得卧嘔沫喘氣相 追逐背肺悶無力勞損痿黄忌猪魚酒麵生冷等物 資生經云銅人有魂户穴明堂上經亦同而下經既有 魄穴又有魄户穴皆云下三椎下若謂誤寫魄作魂 不攷兩出魄户穴也攷之下經既有懸鍾矣後又有 懸鍾有天穴矣其治小兒又有天突者魄戸即䰟 户誤作魄而兩出之不然何其穴皆在三椎旁歟 膏盲俞二穴在四椎下 明堂云 近五椎 兩旁各三寸無所不療 羸瘦虛損夢中失精上氣欬逆發狂健忘 明云狂 感忘誤 取 穴之法令人正生曲脊伸兩手以臂着膝前令正直 大脂與膝頭齊以物肢肘令臂勿得動也從胛上角 摸 至骨下頭其間當有四肋三間灸中間脾骨之 裏去脾骨容側指許磨胠去表肋間空處按之自覺 牽引於肩中灸兩脾中一處至百壯多至五百 明云 六百 壯多至 千壯 當覺下 然似流水之壯亦嘗有所下出 若得停痰宿疾則無所不下也如病人已困不能正 坐當令側卧挽上臂令取穴灸之凡取以右手從左 肩上住指頭所不及者是穴也右取亦然乃以前法 灸之若不能乆坐當伸兩臂令人挽兩脾骨使相難 不尔即脾骨覆其穴灸之無驗 明堂經云不尔肋骨 覆穴不可得也所伏 衣被當令大小有常 足不尔則失其穴也 此灸訖後令陽氣益盛當消息 以自補養當取身平復 論曰昔在和緩不救晉侯 之疾以其在膏之上盲之下鍼藥所不能及即此穴 是也時人拙不能求得此穴所以宿病難遣若能用 心方法便求之得穴灸之無疾不愈 出千 金臺 西方子云 其穴法有孫思邈王惟一石用之葉善其僧仲之或 用鈎股或抱拷栳或坐或卧或正靣或斜立或起手 曲肘或卧伸臂或揣顀骨定髙下或量臍心或量命 門或坐㸃或坐灸各有所長然而終未明大法以予 平昔用此數十取十百取百一無差者各各取之按 其穴湏得病人中指麻木則灸無不取之效其要法 在四椎下第五椎上各去脊三寸宛宛中 資生經云灸膏盲功效諸經例能言之而取穴則未也 千金等方之外莊綽論之最詳然繁而無統不能定 於一王氏云予甞以意取之病人兩手交在兩膞上 灸時 亦然 脾骨遂開其穴竟以手摸索第四椎下兩傍各 三寸四肋三間之中間按之痠疼是穴灸之千百壯 少七七壯當依千金立㸃立灸坐㸃坐灸卧㸃卧灸 云 若欠合爪在兩膝 頭中㸃穴亦得 神堂二穴在五椎下兩傍各三寸陷中正坐取之鍼三 分灸五壯明堂下經云三壯素問註云上直魄户 銅人經云足太陽脉氣所發治肩痛連胷背痛不能 俛仰腹滿洒淅寒熱腰脊强急 明堂云主逆氣上 攻時復噎也 譩譆二穴在胸膞内亷俠 明堂 作在 六椎下兩傍各三寸陷 中正坐取之以手痛按之病者言譩譆鍼三分留三 呼瀉五吸灸二七壯止百壯 明堂下經云五壯又 云主瘧久不愈者背氣滿悶胸中氣噎勞損虛乏不 得睡也 銅人經云足太陽脉氣所發治拘攣暴脉 急引脇痛病汗不出温瘧寒瘧肩背痛目眩鼻衂喘 逆腹脹肩轉内亷痛不得俛仰 又云其穴抱肘取 之主胸背寒痓風瘧 西方子云治小兒食晦頭痛 及五心熱瘧久不愈及欬逆上氣忌莧菜白酒 膈關二穴在七椎下兩傍各三寸陷中正坐取之鍼五 分灸五壯 銅人經云足太陽脉氣所發治背痛惡 寒脊强俛仰難食飲不下嘔噦多涎唾胸中噎悶 魄門二穴在九椎下兩傍各寸半正坐取之灸三壯鍼 五分 銅人經云足太陽脉氣所發治食飲不下腹 中雷鳴大便不節小便赤黄又治嘔吐不住多涎 陽綱二穴在十椎下兩傍各寸半陷中正坐闊肩取之 亦作微 俯取之 灸三壯 明堂下經云七壯主飲食不下腹 中雷鳴腹滿臚脹大便泄消渇身熱目黄不嗜食怠 墮也 銅人經云足太陽脉氣所發治小便赤澀 西方子云主大小便不莭黄水小便黄腸鳴泄注靣 黄 意舍二穴在十一椎下兩傍各三寸陷中正坐取之鍼 五分灸十五壯至百壯 明堂經云五十壯至百二 十壯甲乙經云三壯鍼五分下經云灸七壯 明堂 經云第九椎下兩傍各三寸主脇脹滿背痛惡寒食 飲不下嘔吐不留住也 素問云灸二壯 銅人經 云足太陽脉氣所發治腹滿虛脹大便滑洩消渇靣 目黄赤嗜食 胃倉二穴在十二椎下兩傍各三寸鍼五分灸五十壯 明堂經云五十壯甲乙經云三壯 銅人經云脉氣 所治腹内虛脹水腫食飲不下惡寒背脊不得俛仰 鍼三分灸五壯 西方子云治氷腫臚脹水食不消 盲門二穴在十三椎下兩傍各三寸又肋間明堂作異 云與鳩尾相直灸十壯鍼五分 銅人經云治心下 冒大堅婦人乳有餘疾 志宰二穴在十四椎下兩傍各三寸陷中正坐取之鍼 五分灸三壯 明堂下經云兩傍各三寸半灸七壯 又云微俛而取之主腰脊痛急兩脇脹大滿便難食 飲不下背氣俛仰不得也 銅人經云足太陽脉氣 所發治腰强痛食飲不消腹中堅急隂痛下腫失精 小便淋瀝 資生經云明堂上經作兩傍三寸與銅人經云同而下 經乃作三寸半必是分外半字也 胞盲二穴在十九椎下兩傍各三寸陷中伏而取之灸 五七壯鍼五分 明堂經云灸五七壯至五十壯甲 乙經云三壯下經云五壯主腰不可忍俛仰難惡寒 小便澁也 銅人經云足太陽脉氣所發治少腹堅 急癃閉重不得小便 又云治腰卒痛急食不消腹 中堅急隂痛下腫療惡氣 秩邊二穴在二十椎下兩傍各三寸陷中伏而取之灸 三壯鍼五分忌同 明堂經云在二十椎下兩傍各 三寸灸三壯鍼三分 銅人經云足太陽脉氣所發 治腰痛不能俛仰小便黄赤澀腰尻重不能舉五痔 發腫慎如前法 資生經云素問氣府註曰秩邊在二十一椎下兩傍上 直胞肓與銅人經明堂經二十椎下不同未知孰是 姑兩存之以上二十八穴 當凖千金方除脊三寸取穴 天容二穴在耳下曲頰後灸三壯 銅人經云手太陽 脉氣所發主頸項癰不能言頸腫項痛不可顧耳嘈 嘈若蟬鳴欬逆嘔沫上氣喘息齒噤喉痺寒熱咽如 鯁 又云鍼入一寸 西方子云又名大容 天牖二穴在項筋缺盆上天容後天柱前完骨下髮際 上 明堂云一寸 髮際上陷中 鍼一寸留七呼不宜補益不宜灸若 灸靣腫眼合先取譩譆後鍼天牖風池即差若不先 鍼譩譆即難療 明堂經云鍼五分得氣即瀉瀉盡 更留三呼瀉三吸下經云灸三壯又西方子云髮際 上一寸不灸 又云髮際宛宛中主瘰 寒熱頸有 積氣暴聾肩中痛頭風目眩鼻塞不聞香臭 銅人 經云手少陽脉氣所發治頭風面腫項强不得回顧 夜夢顛倒靣青無顔色鍼入五分不宜灸 資生經云銅人明堂上經皆云不宜灸下經素問註乃 云灸三壯恐凡禁穴許一壯至三壯也 天窓二穴一名窓龍在頸大筋前曲頰下扶突後動脉 應手陷中灸三壯鍼三分 明堂經云主耳鳴聾無 所聞頰腫喉中痛暴瘖不能言及肩痛引項不得顧 銅人經云手太陽脉氣所發 西方子云治耳痛 及痔漏頸痛 天鼎 一作 天頂 二穴在頸缺盆直扶戾後一寸灸三壯鍼三 分忌同 明堂下經云在項缺盆直扶突氣舍後一 寸陷中灸十壯 素問氣府註云在頸缺盆上直扶 氣舍同身寸之半按甲乙經作寸半 銅人經云手 陽明脉氣所發治暴瘖氣硬喉痺咽腫不得息飲食 不下喉中鳴 西方子云 在曲頰下一寸人迎後 扶突二穴一名水穴在人迎後寸半灸三壯鍼三分素 問註云在頸當曲頰一寸人迎後仰而取之 銅人 經云在氣舍後一寸半灸三壯主舌本出欬逆上氣 咽中鳴喘多唾喘飲喉中如水鷄 又云手陽明脉 氣所發 缺盆二穴一名天盖在肩下撗骨陷中灸三壯鍼三分 素問云 二分 不宜刺大深使人逆息也 明堂經云肩上 撗骨陷中 素問 同 肩上是也 銅人經云治寒熱瘰 缺盆中腫外潰則生胸中熱滿腹大水氣缺盆中痛 汗出喉痺咳𠻳 西方子云主哽噎胷熱息賁脇下 氣上衝 銅人經云在肩下撗骨陷中 明堂乃云 在肩上横骨陷中又云肩上是穴恐銅人語下字也 人迎二穴一名五㑹在頸大脉應手夾結喉傍仰而取 之以候五藏氣足陽明脉氣所發禁灸之不幸傷人 鍼四分 銅人經云治吐逆霍亂胸滿喘呼不得息 項氣悶腫食不下 水突二穴一名水門在頸大筋前直人迎下氣合上灸 三壯鍼三分 銅人經云足陽明脉氣所發治欬逆 上氣咽喉癰腫呼吸短氣喘息不卧 氣舍二穴在頸直人迎夾扶突陷中鍼三分灸三壯 銅人經云足陽明脉氣所發治欬逆上氣瘤癭喉痺 咽腫頸項强不得回顧 西方子云主肩腫哽咽食 不下也 天突在結喉下一分一作宛宛中 一作陷 者中 鍼五分留三 呼得氣即瀉灸亦得即下鍼宜横下不得低手即損 五藏之氣傷人短夀 明堂下經云一穴在項結喉 下五分中央宛宛中灸五壯素問氣穴註云在頸結 喉下四寸中央宛宛中刺一寸三壯甲乙經云在結 喉下五寸 明堂下經云主欬逆氣喘暴瘖不能言 身寒頸腫喉中鳴翕翕胸中氣哽哽 西方子云主頰舌縫脉青暴恡氣哽哽喉痺咽乾欬 逆喘背痛及漏頸痛 銅人經云隂維任脉氣之會 治欬𠻳上氣胸中氣噎喉狀如水鷄聲肺壅咯唾膿 血氣壅不通咽亁舌上急喉中生熱瘡不得下食慎 如藥法及辛酸物等 璇璣一穴在天突下一寸陷中仰頭取之灸五壯鍼入 三分 明堂經云灸三壯主胸脇支滿欬逆上喘喉 中鳴也 銅人經云脉氣所發治胸脇支滿痺咽腫 水漿不下 又云主喉癰 華盖一穴在璇璣下一寸陷中仰頭取之鍼三分灸五 壯 明堂下經云三壯一本云五壯 又云主胸脇 支滿欬逆上氣喘不能言也 銅人經云任脉氣所 發治胸脇支滿痛引胸中 紫宮一穴在華盖下一寸六分陷中仰頭取之灸五壯 鍼三分 明堂下經云在華蓋下一寸灸七壯 銅 人經云任脉氣所發治胸脇支滿痛胸膺骨疼痺痛 痰飲食不下嘔吐上氣煩心吐血及唾如白膠 玉堂一穴一名玉英在紫宮下一寸六分陷中五壯鍼 三分 銅人經云任脉氣所發主胸滿不得喘息痺 痛胸膺骨疼嘔逆上氣煩心及寒疼又云可灸三壯 膻中一穴 一作 亶 一名元兒在玉堂下一寸六分撗骨兩 乳間陷中仰卧取之灸七七壯禁鍼不幸令人夭明 堂經云日灸七壯止七七壯禁鍼不幸令人死甲乙 經云鍼三分下經云灸三壯千金云鳩尾上一寸 銅人經云任脉氣所發治肺氣欬嗽上氣喘唾膿不 得下食胸中氣滿如塞可灸二七壯及療膈嘔吐涎 沫婦人妳脉帶乳汁及乳不下 又云主肺癰 明 堂經云主胸膈滿悶氣短喉中鳴灸五壯立愈岐伯 云治積氣乾噎慎猪魚酒麵等物資生經云靈蘭典 云亶中者臣使一官喜樂出焉説者曰亶中為氣之 海然心主為君以敷宣教令膻中主氣以氣右陰陽 氣和志適則喜樂由生分布陰陽故官臣使也然則 亶中者乃十二歲之一臣使官為氣之海分布陰陽 非其他穴也此者患心氣噎膈氣肺氣上喘不得下 食胸中如塞等疾宜灸此 難䟽云氣倉三焦外筯 直兩乳間氣痛治此 中庭一穴在膻中下一寸六分陷中灸五壯鍼三分 明堂經云鍼二分下經云膻中下一寸灸三壯 又 云膻中下一寸宛宛中主食飲不下嘔逆食下還出 也 銅人經云任脉氣所發治脇支滿噎塞心下滿 俞府二穴在兩骨下璇璣傍各二寸陷中仰而取之 明 堂 云仰卧 取之也 鍼三分灸五壮 明堂下經云灸三壯 又 云主欬逆上氣喘忌嘔逆不下飲食胸中痛也 銅 人經云足太陽脉氣所發 又云足少陽 脉氣所發 主喘嘔吐胸 滿不得食 或中二穴在腧府下一寸六分陷中仰而取之 明堂仰 卧取之 鍼四分灸五壮 明堂下經云腧府下一寸灸三壮 又云主欬嗽上喘不能食也 銅人經云足少陽脉 氣所發治胸脇支滿欬逆嘔吐氣涎多多唾呼吸喘 悸坐不安席 神藏二穴在或中下一寸六分陷中仰而取之灸五壯 鍼三分 銅人經云足少陽脉氣所發治胸脇支滿 欬嗽喘逆不得息嘔吐胸滿不得食 靈墟二穴在神藏下一寸六分陷中仰而取之鍼三分 灸五壯 銅人經云足少陽脉氣所發治胸脇支滿 痛引胸不得息欬逆嘔吐胸滿不嗜食 神封二穴在靈墟下一寸六分仰而取之灸五壯鍼三 分 銅人經云足少陽脉氣所發治胸滿不得食欬 逆乳癰洒折惡寒 西方子云主胸不得息 步郎二穴在神封下一寸六分陷中仰而取之鍼三分 灸五壮 銅人經云足少陽脈氣所發治胸脇支滿 鼻塞不通呼吸少氣喘息不得舉臂 氣户二穴在巨骨下俞府兩傍各二寸陷中仰而取 之鍼三分灸五壯 銅人經云足陽明脉氣所發 治胸脇支滿喘逆上氣呼吸胸背急不得息不知 食味 庫房二穴在氣户一寸六分陷中仰而取之灸五壯鍼 三分 明堂經云在陷者宛宛中主胸脇之滿欬逆 上氣呼吸息下至息及肺寒欬嗽多唾膿血濁沫 銅人經云足陽明脉氣所發 屋翳二穴在庫房下一寸六分陷中仰而取之灸五壯 鍼三分 銅人經云足陽明脉氣所發治欬逆上氣 呼吸多唾濁沫膿血身體腫皮膚痛不可近衣滛濼 瘈瘲不仁 膺牕二穴在屋翳下一寸六分陷中灸五壯針三分 銅人經云足陽明脉氣所發治胸滿短氣脣腫乳癰 寒熱卧不安 西方子云主胸脇癰腫及腸鳴泄注 也 乳中二穴當乳是足陽明脉氣所發禁灸灸不幸生瘡 瘡中有清汁膿血可治瘡中有息肉若蝕瘡者死微 刺三分 亦云相去 一寸六分 西方子云禁不灸 乳根二穴在乳下一寸六分陷中仰而取之灸五壯鍼 三分主膈氣不下食噎病 銅人經云足陽明脉氣 所發及治乳癰悽慘寒熱痛不可按抑 西方子云 主胸中滿痛 以上十二穴去膺中行各四寸 相去一寸六 分 雲門二穴在巨骨下夾氣户傍各二寸䧟中灸五壯鍼 三分 刺深使人氣逆不宜深刺 明堂經云雲門 在巨骨下氣户兩傍各二寸陷中動脉應手舉臂取 之眺經云在人迎下第二骨間相去二寸三分通灸 禁鍼甲乙經云灸五壯鍼七分若深令人氣逆 西 方子云主嘔逆上氣胸脇徹背痛主喉痺胷中煩滿 欬喘不得息不得舉臂胸短氣氣上衝心肩痛 銅 人經云手太陰脉氣所發鍼入二分 又云足太陽 脉氣所理肺同葉療之 中府二穴一名膺中俞肺之募在雲門下一寸六分乳 上三助間鍼三分留五呼灸五壯素問註云在胸中 行兩旁相去六寸雲門下一寸乳上三肋問動脉應 手陷中取 明堂經云主肺急胸中滿喘逆唾濁善 噎皮膚痛也 銅人經云主喉痺胸滿塞寒熱胸中 滿痛腹腫及膈寒食不下嘔吐還出及肺系急欬轉 胷痛主上氣欬唾濁沫肩息背痛風汗出腹脹食飲 不下 膽焦 又云太陰之㑹主膚骨痛熱寒 周榮二穴在中府下一寸六分陷中仰而取之鍼四分 明堂經云灸五壯主胸脇支滿不得俛仰欬唾膿也 銅人經云足太陰脉氣所發主欬逆上氣呼吸多唾 濁沫膿血飲食不下 胸鄉二穴在周榮下一寸六分陷中宛宛仰而取之鍼 四分灸五壯 銅人經云足太陰脉氣所發治胸脇 支滿引胸背痛卧不得轉側 天谿二穴在胸鄉下一寸六分陷中仰而取之鍼四分 灸五壯 銅人經云足太陰脉氣所發治胸中滿痛 欬逆上氣喉中作聲主乳癰潰賁膺 食竇二穴在天谿下一寸六分陷中舉臂取之鍼四分 灸五壯 銅人經云足太陰脉氣所發治胸脇支滿 膈間雷鳴滀陸陸常有水聲 以上十二穴去膺中行各六寸六分 淵淵腋二穴在腋下三寸宛宛中舉臂得之禁灸灸之 不幸令人生腫蝕馬瘍内潰者死寒熱生馬瘍可治 鍼三分 銅人經云治胸無力臂不舉 西方子云 又名泉液也 輙筋二穴在腋下三寸復前一寸首脇灸三壯鍼六分 銅人經云足少陽脉氣所發胸中治暴滿不得卧喘 息也 天池二穴一名天㑹在乳後一寸腋下三寸着脇直腋 撅肋間灸三壯鍼三分 銅人經云手心主足少陽 脉之㑹治寒熱胸膈煩滿痛四支不舉腋下腫上氣 欬嗽胸中有聲喉中鳴 明堂經云主寒熱痎瘧熱 病汗不出 大包二穴在 腋下三寸脾之大絡布胸脇中出九肋 間灸三壯鍼三分 銅人經云治腹有大氣不得息 胸脇中痛内實則其身盡寒虛則百節皆縱 鳩尾一穴一名尾翳一名 骭在臆前蔽骨下五分不可 灸令人畢世少心力此穴大難鍼大好手方可下鍼 不然取氣多令人夭鍼三分留三呼瀉五吸肥人倍 之 明堂經云在蔽骨下五分陷中灸三壯主心驚 悸神氣耗散癲癎病不擇言也素問註云不可灸鍼 人無蔽骨者從岐骨際下行一寸 銅人經云治心 風驚癎發癲伏如鳥鳴破心吐血心中氣悶不喜聞 人語心腹脹滿胷中滿欬逆數噫喘息喉痺咽壅水 漿不下忌同前法 西方子云禁灸 巨關一穴心之募在鳩尾下一寸人有鳩尾拒之弗 令强於一寸中可鍼六分留七呼得氣即瀉可灸 七壯止七七壯 明堂經云在鳩尾下一寸陷中主 心痛不可忍嘔血煩膈中不利臍脇支滿霍亂吐痢 不止困蝕不知人 銅人經云任脉氣所發治心中 煩滿熱病胷中痰飲腹脹暴痛恍惚不知人息賁時 唾血蟲心痛蠱毒霍亂發狂驚悸少氣 又云主熱 風風癎 西方子云主風癲浪言或則鳥鳴聲不能 食無心力凡心痛有數種冷痛蛔虫心痛蠱毒或亂 不識人及腹中滿暴痛汗出及手清臂不舉忌同 上宛 一作 管 一穴在巨闕一寸當一寸去蔽骨二寸 明云 主巨 骨三 寸 鍼入八分先補後瀉神驗如風癎熱病宜先瀉 後補立愈日灸二七壯至百壯未愈倍之忌同明堂 下經云灸三壯 千金云 名胃腕 銅人經云任脉足陽明手太 陽之㑹治心中熱煩賁豚氣脹滿不能食霍亂吐利 身熱汗不出三焦多涎心風驚悸心痛不忍氣伏如 覆杯 又云主嘔吐食飲胷脹氣心忪驚悸時吐嘔 血腹内疴刺痛 中腕一穴一名大倉胃之募在上腕下一寸上紀者中 腕也鍼八分留七呼瀉五吸疾出鍼灸二七壮上百壮 忌同 明堂經云灸二七壯止四百壯 千金一名胃 募在心下四 寸胃管 下一寸 銅人經云手太陽足陽明所生任脉之會治 心下脹滿傷飽食下化霍亂出洩不自知心痛温瘧 傷寒飲水過多腹脹氣喘因讀書得賁豚氣上攻伏 梁心悶狀宛如覆杯寒臂結氣忌猪魚生冷酒麵等 物 西方子云主心匿不能食反胃霍亂心痛熱温 痎瘧天行傷寒腹中熱喜渇涎出是蛔以手取而按 之堅持及腹脹不通大便堅憂思損傷氣鬱聚中甚 痛作膿腫往來上下及脇下堅痛及鼻間焦臭頭熱 鼻齀䘐及生寒中傷飽食不化及目黄振寒及衝疝 冒死不知人治背與心相控而痛資生經云觀王氏 按氣穴論註云中穴居心蔽骨與齊之中 上下名 四寸 刺 入一寸二分與同稍異宜從銅人為隱其曰胃之募 蓋飲食蓄積于此也予嘗苦脾疼嘗灸此穴覔冷氣 從兩脇下而上至灸處即散此灸功也自從頻灸之 亦每教人灸此凡脾痛不可忍飲食全不進者皆宜 灸之 難經疏府㑹大倉府 病治此在心下三寸 建里一穴在中腕下一寸鍼五分留十呼灸五壯 銅 人經云治下痛心不欲食嘔逆上氣腸脹身腫 又 云治腸中疼痛針入一寸二分灸亦良 西方子云 在中腕下一寸二分不可灸 下腕一穴在建里腕下一寸鍼三分留三呼瀉五吸灸 二七壯止二百壯 銅人經云在足太隂任脉之㑹 治腹痛六府之氣寒榖食不轉不嗜食小便赤腹堅 硬癖塊臍上脉厥氣動日漸羸瘦刺入八分灸亦佳 又云治腹胃不調腹内痛不能食腸堅腹胃脹 水分一穴在下脘下一寸臍上一寸鍼八分留三呼瀉 五吸若有水灸大良灸七壯止百壯禁鍼鍼水盡即 斃 一名陷 者中 明堂經云分水穴若水病灸大良日灸 七壯止四百壯鍼五分留三呼 又云水氣宜鍼水溝 鍼余穴水盡即死何 於却云可鍼究竟 當以不鍼為是 又云主水氣浮腫皷脹腸如雷 皷 水腫腸鳴胃虛脹不嗜食繞臍胷不得息 又 云一名分水主膓痛不能食腸堅腹腫胃管不調堅 硬 資生經云明堂云若是水病灸之大良鍼入五分而銅 人云若是水病灸之大良禁不可鍼鍼水盡即斃是 又不可鍼矣恐人但知明堂之可鍼不知銅人之不 可鍼也於是書之以示世醫 水分穴校之 不鍼為是也 神闕一穴一名氣合當臍灸百壯禁鍼忌同素問註云 禁刺刺之使人臍中惡瘍潰矢出者死不治灸三壯 銅人經云治洩利不止小兒妳利不絶腹大繞臍 痛水腫皷脹腸中鳴伏如流水聲久冷傷憊可灸百 壯禁不可針慎如常法 西方子云小兒灸五壯止 七壯 資生經云臍中千金等經不言灸只言禁鍼 銅人經 云宜灸百壯近世名醫遇人中風不省急灸臍中皆 効徐伻卒中不省得桃源簿為灸臍中百壯始甦更 數月乃不起鄭紏云有一親卒中風醫者為灸五百 而甦後年餘八十向使徐卒灸三百壯安知其不永 年耶 論神關穴 多灸則是 陰交一穴一名横户素問云在臍下一寸鍼八分得氣 即瀉灸百壯止 明堂經云灸不及鍼日三七壯止百 壯 西方子云明堂經云日灸三七壯止七百壯主 臍熱小便赤氣痛状如刀攪作塊状如覆林婦人斷 絶月事不調帶下崩中因産後惡露不止繞臍冷痛 如藏遊氣及臍下㽲痛 銅人經云任脉氣所發治 寒疝引少腹痛腰膝拘攣腹滿女人月事不絶鍼入 八分得氣即瀉瀉後宜補灸亦得然不及鍼 氣海一穴一名脖腴一名下育在臍下一寸半宛宛中 鍼八分得氣即瀉瀉後宜補之灸百壯今附氣海者 是男子生氣氣海虛憊賁氣不足一切氣疾乆不差 皆灸之 明堂經云灸七壯主冷病靣黒肌體羸瘦 四肢力弱小腹氣積聚豚腹堅脱陽欲死不知人五 藏氣逆上攻也 西方子云主少腹疝氣遊行五藏 腹中切痛及驚恐不得卧主冷氣衝心婦人惡露不 止繞臍痛結成塊狀如覆杯小便赤澁 銅人經云 任脉氣所發治臍下冷痛及婦人月事不調帶下崩 中慎如常法 資生經云此經以氣海為生氣之海難經疏以為元氣 之海則氣海者蓋人之元氣所生也故柳公度曰吾 養生氣他 但不是元氣作喜怒使氣海常温爾今 人既不能不以元氣佐喜怒矣若氣能時灸氣海使 温亦其次也王氏曰予舊多病常苦氣短醫者教灸 氣海氣遂不促自是每歲須一二灸之則以氣怯故 也 石門一穴一名利機一名精露在臍下二寸灸亦良可 灸二七壯止百壯婦人不可鍼鍼之身身無子甲乙經 云一名精露一名丹田一名命門鍼八分留三呼得 氣即瀉下經云灸七灸千金云灸絶孕刺五分 明 堂經云在臍下二寸陷者主腹大堅氣淋小便黄身 寒熱欬逆上氣嘔血卒疝繞臍痛賁豚氣上衝甄權 云主婦人因産惡露不止 西方子云又名端田女 子不灸主腹脹痛堅哽婦人惡露不止遂成結塊崩 中漏下斷續灸亦良大便難并大便閉塞氣結心閒 滿及小腹堅痛引陰中不得小便并小腹中拘急及 腹中滿暴痛汗出并水脹水氣行皮中小腹皮敦敦 然小便黄氣滿少食食入不化及嘔吐并賁豚上氣 小腹疝氣遊行五藏疝繞臍衝胷不得息疝積及二 丸騫痛 銅人經云三焦之募任脉氣所發治腹堅 肢滿 資生經云臍下二寸名石門明堂載甲乙經云一名丹 田千金素問亦謂丹田在臍下二寸世醫因是遂以 石門為丹田誤以丹田乃在臍下三寸難經䟽論之 詳而有㨿當以難經䟽為正 詳見 關元 銅人經云鍼之 絶子千金云灸之絶孕要之婦人不必鍼灸此穴 論 丹 田穴當以臍下 二寸為是也 關元一穴一名次門在臍下三寸小腸之募足太陰少 陰厥陰三陰任脉之㑹下紀者關元也鍼八分留三 呼瀉五吸灸百壯至三百壯 明堂經云若懐胎必 不鍼若鍼而落胎胎多不出而鍼外崑崙立出灸亦 良然不及鍼日三十壯下經云五壯岐伯云但是積 冷處之皆宜灸 明堂經云在臍下三寸陷者中主 賁豚寒氣入小膓時欲嘔若血小便黄腹滿不止卒 疝小腹痛轉胞不得小便 西方子云主臍下㽲痛 小便赤 不覺遺小便處痛狀如疝尿如血色臍下 結血狀如覆杯婦人帶下因産惡露不止斷絶産道 冷及脇下脹及小腹熱而偏痛寒氣入腹及石淋臍 下三十六疾不得小便及腸中尿血胞轉氣淋又主 小便數及泄痢不止小腹滿石淋水及賁豚氣入小 腸暴疝痛身熱頭痛進退往來 銅人經云又治婦 人帶下瘕聚月脉絶斷下經冷慎如當法 資生經云關元乃丹田也諸經不言惟難經䟽云丹田 在臍下三寸方圓四寸著脊梁兩腎閒名大海而貯其 血氣亦名大中極言取人身也上下四向最為中也 老醫與人灸皆從此説多者千餘壯少者千二百壯 不知全活者幾何人然亦宜頻灸故曰若安丹田三 不曾乾 中極一穴一名玉泉一名氣原在關元下一寸鍼八分 留十呼得氣即瀉灸百壯止三百壯 明堂經云主 婦人月事斷絶四度鍼 銅人作 此度鍼 鍼即有子故即時任 鍼也灸不及鍼日三七壯下經云五壯 又云在臍 下四寸陷者中灸五壮主尸厥不知人冷氣積聚時 上衝心饑不能食小腹痛積聚堅如石小便不利失 精絶子靣䵟也 西方子云主淋小便赤尿道痛臍 下結塊如覆杯婦人因産得惡露不止遂成疝瘕或 因月事不調血結成塊拘攣腹疝月水不下乳食絶 子陰癢子門不端小腹苦寒賁豚搶心饑不能食腹 脹經閉不通小便不利及失精及主恍惚尸厥煩痛 銅人經云膀胱之募足三陰任脉之㑹治五淋及 陽氣虛憊疝瘕水腫賁豚搶心甚則不得息 曲骨一穴在横骨上毛際陷中艾灸七壯至七七壯鍼 二寸明堂下經云横骨上中極下一寸毛際陷中千金 云臍下五寸 明堂經云主五淋小便黄水病脹滿 婦人帶下赤白惡合隂陽小便閉澁不通但虛乏冷 極者皆宜之 西方子云又名屈骨主小便脹血癃 小便難主癲疝小腹痛婦人赤白帶下 銅人經云 動應手任脉足厥陰之㑹是以少腹脹滿小便淋 不通灸銅鍼一二寸 㑹陰一穴一名屏醫在兩陰間任脉别絡俠督脉衝脉 之㑹灸三壯 西方子云在大便前小便後兩陰間 主陰頭寒主痔與陰相通者死陰通中諸病前後相 引痛不得大小便女子經不通男子陰端寒衝心耿 耿 銅人經云治小便難竅中熱皮疼痛搔痒 齒門二穴夾巨闕兩傍各五分灸五壯鍼五分 明堂 經云在巨闕旁各一寸半陷中千金腎藏夾巨闕各 一寸 明堂經云一名齒門 銅人經云衝脉足少 陰之㑹治胷中引痛心下煩悶逆氣裏急取滿不嗜 食數欬健忘洩利膿血少腹脹滿嘔沫吐涎喜睡女 子心痛逆氣善吐食飲不下乾噦 西方子云在巨 闕傍半寸陷中 資生經云銅人經云在齒門俠巨闕肓俞夾臍傍各五 寸相去一寸明堂乃云幽門在巨闕傍一寸半通天 夾上管傍相去三寸按千金四滿 第二 行穴 在丹田 今石 門 兩邊各一寸半與明堂合始知銅人語云 通谷二穴在幽門下一寸鍼五分灸五壯 明堂經云 夾上管兩傍相去三寸下經云灸三壯 又云在幽 關下一寸陷中灸五壯主失欠口喎及嘔暴啞不能 言也 西方子云主頭痛寒熱汗出不惡寒主項㧞 不可左右顧目 不明風寒及鼻清涕出及結積 留飲癖囊胷滿飲主喜嘔及心中憤憤數欠癲心 下悸咽中澹澹恐生食飲善嘔 銅人經云衝脉足 少隂之㑹主乾嘔又無所出又治勞食欲膈結 隂都二穴一名食宮在通谷下一寸灸三壮鍼三分 銅人經云衝脉足少隂之㑹治身寒熱瘧病心下煩 滿氣逆 西方子云主多唾嘔沫大便難婦人血氣 子藏有惡血腹厥痛絞刺不可忍及腸鳴 明堂經 云在通谷下一寸䧟者中主痎瘧病心恍惚 石闗二穴在隂都下一寸灸三壮鍼一分 明堂經云 在隂都下一寸宛宛中主多唾嘔沫大便難婦人無 子藏有惡血腹厥内逆滿痛絞刺不可忍者 西方 子云又名石門灸五壮主脊强下關大閉塞氣結心 堅滿及脊痓反折 銅人經云衝脉少隂之㑹療婦 人惡血上衝腹中溺痛不可忍灸三壯鍼一分 商曲二穴在石關下一寸灸五壮鍼一寸 銅人經云 衝脉足少隂之㑹治腹中積聚腸中切痛不嗜食 肓俞二穴在啇曲下一寸臍中各五分灸三壯針一寸 銅人經云衝脉足少隂之㑹治大便乾燥腹中切痛 及大腹寒疝小腹有熱可灸五壮鍼入三分 中注二穴在育腧下一寸灸五壮鍼一寸 銅人經云 衝脉足少隂之㑹治小腹有熱大便堅燥不利 西 方子云在盲脉下五分 四滿二穴一名髄府在中注下一寸針三分灸三壮 千 金 丹田傍各一寸半即心下八寸臍下横文是令人絞 勘四滿二穴千金云在丹田傍寸半即心下八寸臍 下横文是右證 得丹田在二寸 銅人經云衝脉是少隂之㑹治臍下 積聚疝瘕腸澼切痛振寒大腹石水小腹切切痛及 奔㹠上下 西方子云主婦人藏中有悪血内逆滿 痛疝及諸血㽲痛 氣穴二穴一名胞門一名子戸在四滿下一寸灸五壮 鍼三分 銅人經云衝脉足少隂之㑹治月事不調 洩利不止賁氣上下引脇脊痛 西方子云在關元 左邊三寸名子户主月禁不通 大赫二穴一名隂維在氣穴下一寸間可灸五壮鍼三 分銅人經云衝脉足少隂之㑹治男隂器結縮女子 赤帶 西方子云千金腎藏卷云在屈骨端三寸 又 名 隂 維 主男子虛勞失精隂上縮莖中痛灸三十壯主女 子赤沃 横骨二穴在大赫下灸三壯 千金云名曲骨端在隂上 横骨中宛曲如郊月中央 是 也 西方子云又名曲骨主精五藏虛竭治腹脹小便 難隂器縱身痛 銅人經云此穴諸經闕療病法也 以上二十二穴去腹中行皆當為一寸半説是幽 門 不容二穴在幽門兩傍各一寸半灸五壯鍼五分 明 堂經云在管兩傍各一寸灸三壮 素問註在 第四肋端 又云主 腹内弦急不得食腹痛如刀刺兩脇膨膨然 西方 子云任脉二寸直兩肋端相去四寸主胷背相引痛 嘔吐喘欬口乾痰癖脇下痛重肋疝瘕 銅人經云 足陽明氣脉所發治胸滿痰癖不嗜食腹虚鳴 資生經云素問云夾鳩尾外當乳下三寸夾胃管各五寸 不容至太赫大巨夾臍廣三寸各三滑内門天樞外陵 也下臍二寸夾之各三大巨水道皈來也背腹第三 行穴也甲乙經云天樞在臍旁各二寸與諸書同特 此經為異信若是則其穴不當乳下可也必當乳下 則廣三寸之説為當 承滿二穴在不容下一寸鍼三分灸五壮 明堂經云 三壮千金云夾巨闕兩旁一寸半 銅人經云足陽 明脉氣所發治腸鳴腹脹上喘氣逆膈氣食飲不下 肩息唾血可灸五壮鍼二分 西方子云主脇下堅 痛 梁門二穴在承滿下灸五壮鍼三分 銅人經云足陽 明脉氣所發治胸脇下積氣食飲不思大腸滑洩穀 不化 關門二穴在梁門下一寸針八分灸五壯 銅人經云 足陽明脉氣所發治遺溺上滿及身腫重主積氣腸 鳴卒痛洩利不欲食腹中氣遊走夾臍急痰瘧振寒 太乙二穴在關門一寸灸五壮鍼八分銅人經云足陽 明脉氣所發治癲疾狂走煩悶吐舌 滑肉門二穴在太乙下一寸灸五壮鍼八分 下一寸 至天樞 銅人 經云足陽明脉氣所發治癲疾狂走吐舌嘔逆 天樞二穴一名長谿一名穀門大腸之募去盲俞一寸 半夾臍旁各二寸䧟中灸五壮鍼五分留呼 千金魂 魄之舍 不可鍼合臍 相去可三寸 銅人經云足陽明脉氣所發瘧夾臍切 痛時上衝心煩滿嘔吐霍亂寒瘧洩利食不化女月 事不時血結成塊腸鳴腹痛不嗜食可灸百壮針入 五分留七呼 西方子云亦名長谷循毛際主積冷 氣繞臍切痛女子漏下赤白腹大堅急靣色蒼蒼主 冬月重感於寒則泄腸胃閒遊氣面浮腫吐血唾血 熱甚狂言語 外陵二穴在天樞下一寸灸五壮鍼三分 西方子云 在天樞半寸灸五壮主腹中盡痛心如懸下引臍腹 痛 銅人經云足陽明脉氣所發 大巨二穴在長溪下二寸灸五壮鍼五分 長溪天樞也 千金在臍下 二寸兩旁 各二寸 銅人經云足陽明脉氣所發治少腹脹滿 煩渇㿗疝迢枯四肢不舉 西方子云主小便難隂 下縱善驚 水道二穴在大巨下三寸灸五壮鍼三分半 西方子 云主三焦結熱大小便不利肩背痛小腹滿引隂中 痛腰背强急膀胱寒 銅人經云足陽明脉氣所發 鍼入二寸五分 皈來二穴在水道下二寸灸五壮鍼八分 外臺云水道 下三寸今校 勘皈來二穴在水 道下二寸甚為是 銅人經云治小腹賁豚卵縮上入 引莖中痛婦人血藏積冷 氣衝二穴一名氣街在皈來下鼠 上一寸動脉應手 宛宛中禁鍼灸七立愈炷如大麥明堂下經云灸五 壮素問註云在腹臍下横骨兩端鼠 上鍼三分千 金云皈來下一寸 明堂經云鼠 上一寸灸三壯 主腹有大氣腹脹臍下堅潰疝隂腫亦主婦人月水 不通無子 西方子云素問刺熱論有云主㿗疝 痛隂痿莖中痛兩丸騫痛不可仰卧及大氣石水及 中滿熱淋閉不得尿主腹中大熱不安大氣上攻心 暴腹脹滿癃滛濼婦人月水暴閉塞乳難子上搶心 若胞不出衆氣盡亂絞痛不得反息及氣衝腰痛不 得俛仰 銅人經云足陽明脉氣所發治腸中不得 安卧腹有逆氣月水不利身熱腹中痛 以上二十四穴去腹中行當各三寸 期門二穴肝之募在不容旁一寸半直兩乳第二肋端 鍼四分灸五壮 千金云直兩乳下第二肋端 旁一寸半又乳直下一寸半 銅人經 云足太隂厥隂腧維之㑹治胷中煩熱賁豚上下目 青而嘔霍亂洩利腹堅硬大喘不得安卧脇下積氣 女子産後疾食飲不下胷脇泛滿心中切痛善臆熱 傷寒卧經觧不當鍼期門使經不傳 西方子云主 脇下脹心痛氣短脹酸腹大堅不得息脹痺滿少腹 尤大及小腹滿小便難隂下縱傷食腹滿 日月二穴膽之下在期門下五分䧟中灸五壮鍼五分 千金名神光 一名膽募 明堂經云主悲不樂欲走多唾言語不 正四肢不收銅人經云足太隂少陽陽維之㑹治太 息善悲小腹熱可灸五壮鍼入七分 腹哀二穴在日月下一寸半鍼入三分 銅人經云在 日月下一寸三分足太隂隂維之㑹治大便膿血寒 中食不化腹中疼痛 西方子云此穴不灸 大横二穴在腹哀三寸半直臍旁灸三壮鍼七分 銅 人經云足太隂隂維之㑹症大風逆氣多寒善悲可 灸五北 西方子云在腹哀下二寸主腹熱欲走大 息四支不可動多汗洞利 資生經云盲腧去臍旁當一寸半天樞去臍當三寸大 横去臍四寸半其去章門合為六寸難經䟽乃云章 門在臍上二寸兩旁九寸為可疑焉耳 腹結二穴一名腸屈又名臨屈大横下一寸三分針七分 灸五壯 銅人經云治繞臍痛上衝搶心腹寒洩利 欬逆 西方子云在大横下二寸三分 府舍二穴在腹結下三寸足太陰厥隂隂維之㑹㑹此 三脉上下三分腹絡肝脾結心肺縱脇上至肩此太 隂郄三隂明之别鍼七分灸五壯 銅人經云治疝 痛脾中急痛循脇上下搶心腹滿積聚厥氣霍亂 衝門二穴一名慈宮上去大横五寸府舍下横骨兩端 約中動脉鍼入七分灸五壮 銅人經云足太隂厥 隂之㑹治腹寒氣滿積聚疼痛滛濼隂疝難乳子上 衝心不得息 以上十四穴去腹中行合當為四寸半 章門二穴一名長平一名腸髎脾之募在大横外直臍 季助端側卧屈上足伸下足舉臂鍼六分灸百壮明 堂經云七壯止五百壯 難經䟽藏㑹季脇章門也藏 病此是脇骨下短脇左臍下 二寸兩 旁九寸 銅人經云足厥隂少隂之㑹耳鳴盈盈然食 飲不下脇痛不得卧煩熱口乾不嗜食胷脇滿喘息 心痛腰不得轉側傷飽身横羸瘦賁豚腹腫脊强四 肢懈惰善恐少氣厥逆肩臂不舉忌如前法 又云 一名脇窌主膀胱氣癖疝瘕氣膀胱氣痛腹如雷聲 積聚氣鍼入六分灸亦良 明堂經云灸七壯主腰 背肋間痛腹中膨脹兩脇積聚如卵石也 西方子 云主欬逆食噦噫食如還出熱中苦吞而聞食臭寒 中洞泄不化胸滿嘔無所出身重石水身腫諸漏灸 百壮止 京門二穴一名氣腧一名氣府督之募堅骨腰中季脇 本夾脊灸三壯鍼三留七呼 銅人經云治腰痛不 得俛仰寒熱䐜脹引背不得息水道不利溺黄少腹 急腫痛腸鳴洞洩髀樞引痛 西方子云主肩背寒 痓肩甲内廉痛脊痓及及折體痛 帶脉二穴在季脇下一寸八分䧟中 一云宛 宛中 鍼六分灸 五壮 明堂下經云灸七壮 如帶繞身管束諸經脉 又千金云在季脇下 又云主兩脇下氣轉背痛不可忍也 銅人經云治 婦人少腹堅痛月脉不調帶下赤白裏急瘈瘲也 五樞二穴在帶脉下三寸一云在水道旁一寸五分䧟 中鍼一寸灸五壮 明堂下經云三壮 銅人經云 治男子寒疝隂卵上入小腹痛 明堂經云在帶脉 下二寸及主膀胱氣攻兩脇也 西方子云在水道 下一寸半主婦人赤白裏急瘈瘲 維道二穴在章門下五寸三分鍼八分灸三壯 銅人 經云足少陽帶脉之㑹治嘔逆不止三焦不調水腫 不嗜飲食及欬逆不止 居髎二穴在章門下八寸三分堅骨上䧟中灸三壯鍼 八分銅人經云在章門下八寸三分陽蹻足少陽之㑹 治腰引少腹痛肩引胷臂攣急手臂不得舉而至肩 脇堂二穴在腋下一骨間陷中舉腋取之灸五壯 明 堂下經云有脇堂主胷氣滿噫噦逆目黄遠視 而銅人無之故附入於此 普濟方卷四百十五
欽定四庫全書 普濟方卷四百十六 明 周王朱橚 撰 鍼灸門 腧穴圖 少商二穴木也在手大指端内側去爪甲角如韭葉 明 堂 云白肉際宛宛 中又云䧟中者 以三稜針刺之微出血洩諸臟熱 湊不宜灸昔成君綽忽顋頷腫大如升喉中閉塞 水粒不下甄權針之竟愈 明堂經云針一分留 三呼㵼五吸宜針宜灸以三稜針刺之令血出勝 氣針所以勝氣針者此脉脹顋之後顋中有氣人 不能食故刺出血以宜者臟腠也忌令熱食下經 云灸三壯 甲乙經 作乙壯 銅人經云手太隂之脉所出也 為井治煩心善噦心下滿汗出而寒欬逆痎瘧振 寒腹滿唾沫唇乾引飯不下膨膨手攣指痛寒慄 皷頷喉中鳴 又云主不能食腹中氣滿喫食無 味 西方子云主嘔吐手不仁振慄欬逆喘及至 脇下脹耳前痛 魚際二穴火也在手大指本節後内側散脉中針一分 留二呼素問主二分灸三壯 銅人經云手太隂 脉之所流也為榮治洒浙悪風寒虚熱舌上黄身 熱頭痛欬嗽汗不出痺走胸背痛不得息目眩心 煩少氣腹痛不下食肘攣痰滿喉中乾燥寒慄皷 頷欬引尻痛溺出嘔血心痺悲恐針入二分留三 呼 又云主虚熱洒洒毛竪惡風寒喘痺少氣不 足下濕隂痒喉中乾渇屋上氣熱病腹滿隂痿也 不變肺心痛膈中虚食飲嘔身熱汗出重嘔吐血 目泣出短氣逆氣任陽胃氣逆也 西方子云土 胃逆霍亂唾血吐血及主痓逆氣失瘖不能言及 狂言 大淵二穴土也在掌後䧟中灸三壯針一分素問注二 分 明堂下經云大淵在手中掌後横文頭䧟中 灸五壯 難經云掌中魚際下 脉㑹大淵脉病治此 又云主胸中氣滿不 得卧肺脹滿膨膨然目中白翳掌中熱胃氣上逆 唾血及狂言肘中痛 銅人經云主胸痺逆氣寒 戰善噦嘔飲水欬嗽煩悗不得卧肺脹滿膨膨臂 内痛目生白翳眼皆赤筋缺分中引痛掌中熱數 欠喘不得息噫氣上逆心痛唾血振寒咽乾狂言 口噼又云手大隂脉之所注也 同人曰大淵明堂大泉疑是二穴也千金方註 云大泉即大淵避唐祖名改之於是書之以示 世醫云 泉脉青 冷泉同 經渠二穴金也在寸口䧟中針二分留三呼禁灸灸傷 人神 銅人經云手太隂脉之所行也為經治瘧 寒熱胸背俱急痛胸滿膨膨喉痺掌中熱欬嗽上 氣數欠及熱病汗不出暴癉喘逆心痛欲嘔吐鍼 三分西方子云此穴不灸 列缺二穴在腕側上一寸半 明堂下經云 腕上一寸 以手交釵頭 指末兩筋骨鏬中針二分留三呼㵼五吸灸七壯 明堂經云針三分再灸七壯若患偏風灸至百壯 若患腕勞灸至七壯下經云三壯素問註云腕上 一寸半 明堂經云在腕上一寸筋骨罅間宛宛 中灸三壯主偏風半身不舉口喎腕勞肘臂痛及 痛瘧面色不定 銅人經云手太隂絡引走陽明 療偏風口喎手腕無力半身不遂欬嗽掌中熱口 噤不開寒瘧嘔沫善笑從唇口徤忘針二分留三 呼㵼五吸可灸七壯慎酒麵生冷等物 西方子 云主汗出四肢腫小便熱痛主手臂身熱肩背寒 慄少氣不足息寒厥交兩手而騖丸實則肩背汗 出四肢暴腫虚則肩寒慄氣不足以息四肢厥喜 笑身濕揺時時寒主熱癎驚而有所見主熱病煩 心心悶先手臂身熱瘈瘲唇口聚鼻張目汗出如 珠寒熱掌中熱主瘧寒熱及喉痺欬嗽不止及瘧 甚熱口噤不開 孔最二穴在腕上七寸 明堂下經云 䧟者宛宛中 手太隂治熱病汗 不出此穴可灸三壯即汗出欬逆臂厥痛針三分 壯又云灸三壯 明堂經云主肘臂厥痛屈伸難 乎不及頭不握也 銅人經云手太隂郄治吐血 失瘖腫痛惡血 尺澤二穴水也在肘中約上勲脉中針三分灸五壯 明堂經云肘中約上兩筋動脉中甄權云在臂屈 伸横文中筋骨罅䧟中不宜灸主癲病不可向手 臂不得上頭素問刺禁云刺肘中内䧟氣歸之為 不屈伸主云肘中謂肘屈折之中尺澤穴中也刺 過䧟脉惡氣歸之氣閉闗節故不屈伸 難經䟽言 尺之一寸 外為尺澤也言尺脉 如澤尺水入大澤也 銅人經云手太隂脉之所入 也為合治風痺肘攣手臂不得舉喉痺上氣口乾 欬嗽唾濁四肢暴腫臂寒短氣 西方子云灸三 壯小兒慢驚灸一壯支舌乾脇痛主心煩腹脹喘 拒慄主嘔泄下上出兩脇下主欬逆上氣呼吸㤈 唾濁沫膿血主掣痛手不可伸主肘痛時寒肩背 寒痓肩甲内㢘痛氣隔喜嘔皷頷不得汗煩心身 痛四肢暴腫銅人經云灸五壯明堂乃云不宜灸 主癲病不可向手臂不得上頭既曰不宜灸矣又 曰主癲病是則可灸也此必有誤且從銅人灸五 壯明堂亦云禁穴許灸一壯至三壯故也 俠白二穴在天府下去肘五寸動脉中針三分灸五壯 西方子云主欬乾嘔煩滿主心痛氣短 天府二穴在腋下三寸動脉中 一云宛 宛中 以鼻取之禁灸 使人逆氣今附刺鼻衂不止針四分留三呼又云 針四分留七呼灸二七壯不除至百壯者出明堂 經其甲乙經禁灸 銅人經云治逆氣喘不得息 目眩逺視 卒中惡鬼疰不得安卧禁不可灸 又云手太隂脉氣所發主頭眩目瞑 西方子 云灸五壯主身脹逆息不得卧風汗身腫喘息咳 唾主上息喘不得上氣呼吸不知食味卒中惡風 邪氣飛尸惡鬼語遁尸瘧病瘤癭氣咽腫泣出喜 忘 甲乙經銅人經皆云禁灸明堂乃云灸二七壯 亦甚不同矣要非大急不必灸 商陽二穴金也一名絶陽在手大指次指内側去爪甲 角如韭葉留三壯針一分留一呼 銅人經云手 陽明脉之所出也為井治胸中氣滿喘欬肢腫熱 病汗不出耳鳴耳聾寒熱痎瘧口乾頥頷 齒痛 惡寒肩背急相引缺盆痛目青盲可灸三壯右取 左左取右如頃食立已西方子云及主胸脇柱滿 二間二穴水也一名間谷在手大指次指本節前内側 䧟中針三分灸三壯 銅人經云手陽明脉之所 流也為榮治喉痺頷腫肩背痛振寒鼻齀衂血多 驚口喎眼斜 又云主多卧喜睡肩髃痛喉痺咽 如綆物傷忽振寒及傷寒熱 三間二穴木也一名少谷在手大指次指本節後内側 陷中針三分留三呼灸三壮 銅人經云陽明脉 之所注也為腧主喉痺咽如鯁多齒齲痛喜睡胸 滿腹鳴唇焦口乾身熱喘息目背急痛 西方子云主目上挿頭熱鼻 衂血吐舌戾頸喜 驚氣熱瘧病 合谷二穴一名虎口在手大指次指岐骨間䧟中 明堂 云手 大指兩骨罅 間宛宛中 針三分留三呼灸三壯今附若婦人 姙娠不可刺刺之損胎氣 在手大指 兩骨間 明堂經云 主痎瘧寒熱熱病汗不出目不明生白翳肌膚痂 疥徧身風疹 銅人經云手陽明脉之所過也為 原療鼻 衂頭痛齒齲喉痺痿臂面腫唇吻不收 瘖不能言口噤不開 西方子云主風頭熱鼻清 涕出 陽谿二穴火也一名中鬼在腕中上側兩筋間䧟中針 三分留七呼灸三壯銅人經云手陽明脉之所行 也為經治狂言喜笑見鬼熱病煩心目風赤爛有 翳厥逆頭痛胸滿不得息寒熱瘧疾喉痺耳鳴齒 痛驚掣肘臂不舉痂疥可灸三壯愼如前法 西 方子明堂經云主目痛耳痛鳴聾咽如鯁吐舌戾 頸妄言心悶而汗不出掌中熱心痛身熱漫涇煩 滿及生舌本痛 温溜二穴一名逆一名池頭在腕後大士三寸小士六 寸針三分灸三壯 明堂經云在腕後五寸六寸 間脉中是穴主寒熱頭痛善噦衂肩不舉癲癎病 吐舌皷頷狂言及喉痺不能言 銅人經云一名 蜿頭在腕後大五寸小上六寸手陽明治口喎腸 鳴腹痛傷寒身熱頭痛噦逆肩不得舉癲疾吐涎 狂言見鬼喉痺面虚腫 西方子云在腕後小士 五寸大士六寸主狂仆主瘧面赤腫 下㢘二穴在輔骨下去上㢘一寸輔兊肉其分外斜針 五分留二呼灸三壯 銅人經云治頭風臂肘痛 溺黄鍼入五分留五呼西方子云主腸鳴相追逐 灸五壯資生經云此有下㢘足陽明亦有下㢘盖 在足者及下巨虚也 上㢘二穴在三里下一寸其分獨抵陽明之㑹外針灸 五分灸五壯銅人經云治腦風頭痛小便難黄赤 腸鳴氣走疰痛此有上㢘足陽明亦有上㢘盖在 足者及上巨虚也 三里二穴在曲池下三寸 手陽明穴 云二寸 按之肉起兌肉之 端灸三壯針二分明堂經云一名手三里在曲池 下二寸主肘臂痠重屈伸難秦承祖云主五勞虚 乏四肢羸瘦 銅人經云治手臂不仁肘攣不伸 齒痛頰頷腫瘰癧資生經云三里有二有手三里 有足三里此手三里也故明堂云一名手三里是 也銅人云三里在曲池下三寸明堂乃云二寸在 手陽明穴亦云二寸恐銅人本誤二字作三字也 偏厯二穴手陽明絡在腕徒三寸别徒太隂針二分留 三呼灸三壯明堂下經云五壯 銅人經云治寒 熱瘧風汗不出目視眈眈癲疾多言耳鳴口喎齒 齲喉痺嗌乾鼻 衂血鍼入三分 明堂經云在 腕後三寸䧟者中灸五壯主瘧乆不愈手不及頭 臂膊肘腕痠痛難屈伸 曲池二穴土也在肘外輔骨屈肘兩骨中以手拱胸取 之針七分得氣先㵼後補之灸大良可三壯明堂 云曲池本也在肘外輔骨曲肘横文頭䧟中 一云 宛宛 中 曰灸七壯至二百壯且停十餘日更下火至二 百壯罷忌同下經云在寸外輔屈肘曲骨中紋頭 素問註肘外輔肘兩骨中千金云肘外曲頭䧟明 堂經云主肘中痛屈伸難手不得舉偏風半身不 遂捉物不得挽弓不開肘臂扁細秦承祖明堂云 主大人小兒徧身風疹皮膚痂疥也 銅人經云 手陽明脉之所入也為合治喉痺不能言胸中短 滿筋緩刺風 病 丙 穩 禾 疹痛及傷寒餘熱不盡皮膚乾燥 又云灸亦良但令斷風抽氣而已 西方子云 肘寒臂朘細而無力及耳痛手不可舉重腕急肘 節痺痠重腋急痛腕外側痛腕如㧞肩重痛不舉 身濕揺明時寒瘈㿅癲疾寒熱渇 肘髎二穴在肘大骨外㢘䧟中灸三壯針三分 明堂 經云一作肘聊主肘臂痠重麻痺不仁灸五壯 銅人經云主肘節風痺臂痛不可舉屈伸攣急灸 三壯 西方子云灸三壯 五里二穴在肘上三寸行向裏大脉中央灸十壯禁鍼 素問氣穴諭云大禁二十五在天府下五寸註云 謂五里穴也謂之大禁者禁不可刺也又曰五里 者尺澤之後五里與此文同 銅人經云治風勞 驚恐吐血肘臂痛嗜卧四肢不得動揺寒熱瘰癧 欬嗽目視眈眈痎瘧心下脹滿面痛上氣 資生 經云五里有二其一在足厥陰肝經部與此穴為 二此當為手五里也素問所謂在天府下者指此 五里也註云天澤之後五里指亦指此五里也尺 澤穴在手太陰是也 臂臑二穴在肘上七寸胭肉端手陽明絡灸三壯針三 分明堂云在肩髃下一寸兩肋間兩骨罅䧟宛宛 中平手取之不得挐手冷急其穴即閉宜灸不宜 針日七壯至百壯若針不得過三過五多恐惡忌 同千金名頭衝髎肩 在肩 部 銅人經云治寒熱頸項 拘急瘰癧肩背痛不得舉 又云療勞癭臂細無 力手不得向頭 少衝二穴木也一名經始在小指内臁端 明下 作則 去爪角 如韭葉針一分灸三壯明堂云灸一壯 又云灸 三壯主心煩上氣卒心痛悲恐畏人易驚喜言手 拳不得伸掌中熱痛也秦承祖明堂云臁主驚癎 吐舌沫出也十金楊女橾同 銅人經云手少陰 脉之所出也為井治熱病煩滿痰冷少氣胷中痛 口中熱咽中酸乍熱手攣不伸掌痛引肘腋痛 西方子云主熱病心悶而汗不出及主身熱如火 浸淫煩滿舌本痛咽酸太息 少府二穴火也在手小指本節後䧟中直勞宫 勞宫在 手厥中 灸二分灸七壯明堂云三壯 銅人經云手少隂 脉之所流也為榮治煩滿少氣悲恐畏人臂痠掌 中熱肘腋攣急胷中痛手拳不得伸 西方子云 在手小指大節後䧟中有氣如息肉狀主小便不 利便癃主數噫恐悸氣不足主陰痛實時梃長寒 熱隂暴痛遺尿偏虚則暴癢氣逆 明堂云主痎 瘧灸不愈 神門二穴土也一名兊衝在掌後兊骨端䧟中灸七壯 炷如小麥針三分留七呼 銅人經云手少隂脉 之所主也為腧治瘧心煩甚欲得飲冷惡寒則欲 處温咽乾不嗜食心痛數噫恐悸少氣不足臂寒 喘逆身熱狂悲哭嘔血上氣遺溺大人小兒五癎 西方子云笑若狂手掣攣攣主喉痺 陰郄二穴在掌後脉中去腕五分針三分灸七壯 銅 人經云治失瘖不能言洒浙振寒厥逆心痛霍亂 胷中滿衂血驚恐 西方子云在掌後動脉中主 氣驚 通里二穴在腕後一寸䧟中針三分灸三壯 明堂云 灸七壯主頭目眩痛悲恐畏人肘腕痠重及暴病 不能言語 銅人經云主熱病卒心中懊憹數欠 頻伸悲恐目眩頭痛面赤而兼心悸肘臂臑痛實 則皮腫虚則不能言苦嘔喉痺少氣遺溺 西方 子云主熱病先不樂數目煩心 靈道二穴金也去掌後一寸半或一寸灸三壯針三分 銅人經云手少陰脉之所行也為經治心痛悲 恐相引瘈瘲肘攣柱滿暴瘖不能言 少海二穴水也一名曲節在肘内亷節後又云肘内大 骨外去肘端五分屈肘得之針三分灸三壯甄權 云出手向頭取之治齒寒腦風頭痛不宜灸針五 分 明堂云在肘内横紋頭屈手向頭取之䧟者 宛宛中 甲乙經云穴在肘内亷節後䧟中動應 手針二分留三呼瀉五吸不宜灸下經云灸五壯 素註云五壯 銅人經云手少陰脉之所入也為 合治寒熱齒齲痛目眩發狂嘔吐涎沫項不得回 顧肘攣腋脇下痛四肢不得舉 又云療腋下瘰 癧痺痛屈伸不得風痺疼疰病 西方子云主頭 痛汗出寒熱不惡寒及主肩臂不舉不能帶衣項 強急痛不可以顧主氣逆呼吸噫噦嘔羊癲疾羊 癎吐舌沫出羊鳴戾頸主手臂攣主瘧振寒項痛 引腋肘痛引少腹中及目黄脇痛 銅人經云灸 三壯明堂下經素問註皆云灸五壯上經甄權皆 三不宜灸亦可疑矣非大急亦不必灸 青靈二穴在肘上三寸伸肘舉臂取之灸七壯 明堂 下經云灸三壯 銅人經云治肩臂不舉不臂帶 衣頭痛振寒目脇痛 極泉二穴在腋下筋間動脉入胷灸七壯針三分銅人 經云治心痛亁嘔四肢不收咽亁煩渇臂肘厥寒 目黄脇滿痛 少澤二穴金也一名小吉在手小指端外側去爪甲下 一分䧟中灸二壯針一分 銅人經云一名少吉 手太陽脉之所出為井也主瘧寒熱汗不出喉痺 舌強口亁心煩臂痛瘈瘲頭痛咳嗽頸項急不可顧 目生膚翳覆瞳子 西方子云主口熱口亁咽中 亁口中熱唾如膠主振寒小指不仁 前谷二穴水也在手小指外側本節前䧟中針一分灸 一壯明堂云灸三壯 銅人經云手太陽脉之所 流也為勞治熱病汗不出痎癲疾耳鳴頷腫喉痺 欬嗽衂血頸項痛鼻塞不利目中白翳臂不得舉 又云主目眩淫溜轉甲小指痛 西方子云主 目泣出急痛吸咽徧腫不可以咽臂重痛肘攣痎 瘧執目上挿便小赤 後谿二穴木也在手小指外側本節後䧟中灸一壯針 一分 明堂經云在手外側腕前起骨下䧟中灸 三壯主痎瘧寒熱目生白翳肘臂腕重難屈伸五 指盡痛不可掣 銅人經云手太陽脉之所注也 為腧治目赤鼻衂耳聾胸滿頸項強不得回顧癲 疾肘臂攣急 西方子云主目淚出 爛有翳耳 鳴鼻窒喘息不通有臑痛臂肘攣急風身寒泣出 而驚熱病不出汗身熱惡寒 腕骨二穴在手外側腕起骨下䧟中灸三壯針二分留 三呼銅人經云手太陽脉之所過也為原治熱病 汗不出脇下痛不得息頸頷腫寒熱耳鳴目冷淚 生翳狂陽偏枯臂肘不得屈伸痎瘧頭痛煩悶驚 風瘈瘲五指掣不可屈伸 西方子云主頸項痛 不可顧目泣出頷痛引耳嘈嘈無所聞肘節痺臂 痠重腋急臂腕急外側痛如脫煩滿狂言臂肩疼 痛乍寒乍熱 陽谷三穴火也在手外側腕兊 素問 作銳 骨下䧟中灸二壯 針二分留二呼 銅人經云手太陽脉之所行為 經也主癲疾狂走熱病汗不出脇痛頸頷腫寒熱 耳聾鳴上下牙齒 禹 齒 痛臂腕外側痛不舉肩頸妄 吐舌不得左右顧俛仰瘈瘲頭目眩痛 西方子 云主項強急痛目赤頷痛引耳嘈嘈無所聞自囓 唇肘痛時寒熱病振慄鼔腹頷滿隂痿色不變乍 寒乍熱瘧主笑苦狂痔痛腋下腫 養老二穴在手踝骨上空一寸䧟中灸三壯針三分 銅人經云手太陽郄主肩欲折臂如折手臂痛不 能自上下目視不明 支正二穴在腕後五寸别走少隂灸三壯針三分 明 堂云在手太陽腕後五寸去養老穴四寸䧟中灸 五壯主驚恐悲愁肘臂攣難屈伸不握十指盡痛 也秦承祖云兼治五勞四肢力弱虚乏等病 銅 人經云治寒熱頷腫肘攣頭痛目眩風虚驚恐狂 揚生 目 西方子云主頸腫項痛不可顧狂言 熱病先腰脛痠喜渇數飲食身熱項痛而振寒熱 少海二穴土也在肘内大骨外去肘端五分䧟中甄權 云屈手向頭取之灸三壯針二分 銅人經云手 太陽脉之所入為合治寒熱齲齒齗腫風眩頸項 痛瘍腫振寒肘腋腫少腹痛四肢不舉 西方子 云灸五壯主項強急痛不可以顧癎發瘈瘲狂走 不得卧心中煩癲疾羊癎吐舌羊鳴戾頸瘧背振 寒及風瘧頭痛寒熱汗不出惡寒 中衝二穴木也在手中指端去爪甲如韭葉䧟中針 明堂云灸一壯主熱病煩心心悶而汗不出身熱 如火頭痛如破煩滿舌本痛秦承祖云兼主神氣 不足失志也 銅人經云手厥隂心主脉之所出 也為井 西方子云主肘痛掌中心熱心痛浸淫 勞宫二穴火也一名五里在掌中央横紋動脉中屈無 名指着處是灸三壯 明堂經云針二分得氣即 瀉只一度針過兩度令人虚不得灸灸令生息肉 月加忌同素注云灸三壯 一名 掌中 銅人經云手厥隂 脉之所流也為榮治中風善怒悲快不休手痺熱 病三日汗不出休愓胷脇痛不可轉側大小便血 衂不止氣逆嘔噦煩渇食飲不下大小人口中腥 臭胸脇支滿黄疽目黄 又云主手掌後 痺手 痺白屑起 西方子云主喉嗌痛主嘔吐主風熱 心中悲喜思慕歔郄喜笑不止及口中爛掌熱主 熱痔欬逆溺血 資生經云趙岐釋孟子云無名 之指手第四指也今目屈無名指着處是穴盖屈 第四指也 無名指當屈中指為是 今說屈第四指非也 大陵二穴土也在掌後兩筋間陷中針五分灸五壯 銅人經云手厥隂脉之所注也為腧治熱病汗不 出臂攣腋腫善笑不休心懸若飢喜悲泣驚恐目 赤小便如血嘔逆狂言不樂喉痺口亁身熱頭痛 短氣胸脇痛西方子云主心痛欬逆寒熱發手掣 手攣及主風熱善怒心中悲喜思慕歔欷喜笑不 止主心下詹詹主掌中熱身如火浸淫煩滿舌本 痛主瘧乍寒乍熱主欬喘主嘔血主胸中痛主痂 疥 内闗二穴在掌後去腕二寸别走少陽針五分灸三壯 西方子云主面赤熱青 昏夜無所見主赤 支滿中風肘攣實心暴痛虚則心煩惕惕 門使一穴金也在掌後三寸兩筋間陷中針三分灸五 壯 明堂經云七壯 千金云腕後三寸 或云掌後陷中 又云主卒 狂驚悸臂中腫痛屈伸難岐伯云主鬼神邪也 銅人經云手厥隂脉之所行也為經治心懸如飢 卒狂胸中詹詹惡風寒嘔吐怵惕寒中少氣掌中 熱腋腫肘攣卒心痛多驚瘖不得語咽中如鯁 西方子云灸七壯主心胸痺背相引主嗌中如振 主肘内亷痛主熱病煩心喜噦喜動為熱 郄門二穴去腕五寸手厥隂郄針三分灸五壯 銅人 經云治心痛衂血嘔噦驚恐畏人神氣不足及嘔 血 西方子云在掌後去腕五寸 曲澤二穴水也在肘内亷陷中屈肘取之灸三壯針三 分留七呼 素問云主内亷下 銅人經云厥陰 心主脉之所入也為合治心痛善驚身熱煩渇口 亁氣逆嘔血風膠臂肘手腕善動揺 又云主心 下詹詹時瘈瘲喜揺頭顔青汗不出不過肩傷寒 病温温身熱 西方子云主嘔逆或血掣手不可 伸 天泉二穴一名天濕在曲腋下二寸舉臂取針六分灸 三壯 銅人經云治心病胸脇支滿欬膺背胛間 臂内亷痛 闗衝二穴金也在手小指次指端去爪甲角如韭葉針 一分灸一壯忌同素問註云三壯 一云屈 拳取之 銅人經 云手少陽脉之所出也為井治喉痺舌卷口亁頭 痛霍亂胸中氣噎不嗜食臂肘痛不可舉目生翳 膜視物不明慎猪魚酒麫生冷之物 西方子云 在手小指端主風眩心煩臂外亷痛手不及頭左 取左右取右主肘疼不能自帶衣主屑臂痠重面 黑渇風熱病煩心心悶而汗不出掌中熱心痛身 熱如火浸淫煩滿舌本痛寒熱悽素氣上不得卧 霍亂肩中熱頭不可以顧 液門二穴水也在手小指次指間陷中針二分灸三壯 一云屈 拳取之 明堂經云生肘痛不能行上下㾬瘧寒熱 目澁 痛泣出也 一作 腋門 銅人經云手少陽脉之 流也為榮治驚悸妄言咽外腫寒厥手臂痛不能 自上下痎瘧寒熱目眩頭痛暴得耳聾目赤澁齒 齲痛西方子云主呼吸短氣咽如息肉狀面赤熱 病先不樂面熱無汗風寒熱耳痛鳴聾 中渚二穴木也在手小指次指本節後間陷中針三分 灸三壯明堂經云灸二壯主目 無所見肘臂 痠痛手五指不屈盡痛也 銅人經云手少陽脉 之所注也為腧治熱病不出目眩頭痛耳聾目生 翳膜久瘧咽腫 西方子云主頭目重額顱熱痛 面赤目不明惡風寒嗌痛寒熱耳痛嘈嘈手五指 不得屈伸 陽池二穴一名别陽在手表腕上陷中針二分留三呼 不可灸忌同素問註云灸三壯 銅人經云手少 陽脉之所過為原治寒熱瘧或因折傷手腕提拘 不得肩臂痛不得舉慎生冷物等 西方子云主 熱病汗不出 外闗二穴正少陽絡在腕後二寸陷中針三分留七呼 灸二壯明堂經云三壯又云在腕後二寸陷中者 宛宛中主肘腕痠重屈伸難手十指盡痛不得屈 兼主耳淳淳渾渾聾無所聞也 銅人經云手少 陽絡西方子云主臂痿不仁臂不及頭 支溝二穴火也在腕後三寸兩骨間陷中針二分灸七 壯忌同 明堂經云五壯素問註云三壯 千金 云腕後臂外三寸 明堂經云主熱病汗不出肩 背痠重脇腋急痛四肢不舉口噤不開暴哂不能 言也 銅人經云手少陽脉之所行也為經治霍 亂嘔吐慎酒麫生冷猪魚物 西方子云主心痛 如錐刺甚者手足寒至節不息者死主欬面赤而 熱肘節痺腋熱馬刀腫痿主漏主痂疥女人脊急 目赤嗌痛 㑹宗二穴在腕後三寸空中一寸針三分灸三壯 銅 人經云治肌膚痛耳聾風癎 西方子云主耳渾 渾淳淳聾無所聞 三陽絡二穴在臂上大交脉 明云肘前五 寸卧亷陷中 支溝上一寸 禁針灸七壯明堂經云五壯 銅人經云治嗜卧 身體不欲動揺耳卒聾齒齲暴 不能言 天井二穴土也在肘外大骨後肘上 明堂 作後 一寸兩筋間 屈肘取之甄權云曲肘後一寸义手按膝頭取之 兩筋骨鏬針三分灸三壯忌同 明云五壯素問 註刺一寸 千金云肘後兩筋間 明堂經云主 肘痛引肩不可屈伸頸項及肩背痛臂痿不仁驚 悸悲傷癎病羊鳴吐舌也 銅人經云手少陽脉 之所入也為合治心胷痛欬嗽上氣唾膿不嗜食 驚悸瘈瘲風痺臂肘痛捉物不得慎如常法 西 方子云主大風黙黙不知所痛悲傷不樂悲愁恍 惚瘧食時發心痛主癲笑驚掣羊癎戾頸肩肉麻 木 四凟二穴在肘前五寸外亷陷中灸三壯針六分留七 呼 銅人經云治暴氣耳聾齒齲痛 西方子云 主呼吸短氣咽中如息肉狀 清冷淵二穴在肘上二寸伸肘舉臂取之灸三壯針三 分 西方子云一名清冷泉在肘後三寸又名清 靈主臑從肩不舉不能帶衣頭痛振寒目黄脇痛 消濼二穴在肩下臂外腋斜肘分下行針一分灸二壯 明堂云在肩下外闗腋斜肘分下行六分灸三 壯素問註云肩下臂外闗腋銅人經云治寒熱風 痺項痛肩急 西方子云主頭痛項如拔不可左 右顧頸有大氣 大敦二穴木也在足大指端去爪甲如韭葉及三毛中 灸三壯針三分留六呼千金云足大指聚毛中銅 人經云足厥隂脉之所出也為井治卒疝小便數 遺溺隂頭中痛心痛汗出隂跳上入腹隂偏大腹 臍中痛悒悒不樂病左取右右取左腹腫脹滿少 腹痛中熱不寐尸厥足壯如死及婦血崩不止西 方子云一名大訓主目不欲視大息五淋不得尿 噦噫 行間二穴火也在足大指間動脉應手陷中灸三壯針 六分留十呼銅人經云足厥隂脉之所流也為榮 治溺難又白濁寒疝少腹腫欬逆嘔血腰痛不可 俛仰腹中脹心痛面色蒼蒼如死狀終日不得息 口喎四肢逆冷嗌亁煩渇瞑不欲視目中淚出大 息癲疾短氣不閉 西方子云主莖中痛胷背痛 心悲不樂數欠及主婦人月事不利見赤白而有 身反敗隂振寒溲白尿難痛 大衝二穴土也在足大指本節後二寸或一寸半陷中 令附凡診大衝脉可訣男子病死生針三分留十 呼灸三壯 明堂云在足大指本節後二寸骨罅 間陷中灸五壯素問註云在足十指間本節後二 寸動脉應手刺腰痛又云在大指本節後内間二 寸 明堂經云主卒疝小腹痛小便不利如淋狀 及月水不通 銅人經云足厥隂脉之所注也為 腧治腰引少腹痛腫㿉疝溏洩遺溺隂痛面目蒼 色胸脇支滿足寒大便難嘔血女子漏血不止小 兒卒疝嘔逆發寒嗌乾肘腫内躁前痛淫樂䯒痠 腋下腫馬刀瘍瘻唇痛 西方子云主善渇喉中 鳴不得尿隂上痛溏泄泄血面陳黑 中封二穴金也在足踝前一寸仰足取之陷中伸足乃 得之針四分留七呼灸三壯素問註云内踝前一 寸半甲乙經云一寸又云内踝前一寸斜行小脉 上一名懸泉 銅人經云足厥隂脉之所在為經 治欬瘧色蒼蒼振寒少腹腫食怏怏繞臍痛足逆 冷不嗜食身體不仁寒疝相引腰中痛或身㣲熱 西方子云主小腹痛振寒溲白尿難痛嗌亁善 渇身黄有㣲熱少氣身重濕内踝前痛膝腫瘈厥 身體不仁癲疝癃暴痛瘻痛咽徧腫不可以咽 蠡溝二穴在足内踝上五寸别走少陽針二分留三呼 灸三壯 又云交儀在内踝上五寸陷中恐即蠡溝 穴但别出蠡溝故不同曉蠡溝亦名交儀 銅人經云足厥隂絡治足疝少腹腫時少腹暴痛 小便不利如癃閉數噫恐悸少氣不足腹中痛悒 悒不樂咽中悶如有瘜肉狀背拘急不可俛仰 西方子云主女子赤白淫下時少腹暴刺痛 明 堂云治卒疝小腹痛及婦人漏下赤白月水不調 臍下即氣如卵右足寒頸痠屈伸難也又云灸七 壯 中都二穴一名中郄在内踝上七寸䯒骨中與少隂相 直針三分灸五壯 銅人經云治腸癖㿉疝少腹 痛婦人崩中因産惡露不絶 西方子云治足下 熱脛寒不能久立濕痺不能行 膝闗二穴在 鼻下二寸陷中針四分灸五壯 鼻在 足陽明 治風痺膝内痛引臏不可屈伸咽中痛 銅人 經 曲泉二穴水也在膝内輔骨下大筋上小筋下陷中屈 膝取之又云正膝屈内外兩筋間宛宛中又在膝 曲横紋頭針六分灸三壯 銅人經云足厥隂脉 之所入也為合治女子血瘕按之如湯浸股内少 腹腫隂梃出丈夫㿉疝隂股痛小便難腹脇支滿 癃閉少氣洩利四肢不舉實即身熱目眩痛汗不 出目 膝痛筋攣不可屈伸發狂衂血喘呼少 腹痛引喉咽及治風勞精神體極痛洩水下痢膿 血隂腫䯒鍼入六分留十呼 隂包二穴在膝上四寸股内亷兩筋間足厥隂走治要 尻引少腹遺溺不禁鍼六分灸三壯 明堂云七 壯主腰痛連小腹腫小便不利月水不調 五里二穴在氣衝下三寸隂股内動脉灸五壯針六分 治腸中滿熱閉不得溺 氣衝在腹部第三 行隂亷穴氣衝同 西方子 云主嗜卧四肢不得動揺 隂亷二穴在陽矢下去氣衝二寸動脉中灸三壯針八 分留七呼 銅人經云治婦人絶産若未經生産 者灸即有子 竅隂二穴金也在足小指次指端去爪甲如韭葉灸三 壯針一分 銅人經云足少陽脉之所出也為井 治脇痛欬逆不得息手足煩熱汗不出轉筋癰疽 頭痛心煩喉痺舌強口亁肘不可舉卒聾不聞人 語王氏竅隂有二其一在此其一則在頭部此當 為足竅隂也 俠谿二穴水也在足小指次指岐骨間本節前陷中灸 三壯針三分 明堂云臨泣去俠谿一寸半 銅 人經云足少陽脉之所流也為榮治胷脇支滿寒 熱汗不出外眥赤目眩煩額腫耳聾胷中痛不可 轉側痛無常處 西方子云主目系急目上挿背 痛逆寒泣出目癢頷痛引耳嘈嘈無所聞瘧足痛 腋下腫馬刀瘻婦人小腹堅痛月水不通乳腫潰 胷中寒如風狀頭眩兩頰痛 明堂經云主耳鳴 聾 地五㑹二穴在足小指次指本節後陷中去俠谿一寸 針一分不可灸灸使人羸瘦不出三年卒 銅人 經云治傷内唾血足外膚不澤乳腫針三分 臨泣二穴木也在足小指次指本節後間陷中去俠谿 一寸半灸三壯針二分 明堂經云主胷膈滿悶 腋下腫善自嚙頰并瘧病日四發者 銅人經云 足少陽脉之所注也為腧治胸中滿缺盆中及腋 下腫馬刀瘍瘻天牖中腫淫樂䯒痠目眩枕骨合 顱痛洒浙振寒婦人月事不利季脇支滿乳癰心 痛周痺痛無常處厥逆氣喘不能行 西方子云 主枕骨頷厭懸足痛大風目痛髀中痛不得行足 外使痛身痺洒淅振寒及小兒驚癎反視王氏云 偃伏第三行既有臨泣穴盖足以此亦有臨泣穴 盖足臨泣也 邱墟二穴在外踝下如前陷中去臨泣寸許灸三壯針 五分留七呼銅人經云足少陽脉之所過也為原 治胸脇滿痛不得息久瘧振寒腋下腫痿厥坐不 能起髀樞中痛目生翳膜腿䯒痠轉筋卒疝少腹 堅寒熱頸腫 西方子云主瘧振寒腕不收目不 明明胸脇痛善太息胸滿膨膨然足脛偏細 懸鍾二穴在足外踝上三寸動脉中一名宛宛中針六 分留七呼灸五壯千金云一名絶骨 外踝上三寸 又云四寸 明堂經云主心腹脹滿胃中熱不嗜食膝脛連經 痛筋攣急足收履坐不能起 銅人經云足三陽 之大絡按之陽明脉絶乃取之 西方子云主五 淋濕痺流腫筋急瘈瘲脛痛小兒腹滿不能食飲 四肢不舉風勞身重 明堂經云主腹滿中焦客 熱不嗜食并腿胯連脛痺麻屈伸難也 陽輔二穴火也在足外踝上四寸輔骨前絶骨端如前 三分去邱墟七寸灸三壯針五分留七呼千金云 外踝上輔骨前 銅人經云足少陽脉之所行也 為經治腰溶溶如坐水中膝下膚腫筋攣諸節盡 痛痛無常處腋下腫瘻馬刀喉痺膝䯒痠風痺不 仁西方子云主腰痛不可以顧腰痛如錘居中痛 不可以欬則筋縮急諸節寒熱脇痛 光明二穴在足踝上五陷中針六分留七呼灸五壯 明堂下經云七壯治䯒疼不能久立舉陽輔療病 同 又云在膝脛痠痺不仁手足偏小坐不能也 銅人經云别走厥隂足少陽絡治身解寒淫樂 及熱病汗不出卒狂虚則痿痺坐不起實則足䯒 熱膝痛身體不仁善囓頰 西方子云主脛痠不 能久立腹足清寒熱膝痛脛熱不能行手足偏小 外邱二穴在足外踝上七寸針三分灸三壯 銅人經 云少陽所生治膚痛痿痺胸脇脹滿頸項痛悲風 寒癲疾今附猘犬所傷毒不止發寒熱速以三姓 人可灸所囓之處立愈 陽交二穴一名别陽在外踝上七寸斜屬三陽分肉之 間灸三壯針六分留七呼 千金云一名足窌在 外踝上七寸 一云 三寸 銅人經云陽維郄治寒厥驚狂 喉痺胷滿面腫寒痺膝䯒不收寒熱 陽陵泉二穴土也在膝下一寸外亷陷中針六分得氣 即㵼又宜灸留針灸七壯至七七壯即止明堂下 經云一壯素問註云三壯 千金云膝下外尖骨 前難疏脛骨中㣲側少許筋㑹陽陵泉筋病治此 銅人經云足少陽脉之所出也為合治膝伸不得 屈冷痺脚不仁偏風半身不遂脚冷無血色又以 蹲坐取之灸亦良可灸七壯至七七壯即止 西 方子云在外踝上七寸主頭痛寒熱口苦嗌中介 介頭面腫胷脇柱心中怵愓驚恐人將捕 明堂 經云主膝腹内外亷痛不仁屈伸難及喉中鳴 陽闗二穴在陽陵泉上三寸犢鼻外陷中針五分不可 灸千金云陽闗 一云 闗陵 銅人經云治膝外痛不可屈 伸風痺不仁 中瀆二穴在髀骨外膝上五寸分肉間陷中灸五壯針 五分留七呼銅人經云足少陽絡治寒氣入於分 肉之間痛攻上下筋痺不仁西方子云不可灸 環跳二穴髀樞中側卧伸下足屈上足取之灸五十壯 針一寸留十呼忌同明堂下經云在硯子骨宛宛 中灸三壯甲乙經云五壯 明堂經主冷痺風濕 偏風半身不遂腰胯疼痛不得轉側岐伯云睡卧 伸縮回轉不得也 西方子云治風濕痺風胗及 胸脇疼無常處腰脇相引急痛髀樞中痛不可屈 伸脛痺不仁髀不仁 銅人經云忌熱麫猪魚生 冷物等 風市二穴在膝外兩筋間立舒下兩手着腿當中指頭 陷中療冷痺脚脛麻腿膝痠痛腰尻重起坐難 明堂經云陷者宛宛中灸三壯王氏云予冬月當 風市處多冷痺急擦熱手温之畧止日或兩三痺 偶謬刺温針遂愈信乎能治冷痺也亦瘻灸此不 特治冷痺亦治風之腰穴銅人乃不載一名或不 同將其本不全耶 隠白二穴水也在足大指端内側去𤓰甲角如韭葉宛 宛中針三分今附婦人月事過時不止刺立愈明 堂云針一分留三呼灸三壯 銅人經云是太隂 脉之所出也為井治腹脹喘滿不得安卧隔中嘔 血食不下暴洩衂止足寒不能温又云治腹中脹 逆氣滿胸中熱身體疼痛 西方子云主腹痛及 腹中寒冷氣主飲渇主踁中寒熱主卒尸厥不知 人脉動如故及胸中痛 太都二穴火也在足大指本節後陷中灸三壯針三分 千金註云本節内側白肉際 明堂經云主熱 汗不出手足逆冷腹滿善嘔目眩煩心四肢腫病 銅人經云足太隂脉之所流為榮治熱悶吐逆 西方子云主目眩暴泄心痛腹脹熱病汗不足 清厥逆霍亂目上挿 太白二穴土也在足内側核骨下陷中灸三壯針三分 千金云足大内側 銅人經云足太隂脉之所注 也為腧治身熱煩滿腹脹食不化氣脹腹鳴嘔吐 洩有膿血腰痛大便難氣逆霍亂腹中切痛 西 方子云主頭痛寒熱汗出不惡寒胸脇脹衂痛腰 痛不可俛仰熱病頭重煩悶身熱 公孫二穴在足大指本節後二寸灸三壯針四分 銅 人經云别走陽明太隂絡治寒瘧不嗜食卒面腫 煩心狂言腹虚脹如鼓西方子云主頭面腫腹内 氣太滿 啇邱二穴金也在足内踝下㣲前陷中灸三壯針三分 銅人經云足太隂脉之所行也為經治腹中腸 中鳴不便脾虚冷人所樂身寒善太息心悲氣逆 痔疾骨疽蝕絶子厭鬼夢西方子云主心下有寒 痺疼脾熱脾虚腹脹滿不得息善嘔心煩滿骨痺 癲疾癎病寒瘧腹中痛痎瘧主痔血泄後重隂股 内痛氣癰狐疝走上下引小腹痛不可俛仰小腹 堅痛下引隂中 三隂交二穴在内踝上三寸骨下陷中明堂云内踝上 八寸陷中千金方云内踝上八寸骨下灸三壯針 三分 銅人經云足太隂厥隂之交㑹治痃癖腹 中寒膝股内痛氣逆小便不利脾病身重四肢不 舉腹脹腸鳴溏洩食不化女子漏下不止 西方 子云王膝内亷痛痿不能行 資生經云昔宋太 子善醫術出苑逢一姙婦太子診曰女令徐文伯 診曰一男一女針之瀉三隂交合谷應針而 果如文伯言故姙娠不可刺 漏谷二穴一名太隂絡在内踝上六寸骨下陷中針三 分明堂云灸三壯 又云在足外踝上六寸陷者 主足熱痛腿冷疼不能久立也銅人經云治痃癖 冷氣心腹脹滿食飲不為肌膚濕痺 西方子云 主腸鳴強欠心悲氣逆腹䐜滿急小便不利失精 久濕痺不能行麻痺不仁 地機二穴亦名脾寒足太隂郄别走上一寸空在膝下 五寸灸三壯針三分明堂云膝内側轉骨下陷中 伸足取之主腰疼不可俛仰足痺痛屈伸難也 銅人經云治女子血瘕按之如湯沃股内至太背 痛丈夫溏洩腹脇氣脹水腫腹堅不嗜食小便不 利 西方子云治癥瘕腹中痛臟痺㿗疝精不足 隂陵泉二穴水也在膝下内側輔骨下陷中伸足取之 針五分當曲膝取之 銅人經云足太隂脉之所 入也為合治腹中寒不嗜食膈下滿水脹腹堅喘 逆不得卧腰痛不得俛仰霍亂疝瘕小便不利氣 閉淋寒熱不節 西方子云灸三壯主心下滿寒 中脇下滿腹中盛足痛失禁遺尿胸中熱暴泄脹 滿不得息腎病氣癃尿黄婦人疝瘕按之如以湯 沃股膝飱飱隂痛小腹堅急重下濕不嗜食腰痛 血海二穴在膝臏上内亷白肉際二寸中一作一寸灸 二壯針五分千金云白肉際二寸半注云一作三 寸 銅人經云治女子漏下惡血月事不調逆氣 腹脹 西方子云灸五壯主漏下苦血閉不通月水 不調 箕門二穴在魚腹上越筋間動脉應手在隂股内一云 股上起筋間灸三壯 銅人經云治淋遺溺鼠鼷 腫痛小便不通 西方子云主隂跳 厲兊二穴金也在足大指次指端去爪甲如韭葉針一 分灸一壯 明堂經云主尸厥如死不知人多睡 善驚西方子云上腫也銅人經云足陽明脉之所 出也為井治尸厥口禁氣絶狀如中惡心腹脹滿 熱病汗不出寒熱瘧不嗜食面腫足䯒塞喉痺齒 齲惡風鼻不利 西方子云主鼻不利涕黄哽咽 不得卧腰寒心痛脹滿不得息吐舌戾頸 内庭二穴水也在足大指次指外間陷中灸三壯針三 分 銅人經云足陽明脉之所流也為榮治四肢 厥逆腹脹滿數欠惡聞人聲振寒咽中引痛 喎 齒齲痛瘧不嗜食 西方子云主厥逆僻禁腹脹 滿不得息喜頻伸數欠 陷谷二穴木也在足大指次指外間本節後陷中去内 庭二寸針三分留七呼灸三壯 明堂云一名陷 骨主卒疝小腹痛頭面虚腫及痃瘧發寒熱也 銅人經云足陽明脉之所注也為腧治面目浮腫 及水痛善咽腸鳴腹痛熱病汗不出振寒瘧疾 西方子云主胸脇支滿腹滿善噫癰腫 衝陽二穴在足跗上去陷谷三寸針五分灸三壯 素 問注跗上五寸骨間動脉刺三分 千金跗上五 寸骨間去陷谷三寸 一云 二寸 銅人經云足陽明脉之 所過也為原治偏風口眼喎斜肘重齒齲痛發寒 熱腹堅大不嗜食振寒久狂登髙而歌棄衣而走 足緩履不收 西方子云穴在足跗上五寸骨間 去陷谷二寸主面浮腫足痿又主熱病汗不出振 寒而戰欠先寒洗浙甚久而熱熱去汗去之瘧瘧 從足起腹大腹小 解谷二穴火也在衝陽後寸半腕上陷中明堂下經云 在繫鞋處針五分灸三壯 素問註在衝陽後二 寸半刺瘧註作三寸半二註不同當從甲乙經作 寸半 明堂經云主上氣喘嗽欬息急腹中積氣 上不行及目生白翳也 銅人經云足陽明脉之 所行也為經治風面浮腫顔黑厥氣上衝腹脹大 便不通瘈驚膝股䯒腫轉盼目眩頭痛癲疾煩心 悲泣霍亂頭風面目赤 西方子云治口齒痛胻 痠轉筋濕痺腹大下腫風水面肘腫刺瘧口痛囓 舌 豐隆二穴在外踝上八寸下亷䯒外兼陷中針三分灸 三壯明堂下經云七壯 明堂經云主四肢不收 身䯒倦怠膝腿痠痺屈伸難銅人經云别走太隂 治厥逆胸痛如刺腹中切痛大小便難澁厥頭面 浮腫風逆四肢腫身熱喉痺不能言 西方子云 主頭痛寒熱汗出不悪寒大小便難澁不能食狂 妄言登髙而歌棄衣而走厥逆手足青痛如刺煩 心狂見鬼好笑 下亷二穴一名下巨虚在上亷下二寸當舉足取穴針 八分灸三壯明堂云上亷下三寸兩筋兩骨罅陷 宛宛中蹲地坐取之針六分得氣即瀉甲乙云針 三分灸三壯主小腹氣不足面無顔色偏風熱風 冷痺不遂風濕痺灸亦良日七七壯不及針灸瘡 瘥冷痺則已 素問註云足陽明與小腸合在上 亷下三寸針三分 銅人經云治少腹痛飱洩次 指間痛唇亁涎出不覺不得汗出毛髮焦脫肉少 氣胃中熱不嗜飲食洩濃血胸脇腹痛暴驚狂言 非常女子乳癰喉痺䯒腫足跗不收鍼入八分可 灸三壯 西方子云治寒濕下注小便難黄 資 生經云手陽明亦有下亷此乃足下亷也 條口二穴在下亷上一寸舉足取之針五分又明堂云 在上亷下一寸針八分灸三壯 銅人經云治膝 䯒寒疼痛足緩失履不收濕痺針五分又云陽明 脉氣所發主脛寒不得卧足下熱不能久立 上亷二穴一名上巨虚在三里下三寸當足取之灸三 壯針三分甄權云治臟氣不足偏風腲腿手足不 仁灸隨年為壯明堂云且虚上亷在三里下三寸 兩筋兩骨罅陷宛宛中針八分得氣即㵼灸大良 日七壯明堂下經云灸三壯素問註在三里下三 寸又云在膝犢鼻下䯒外亷六寸明堂云三里穴 下二寸䯒骨外大筋内筋骨之間主脚脛痠痛屈 伸難不能久立 銅人經云治飱洩腹脇肢滿走 挾臍腹痛食不化喘息不能行可灸三壯鍼入三 分又云足陽明與太陽氣不足偏風腲腿不隨脚 不得履地脚氣刺風痶風脚冷寒瘧灸之大良 西方子云主小便難黄風水膝腫 資生經云手 陽明亦有上亷此乃足上亷也 三里二穴土也在膝下三寸䯒外亷兩筋間 一云䯒外 大筋内骨 中間一云陷 者宛宛中 當舉足取之泰承祖云諸病皆治食 氣水氣毒痃癖四肢腫滿膝䯒痠痛目不明華佗 云療五勞羸瘦七腹虚之胸中瘀血乳癰大小人 熱皆調三里外臺明堂云人年三十已上若不灸 三里令氣上衝目所以三里下氣也 明 同 灸三壯針 五分 明堂云針腹背每須去三里穴針八分留 十呼㵼七吸日灸七壯上百壯 素問註刺一寸 在膝下三寸䯒骨外亷兩筋肉分間 指云深則足 扶陽脉覔集 云按之大 衝脉不動 明堂云主臟腑久積冷氣心腹脹滿胃 氣不足聞食則腸鳴腹痛灸三壯 銅人經云足 陽明脉之所入也為合主胃寒腰滿堅見不能食 及胃胸脇積氣脚弱針入八分灸亦良又云主胸 中氣不足 西方子云灸三壯主喉痺不能言脇 中暴逆不得息咳嗽多唾主肘痛時寒腰痛不可 以顧足痿失履不收足下熱不能久立瘧少氣腸 鳴腹痛胸腹中瘀血水腫腹脹隂氣不足小腹堅 熱病汗不出喜嘔口苦壯熱身反哲禁鼓頷腰痛 視而有所見喜悲上下永之口僻乳腫目不明久 㵼痢食不化脇下注滿膝痿寒熱中消谷不肌腹 熱身煩狂言癰狂歌妄笑恐怒大罵霍亂遺尿失 氣陽厥悽悽惡寒頭眩小便不利凡此等疾皆灸 之多至五百壯少至二三百壯 資生經云手有 三里此亦曰三里盖足三里也 銅人經云在膝 下三寸明堂素問註背同人多不能求其穴每以 拇指次指圏其膝盖以中指住處為穴或以最小 指住處為穴皆不得真穴所在也予按明堂有膝 眼四穴盖在膝頭骨下兩傍陷中也又按銅人等 經有犢鼻穴盖在膝臏下骭挾罅大筋中也又按 銅人有膝闗二穴盖在犢鼻二寸陷中也素問註 巨虚上亷云三里在犢鼻下三寸則是犢鼻之下 三寸方是三里不可便從膝頭上去三寸為三里 穴也若如今人之取穴恐失之太髙 干金云灸至 五百壯少至 二百 壯 犢鼻二穴在膝下骭俠解 明堂 作罅 大筋中治膝中痛不仁 難跪起膝臏腫潰者不可治不潰者可療若犢鼻 堅硬勿便攻以洗熨即㣲刺之愈明堂云針三分 灸三壯 銅人經云治膝中疼痛不仁難跪起膝 臏癰腫潰者不可治不潰者可療若犢鼻堅硬勿 便攻先以洗熨即㣲刺之愈又云足陽明脉氣所 發主犢鼻腫洗熨去之其久堅勿攻攻者死 資 生經云按素問刺禁云刺膝臏出液為跛犢鼻在 臏下骭用針者不可輕也 梁邱二穴在膝上二寸 明堂云 二寸 兩筋間灸三壯針三分 明堂云五分 明堂作三寸 銅人千金皆作二 寸千金註胃或云三寸 銅人經云治大驚脛痛 寒痺不能屈伸又云足陽明郄治脛膝痛 西方 子云灸三壯注筋攣不得屈伸不可以行 隂市二穴一名隂鼎在膝上三寸伏兔下陷中 又云宛 宛中 拜而取之針三分不可灸 明堂下經云灸三壯千 金注二十卷云在膝上當伏兔不行二寸臨膝取 之 又云膝内輔骨後大筋 下小筋上屈膝得之 明堂經云灸五壯主卒 疝小腹痛力痿氣少伏兔中寒腰如冷水 銅人 經云足陽明脉之所發主寒疝下至腰脚冷如氷 小腸諸疝按之在膝上伏兔下針入三分灸三壯 西方子云主腹中脹滿痿厥少氣腰痛不可以 顧主膝上伏兔中寒 資生經云銅人云不可灸 明堂乃云灸三壯豈以禁穴許灸一壯至三壯耶 伏兔二穴在膝上六寸起肉正跪坐取之一云膝盖上 七寸針五分不可灸 明堂云婦人八部諸病通 針三分 銅人經云治勞氣逆膝冷不得温針入 五分又云足陽明脉氣所發治風勞痺逆狂邪手 節攣縮身 病 丙 穩 禾 疹腹脹少氣婦人八部諸病 西方 子云不可灸 髀闗二穴在膝上伏兔後交分中針六分 明堂云灸 三壯 銅人經云治膝寒不仁痿厥股肉筋絡急 不能屈伸又云針入三分 西方子云主黄疸 膝眼四穴在膝頭骨下兩筋傍陷中銅人云宛宛中主 膝冷疼痛不已針五分留三呼㵼五吸禁灸 有人 膝腫 其人為灸此穴遂致 不救盖犯其所禁也 資生經云銅人無此四穴 明堂有知故附入如此 湧泉二穴木也一名地衝在足心陷中屈足捲指宛宛 中灸三壯針五分無令出血淳于意云漢濟北王 阿母患足下熱喘滿謂曰熱厥也當刺足心刺足 心立愈 明堂經云灸不及針若灸廢行人動明 堂下經云在脚心㡳宛中白肉際灸三壯 素問 註刺三分千金注肝臟卷云在脚心大指下大筋 史記濟北王阿母足熱而滿淳于意曰血病熱厥 也刺足心各三所按之無出血病得飯已酒大醉 明堂經云主心痛不嗜食婦人無子欬嗽氣短喉 閉身熱胸脇滿悶頸痛目眩男子如蠱女人如孕 足掛盡疼不得踐地也銅人經云足少隂脉之所 出也為井治腰痛大便難風疹又云主小便不利 心中結熱脚底白肉際不得履地刺風脉風癎灸 亦得西方子云治足五指端痛引入腹中痺喉痺 哽噎寒熱咽中痛不可食脊脇相引忽忽喜忘衂 血不止 然谷二穴火也一名龍淵在足内踝前起大骨下陷中 灸三壯針三分不宜見血 素問注刺三分刺此 多見血令人立飢飲食千金注婦人方云在内踝 前直下一寸 銅人經云足少隂脉之所流也為 榮治咽内腫心恐懼如人將捕涎出喘呼少氣足 跗腫不得履地寒疝少腹脹上搶胸脇欬唾血喉 痺淋 女子不孕男子精溢䯒痠不能久立足一 寒一熱舌縱煩滿消渇物注小兒臍風口噤痿厥 洞洩西方子云主胸中寒脉代時不至温瘧汗出 隂上縮内腫氣咽喉而不能言舌下腫難言不嗜 食 太谿二穴土也在内踝後跟骨上動脉陷中灸三壯針 三分 明堂經云主痎瘧欬逆煩心不得卧小便 黄脛寒唾血及鼻衂不止也 銅人經云足少隂 脉之所注也為腧治心痛如錐刺其心手足寒主 節喘息者死嘔吐口中如膠善噫寒疝熱病汗不 出黙黙嗜卧溺黄消癉大便難咽腫今附痃癖寒 熱 嗽不嗜食腹脇痛瘦瘠手足厥冷 西方子 云治大疝瘕積聚與隂相通及足清不仁熱病多 汗黄癉多熱少腹寒中腫脹 大鍾二穴在足跟後衝中灸三壯針二分留七呼 銅 人經云走太陽足少隂絡治實則小便淋閉洒洒 腰脊強痛大便秘澁嗜卧口中熱虚則嘔逆多寒 欲閉户而處少氣不足胸脹喘息舌乾咽中食噎 不得下善驚恐不樂喉中鳴欬唾血 西方子云 主腹滿便難多寒少熱 水泉二穴去太谿下一寸在内踝下灸五壯針四分 銅人經云少隂郄治月事不來即多心下悶痛目 不能逺視隂挺小便淋 腹中痛 照海二穴隂蹻脉所生在内踝下針三分灸七壯 千金 云在 踝下 四分 明堂上經云隂蹻二穴在内踝下陷宛中針 三分灸三壯 明堂下經云隂蹻二穴在内踝下 陷中灸三分一作外踝外千金云内踝下客爪甲 銅人經云治嗌乾四肢懈惰善悲不樂久瘧卒 疝少腹痛嘔吐嗜卧怠惰大風偏枯半身不遂不 能行履小便難及女子淋 隂挺出又云主卒疝 小腹熱而偏痛病者左取右右取左立已女子月 水不調如墮墜汗出面黑飢不欲食四肢淫樂心 悶暴瘧及諸淋目痛大風暴不知人卧驚視如見 鬼尿如黄水小腹熱咽乾也 西方子云治大風 黙黙不知所痛視如不明 資生經云明堂上下 經有隂蹻穴而銅人無之惟有照海亦在内踝下 與隂蹻同而未知其故予按素問氣穴論云隂蹻 穴在内踝下是謂照海隂蹻所生則與銅人照海 穴合矣則是隂蹻即照海也故附隂蹻於照海之 末 復溜二穴金也一名昌陽一名伏白在内踝上三寸動 脉陷中針三分留三呼灸五壯 明堂云灸七壯 主女子赤白漏下銅人經云足少隂脉之所行也 為脛治腰脊内引痛不得俛仰起坐目 善怒 多言舌亁涎自出足痿不收履䯒寒不自温腹中 雷鳴腹脹如鼓四肢腫十水病溺清赤黄白黑青 取井赤取榮黄取腧白取經黑取合血痔洩後腫 五淋小便如散火骨寒熱汗注不止 西方子云 主腰脊十分痛目視不明脚後亷急不可前却足 跗上痛風逆四肢廢 交信二穴在内踝上二寸少隂前太隂後亷前筋骨間 腨灸三壯針三分留五呼 明堂下經云内踝上 二寸後亷筋骨陷中素問氣穴論跟上横二穴注 云内踝上者交信穴也又云主氣淋卒疝大小便 難及膝脛内亷痛也 銅人經云足隂蹻之郄治 風淋㿉疝隂急股引腨内亷骨痛又洩痢赤白女 子漏血不止 資生經云按素問氣府論隂蹻穴 注云謂交信也在踝上二寸少隂前大隂後筋骨 間隂蹻之郄竊意隂蹻即交信也至氣穴論隂陽 蹻穴注乃云隂蹻穴在内踝下是謂照海隂蹻所 則是隂蹻乃照海非交信矣故明堂下經既有交 信穴在内踝上又出隂蹻穴在内踝下上不同盖 二穴也但不知素問之注何故前後自異學者毋 信其一注而不考其又有一注也 築賓二穴在内踝上腨分中灸五壯針三分 明堂云 在内踝上灸三壯 又云主小兒胎癲病吐舌及 嘔吐下利也 銅人經云治小兒胎疝痛不得乳 癲疾狂言吐沫足腨痛 明堂云在足外踝上 隂谷二穴水也在膝内輔骨後大筋下小筋按之應手 屈膝乃取手之灸三壯針四分留七呼 銅人經 云少隂脉之所入也為合治膝痛如錐不得屈伸 久立舌縱涎下煩逆溺難少腹引急隂痛股内亷 痛婦人漏血不止腹脹滿不得息小便黄男子如 蠱女子如姙娠 西方子云寒熱腹偏腫隂痿 至隂二穴金也在足小指外側去爪甲角如韭葉一云 宛宛中針二分灸三壯 明堂云主瘧發寒熱頭 重心煩目翳 鼻塞不通小便淋 失精 銅 人經云足太陽脉之所出也為井治目生翳鼻寒 頭重風寒從足小指起脉痺上下帶胸脇病無常 轉筋寒瘧汗不出煩心足下熱小便不利失精針 入二分可灸三壯 西方子云主鼻齀清涕出及 主耳聾鳴脇相引急痛 通谷二穴水也在足小指外側本節前陷中灸三壯針 二分 銅人經云足太陽脉之所流為榮治頭重 目眩善驚引鼽衂頸項痛目 甄權云結積留 飲癖胸滿食不化 西方子云主頭痛寒熱汗出 不惡寒項如拔不可左右顧目不明惡風寒胸脇 支滿心中憤憤數欠癲心下悸驚恐咽中乾痛心 痛鼻鼽清涕 束骨二穴木也在足小指外側本節後陷中灸三壯針 三分 明堂云主驚癎狂癲身寒熱頭痛目眩秦 承祖云主風赤胎赤兩目眥爛 銅人經云足太 陽脉之所注也為腧治腰如折腨如結耳聾惡風 寒目眩項不可回顧目内眥赤爛又云主身熱肌 肉動 西方子云主腸澼泄癲疾搐引善驚羊鳴 頭痛狂易多言不休瘧從脚䯒起髀樞中痛不可 舉 京骨二穴在足外側大骨下赤白肉際陷中按而得之 針三分灸三壯 明堂云五壯素問註三壯 明 堂云灸五壯主寒瘧苦熱驚悸不欲食腿膝痿脚 攣不得伸癲病狂走痰厥髀樞痛及脛膝寒也 銅人經云足太陽脉之所過也為原治膝痛不得 屈伸目内眥赤爛發瘧寒熱善驚頸項強筋治足 䯒痠腰背不可俛仰齀衂血不止目眩 西方子 云主目中白翳目反白從内眥㜐主頭熱鼻不利 涕黄淋濼自囓唇背惡寒痛脚攣足寒脊痙反折 狂仆 申脉二穴陽蹻脉所出在外踝下陷中容爪甲白肉際 針三分千金云申脉在外踝下陷中 明堂云陽 蹻二穴在外踝前一寸陷宛中針三分 素問氣 穴注陽蹻穴是謂申脉陽蹻所在外踝下陷中按 刺腰痛篇注在外踝下五分繆刺論注外踝下半 寸容爪甲 銅人經云治腰痛不能舉體足䯒寒 不能久立不能乘舟車癲疾又云治脚氣腎氣婦 人血氣 西方子云主目反上視苦赤痛從内眥 始脛中寒熱腠氣鼻衂血不止 資生經云明堂 上經有陽蹻穴面銅人無此穴惟申脉二陽蹻脉 脉所出在外踝下陷中與陽蹻穴同而未知其故 予按素問氣穴論隂陽蹻穴註云是謂申脉陽蹻 所出在外踝下陷中則與銅人申脉穴合是則陽 蹻即申脉也故附明堂陽蹻於申脉之後 金門二穴一名闗梁在足外踝下 一云 陷中 灸三壯炷如小 麥針一分 銅人經云足太陽郄維所别屬也治 霍亂轉筋膝䯒痠身癉不行久立癲癎尸厥暴疝 小兒發癎張口揺頭身反折 西方子云主馬癎 及暴死 僕㕘二穴一名安耶在跟骨下陷拱足得之針二分灸 七壯明堂云三壯 銅人經云治足跟痛不得履 地脚痿轉筋尸厥如中惡伏霍亂吐逆癲癎狂言 見鬼針入三分 明堂云主腰痛不可舉足承山 下重 西方子云主足跟後痛足痿失履不收癲 疾馬癎吐舌鼓額恍惚煩痛小兒馬癎張口揺頭 身反折馬鳴 崑崙二穴火也在外踝後跟骨上陷中素問註細脉動 應手灸三壯炷如小麥針三分 明堂云上崑崙 外跟下一寸大筋下一云在大筋後内陷骨宛宛 中蹲地旁引取之 又云主寒熱癲疾目 鼻 衂血 腰尻重不欲起俛仰難惡聞人音女子絶 産也銅人經云足太陽脉之所行也為經治腰尻 痛足端重不得履地齀衂脚如結踝如裂頭痛肩 背拘急欬喘暴滿隂腫痛小兒發癎瘈瘲 又云 上崑崙治惡血風氣腫痛脚腫 又云下崑崙主 刺風疹風熱風冷痺腰疼偏風半身不遂脚腫疼 不履地針四分灸亦良百壯止 西方子云灸十 壯主目眩不明目如脫目眩 不明惡風寒目急 痛赤腫頭熱鼻齀衂腹痛滿暴喘腹脹滿不得安 息且大便洞泄體痛霍亂尻腰腫腨跟腫狂易大 風癎瘈口閉不得開瘧多汗瘧寒小兒隂腫頭眩 痛脚痿轉筋尸厥中惡吐逆欬喘暴痛 資生經 云明堂有上崑崙又有下崑崙銅人只云崑崙而 不載下崑崙豈銅人不全耶抑名不同未可知也 但上經云内崑崙在外踝下一寸下經云内崑崙在 内踝後五分未知孰是予謂既云内崑崙則當在 内踝後矣下經之穴為通上崑崙在外踝故也 付陽二穴在外踝上三寸 足太陽穴同 千金亦同 陽蹻郄太陽前 少陽後筋骨間陽蹻之郄灸三壯針五分留七呼 明堂下經云附陽在外踝上二寸 二字當 作三 後筋骨 間宛宛中灸五壯素問氣府論隂陽蹻各一注云 陽蹻謂附陽穴在外踝上三寸太陽前少陽後筋 骨間陽蹻之郄 明堂云陷者中主腰痛不能久 立腿膝脛痠重筋急屈伸難坐不能起及四肢不 舉 銅人經云治痿厥風痺頭重頥痛髀樞股髀 痛瘈瘲風痺不仁時有寒慄 一作 寒熱 西方子云腨外 亷骨痛 資生經云按素問氣府論陽蹻穴註云 謂附陽穴也在外踝上三寸竊意陽蹻即附陽也 及考氣穴論隂陽蹻四穴注云陽蹻穴是謂申脉 陽蹻所出則是陽蹻乃申脉非附陽後故明堂下 經既有附陽在外踝上二寸上經又有陽蹻在外 踝前一寸一寸二寸既異是附陽陽蹻各是一穴 也但不知素問之注何故前後相背耶 飛陽二穴一名厥陽在外踝上九寸 明堂千金 並云七寸 針三分 灸三壯明堂云五壯 又云外踝上七寸陷者中 主體重起坐不能步失履不收脚腨痠重戰慄不 能久立 銅人經云一名厥隂足太陽絡别走少 隂在外踝上七寸治野雞痔厯節風足指不得屈 伸頭目眩逆氣齀衂癲疾瘧 又云主頭眩目痛 西方子云主頸項疼汗出腰痛如折腨中痛吐 舌下部寒熱汗不出體重狂瘧痓脊反折痔傷痛 逆氣頭熱足痿 承山二穴一名魚腹一名肉桂一名傷山在兊腨腸下 分肉間陷中灸一壯針七分明堂云八分得氣即 㵼速出針灸不及針止七七壯明堂下經云五壯 一云在腿肚 下分肉間 銅人經云治腰背肩腕腨重戰慄不 能立脚氣膝下腫霍亂轉筋大便難久痔腫痛 又云定腹取之主脚弱無力脚重偏不遂久亦得 西方子云主頭熱鼻齀衂大便難脚攣脛痠急 跟痛脚筋急痛兢兢足下熱不能久立寒熱癲疾 脚腨疼痛膝腰腨重起坐難小腹疝氣遊行五臟 腹内切痛 明堂云主筋攣急不可屈伸 承筋二穴一名腨腸一名直腸在腨腸中央陷中灸三 壯禁針明堂云在脛後從脚跟倒上七寸腨中央 陷中針三分千金云從脚跟上七寸腨中央不刺 銅人經云治寒痺轉筋支腫大便難脚腨痠重引 少腹痛鼻齀衂腰背拘急霍亂 又云足太陽脉 氣所發治風勞熱足煩腫痛轉筋急痛身 病 丙 穩 禾 疹大 小便不止西方子云主頭痛寒熱汗不出惡寒支 腫大便難脚攣脚脛痠脚急跟痛脚筋急痛兢兢 足下熱不能久立脛痺不仁瘈瘲脚痠脚痛如折 脚腨痠痛重引小腹及腰脊痛惡寒痔痛指下腫 鼻齀衂 資生經云銅人千金皆云禁針明堂乃 云針三分亦可疑矣不針可也 合陽二穴在膝約中央下二寸 作三 寸 針六分灸五壯 銅人經云治腰脊強引腹痛隂腫成癰筋疾重履 步難寒疝癲疾隂偏痛女子崩中 西方子云主 膝股熱脛痠重腹下痛腸澼隂偏暴敗痛 委中二穴土也膕中央約文中動脉今附委中者血郄 也熱病汗不出足熱厥逆滿膝不得屈伸取其經 血此愈 明堂云甄權云在曲踿内兩筋兩骨中 宛宛是令面梃腹地而取之針八分留三呼㵼五 吸甲乙云針五分留七呼灸三壯素問註在足膝 後屈處膕中央約中文又骨空論云在膝解後曲 脚中背面取之 明堂經云令病人合面卧舒挺 兩脚取之灸三壯主脚弱無力腰尻重曲踿中筋 急半身不遂銅人經云足太陽脉之所入也為合 治腰挾脊沉沉伏遺溺腰重不能舉體風痺樞痛 可出血痼疹背愈西方子云凡風濕痺腰脚重痛 於此刺血久痼宿疹亦背立已主小腹熱而偏痛 隂蹻遺小便難尿赤難衂血劇不止腰痛挾脊至 頭背痛筋急身熱痔痛腋下痛腫少腹堅腫脊強 反折瘈瘲癲疾頭痛熱病汗不出足熱厥逆滿膝 不得屈伸 委陽二穴三焦下甫腧也在太陽後於膕中外亷兩筋 間屈伸取之扶承下六寸灸三壯針七分素問註 在足膕中外亷兩筋間千金云足太陽前少陽後 銅人經云足太陽脉之中治腋下腫痛胸滿脇 虚筋急身熱風痺不仁小便淋 西方子云隂跳 及小便難小腹堅痛引隂中不得小便腰痛不可 俛仰脊強反折瘈瘲癲疾頭痛筋急膨脹飛尸遁 注痿厥不仁 浮郄二穴在委陽上一寸展膝得之灸三壯針五分 西方子云主小腹熱大便堅太陽膀胱經大腸結 股外經筋急髀樞之 殷門二穴在内郄下六寸針七分 西方子云主膝脊 不可俛仰舉委惡血主之股外腫 扶承二穴一名肉郄一名隂闗一名皮部在尻臀下股 隂衝上文中針七分 明堂經云灸三壯千金云 在尻臀下股隂下文中 一云尻臀 下横文中 又云主腰脊尻 臀股隂寒痛五種痔疾㵼解血尻權中腫大便難 小便不利 西方子云主小便不利失精腋下腫 尻下腫大便宜出及隂胞有寒腰脊相引如觧尻 腋腫大便難 資生經云以上諸穴皆依銅人經 次第而編明堂上下經有穴而銅人不載亦或附 入惟有其穴而無其名者無慮數十穴不編當各 依本經所說而針灸之不可泥此經之無穴名而 不針灸也又云扁鵲灸鬼邪凡三十穴與銅人明 堂同而其名却異故不編入許希針經之穴既與 諸經不同其名又異如與龍穴之類是已亦不付 入者不欲以一人之私名亂諸經之舊穴以滋後 學者惑也 又云若諸穴以銅人為次凡三百六 十其明堂上下千金等方有穴銅人不載數穴既 附入之其未附入更數十穴如眉衝 眉兩頭明 直髪際上 明 堂 鼻直上入 髪際明下 當陽 當重人直上入 髪際一寸明下 胸堂 兩乳間見 欬逆上氣 頭衝一名頸衝 見癭 瘤 氣衝一名氣堂 見口 諼 注市在 兩乳邊邪下 見尸 厥 交在臍下横文中胞門在闗元 左邊二寸氣門在闗元旁三寸 並見 無干 氣穴 見月 事 水 原王泉門 並見 無子 衝門 見難 産 九曲 見血 塊 中都 隂 谷 合陽 見血 崩 天瞿 見癲 疾 窮骨 百勞穴 見産後 餘疾 故載之卷 末其扁鵲灸鬼邪十餘穴不載云 吕細穴足太陽膀胱經資生等經不載出濟生㧞萃方 及流注通𤣥指要賦治牙齒痛 灸膏肓法 莊季裕編灸膏肓腧穴法 孫真人千金方論曰膏肓腧穴無所不治主羸瘦虚損 夢中失精上氣欬逆狂惑忘誤取穴法令人正坐曲脊 伸兩手以臂著膝前令正直手大指與膝頭齊以物搘 之前勿令臂得動揺從脾骨上角摸索脾骨下頭其間 當有四肋三間灸中間依脾骨之裏肋間空處去脾骨 容側指許摩 肉之表筋間空處按之自覺牽引胸户 中灸兩脾中各一壯至六百壯多至千壯當覺氣下礱 礱然如流水狀亦當有所不出若無停痰宿疾則無所 下也若病人已困不能正坐當令側卧挽一臂令前來 取穴灸之也求穴大較以右手從右肩上住指頭表所 不及者是也左手亦然乃以前法灸之若不能久正坐 常伸兩臂者亦可伏依襆上伸兩臂令人挽兩脾骨使 相離不爾脾骨覆穴不可得也所伏依襆當令大小常 定不爾則失其穴也此灸訖後令人陽氣康盛當消息 以自補養取身體平復其穴近第五椎相准望取之 論曰昔秦緩不灸晉侯之疾以其在膏之上肓之下鍼 藥所不及即此穴是也時人拙不能救得此穴所以沉 疴難遣若能用心方便求得灸之無疾不愈矣王惟一 明堂銅人灸經云膏肓腧二穴在第四椎下兩傍相去 各三寸人正坐曲脊伸兩手以臂著膝前令正直手大 指與膝頭齊以物搘肘勿令臂動揺也從脾骨上角摸 索至骨下頭其間當有四肋三間灸中間從胛骨之裏 去胛容側指許摩胎去表肋間空處按之自覺牽引於 肩中灸兩胛中一處至百壯多至五百壯當覺下礱礱 似流水狀亦當有所下若得痰疾則無所不下也如病 人已困不能正坐當令側卧挽上臂令前取穴灸之右 以右手從右肩上住指頭所不及者是穴也左取亦然 乃以前法灸之若不能久坐當伸兩臂令人挽兩髀骨 使相離不爾即脾骨覆其穴灸之不驗此灸訖後令 人陽氣康盛當消息以自補養 量同身法第一 千金方云尺寸之法依古者八寸為尺仍取病者男左 女右手中指上第一節為一寸亦有長短不定者即取 手大拇指第一節横度為一寸以意消息巧拙在人外 臺方亦問上法又一云三寸者尺三寸指也聖恵方云 今取男左女右手中指第二節内度兩横文相去為一 寸自依此法療病多愈今以為定此穴取寸石藏用亦 用聖恵方為准以蠟紙條子或薄篾量患人男左女右 指中節横文上下相去長頭為一寸謂之同身寸 若曲 指即 傍取中節上下兩交角相去逺近為一寸若伸指即正一 取中指自上節横文至第二條横文長者相去逺近為 寸與曲指一寸長短亦相符合然中節中從上人之身 手指或冇異者至於指文亦各不同更在曲意詳度之 也 此摺紙篾與同身寸相等為六寸逐寸以墨界之勿 令長短有所出入不同截斷收之俟以此量灸穴自脊 中第四椎下停分兩傍各三寸為膏肓腧足太陽膀胱 經脉氣之所發也 正坐伸臂法第二 令患人用墪椅正坐兩足平蹋至地膝與髀股髙下俱 平兩足相並足指前齊盡脫去上體衣服 若不盡脫則 衣服束臂不 能得脾穴不得若氣怯畏寒則反著衣以骨相離取領 在胸前頷下以襟交覆腰間候㸃定穴灸時更臂穿衣 令遮背心以帶束近穴處 勿令與坐炷下火相礙 曲脊伸臂以兩手按膝上令 中指當膝盖中兩大指緊相並指頭與膝葢骨前齊微 用力直舉腕中勿令斜屈動揺 段彦聰仲謀大夫云若右 手按左膝則脾骨開蔵用 謂以左手按右膝交腕有髙下胛骨亦隨之偏則當嘗 或用其說則兩手相上如舊法以左手按左膝為是 揣顀骨定穴髙下法第三 令患人正坐曲脊伸臂以指揣項後脊骨自第一顀至 第五顀 更有大顀在第一顀上宛宛陷中非有骨也有 骨處即是第一顀顀字千金古方並作椎王惟 一新定明堂經 改本傍從顀 逐顀以墨㸃記之令上下端直分明 墨 㸃 訖便以蛤粉泡 亁即克有擦動 自第四顀至第五顀更以蠟紙或篾比 量兩顀上下相去逺近摺為三分亦以墨界脊上顀間 取第四顀下二分微多第五顀上一分㣲少用濃墨圏 定此是灸穴相六寸之中為兩穴髙下逺近之准 千金 方謂 穴近第五顀相顀望取之 故謂顀上三分之一也 更墨兩顀相去則同身一寸 三分七厘㣲縮有無大段長短不同以㕘合甲乙經自 大顀至脊骶并二十二顀共長三寸之法若顀骨分明 縱有不同亦以顀數為定 若以大顀至尾骶骨一尺法 交之則令其人平身正立當 脊骨中用勁直杖子從地北度至臍中心截斷回杖子 於背上自命門穴杖子盡處即是第十四顀下第十五 顀上當中命門穴也自命門穴上以同身寸量一尺三 寸五分即是第四顀下九分七厘第五顀上四分其兩 傍各三寸乃膏肓腧穴也若自第一顀北向下則同身 寸五寸一分有餘是也然人身上下停長短各自不同 大槩當以顀骨為定也王氷注素 問注有云脊節為顀脊窮為骶 定穴相去逺近法第四 用先截量下同身六寸蠟紙或篾横置脊骨第五顀上 中央墨圏定處令寸數界盡當墨圏中心兩頭平直各 三寸勿使展縮於紙篾兩頭盡處以墨圏之令圏大小 直徑三分 千金方云黄帝曰灸不三分是謂徒之小謂 寃炷務大也小弱炷乃小作以意商度謂虚 弱小兒弱 之人也 一半在紙篾頭内一半在紙篾頭外令與脊中 第五顀上墨圏定髙下處三圏相直以為兩穴相去逺 近之准 鈎股按穴取平法第五 又用前量同身寸紙篾脊中第五顀上中央墨所圏處 照脊骨端直向下比量四寸至第七顀以量㸃記自墨 㸃却兩邊向上斜量歪灸穴圏中心使各恰當同身寸 之五寸為兩穴髙下平直之准 㕘驗求穴法第六 令患人平身正坐自以右手從右肩上住附項伸指直 搭背上以墨記其中指指頭所及處左手亦然記之又 從脾骨上角摸 至胛骨下頭其間當有四肋三間 其 四 肋自胛骨撗排至脊骨上用力案摩如覺隠指是筋而 非骨千金方謂两間空處疑四肋肋字為誤而王惟一 於銅人灸經中又并改筋間為肋間及以右手從右肩 上住亦用千金翼改為左肩上住若以右手搭左肩則 指之所及已在第五顀下去穴 甚逺皆非是當以方為正也 灸穴當三間之中依胛 骨下容側指許摩 肉之表於筋間空處穴上按之自 覺牽引胸户中 千金翼云牽引肩中石按藏用又用箆 子或筋頭令穴欲其堅實患人易覺也 及照所圏灸穴在先記患人指所及之處下或傍側指 不可及處以驗穴之是非然指有短長膚有豐瘦若相 合固善如不合即不可以此遂廢餘法亦有人胛骨去 脊骨相逺過同身三寸以上者即難用脊顀兩傍各三 寸之求但求四肋三間之中依胛骨下側指許為穴可 也 坐㸃坐灸法第七 坐炷下火時令患人一依㸃穴時正坐伸臂頭項肩背 手足腕膝不得少有欹側伸縮改易及臂中舉按用力 輕重亦常令匀若一事稍異於前胛骨便輙相近覆背 灸穴艾炷即在骨上或胛骨開而相逺動争寸餘火氣 不入穴中徒受苦楚無所益也若不失其穴灸至數壯 覺胛骨中通熱而不堪痛意自快暢 石用之云當覺臂 中有習習然也 至數十壯後或苦腕中疲辛若以几支或用輭帛於肘 上腕中連束二臂令緩急得所亦能少助葢手欲按而 臂欲舉故腕中費力或少休頃刻亦無害但要安頓身 體四肢一如前耳如日灸五十壯累至數百為佳千金 方云灸六百至千壯當覺氣下礱礱然如流水狀亦當 有所下其治疾之效甚衆且敏 有上氣喘滿即時平減 者有婦人經候不通已 八月灸兩日而下 者如此之數甚多 穴至在上而最能下氣非他穴藥石 之比而又無所不治有疾者宜留意焉 石用之取穴别法第八 石藏用字用之京師大醫也其治療方術一從古法亦 多為人灸此穴其取穴法令患人牀榻上盤膝正坐隨 人之肥瘠大小置栲栳或墪枕之類以衾絮冐之令兩 臂相交平伏其上餘亦相同乃用千金方不能久坐伸 臂使伏衣襆上之意也其用堅物云欲大小髙下常定 勝於衣襆但臂之伸屈與古異耳其治皆效蓋醫者意 也隨事増損初無定方孫真人笑秦緩之拙不能求得 此穴但知鍼藥之不及不知火氣之能徹側求之浸巧 是不為過也紹興己未歳余守武昌時總領邵户部玉 云少時病廢得泉州僧為灸膏肓令伏於栲栳上増以 指節極力按尋其穴令病者覺中指麻乃是穴若指不 麻或雖麻而非中指者皆非也已而求得之遂一灸而 愈壬戌四月増記於此 葉潘等取穴别法第九 葉餘慶字元善平江人自云嘗病療疾其居對橋而行 不能度有僧為之灸膏肓穴得百壯後二日即能行數 里登降皆不倦自是康強其取穴法但並是垂手正身 直立勿令俯仰取四椎下兩傍同身寸各三寸灸時以 輭物枕頭覆面卧垂手附身或臨時置身取安便而已 其轉為人灸亦用此法云皆有功然於昔人取穴之法 甚畧又與千金方㸃則立灸之說不合歐陽興世行之 陳了翁瑩中壻也了翁得無為張濟鍼術其穴求尤妙 嘗為行之灸膏肓腧故痕可見以葉所言校之葉穴㣲 下葢脊有曲直之殊不能無少異也又常熟縣醫二潘 琪云渠傳之於師取穴之法正坐曲脊並足而仰兩手 令大指與臍屈肘當脾股上亦自是其說雖與千金方 伸臂令正直之法不同然此立㸃則近古矣又衢州開 化縣普鑑院僧仲開得取穴三法其一法正坐䜿立兩 膝當乳以兩臂環抱屈手向膝以左手頭指以指揑左 膝眼右手指亦然於背上數椎骨量穴依此坐久又法 正坐立膝外直伸向足豎兩手相背以頭指向身手揑 兩足大指頭岐間餘亦如上其比同身寸只用伸指法 似亦可用今俱存之不特以偹見聞之博且使後人較 其短長知所適從不為異端之所惑也 灸訖補養法第十 孫真人云此穴灸訖令人陽氣康勝當消息以自補養 取身體平復其補養之道冝食温輭羮飯毋令太飽及 飲啖生冷油膩黏滑鷄炙魚蝦笋蕨其他動氣發風之 物并觸冐風寒暑濕勿以陽氣乍盛輕犯房室如覺氣 壅可灸臍下氣海丹田闕元中極四穴中一穴又當灸 足三引火氣以實下隨病深淺加以歳月將息自可保 平復不然是猶倚一木以支大厦之傾又發而去其覆 必矣歸罪灸之不善非也余自遭金狄之難憂勞危難 衝冐寒暑避地從晉丁未八月抵泗濱感痎瘧既至琴 川為醫妄治榮衛衰耗明年春末尚若肘腫腹脹氣促 不能食而大便利身重足痿杖而後起得陳了翁家專 為灸膏肓穴自丁亥至癸巳積三百壯灸之次日即胸 中氣平腫脹俱損利止而進食甲午已能肩輿出謁後 再報之仍得百壯自是疾證浸減以至康寜時親舊聞 見此殊功灸者數人宿疴皆除孫真人云若能用心方 便求得其穴而灸之無疾不愈信不虚也因考醫經同 異㕘以諸家之說及所親式自量寸以至補養之法分 為十篇并繪身指曲伸坐立之像圗於逐篇之後令覧 之者易觧而無徒寃之失亦使真人求穴濟衆之仁益 廣於天下也建炎二年二月十二日莊綽記 明堂應驗小兒灸穴圗 附論 夫小兒之患許悉幽𤣥黙而抱疾自不能言也或即胎 中受病或是生後傷風動發無時寒温各異且據諸家 方論醫藥多門藥既無痊全憑灸法散在諸經文繁至 甚其說不同既㸃穴以差訛則治病全然繆按諸家明 堂之内精選到小兒應驗七十餘穴並是曽經使用累 驗神功今録於後 頂上旋毛中穴 頂上旋毛中及耳後青絡脉各灸三壯 炷如小麥大治小兒驚癎先驚悸啼呌 後乃 發也 髮際穴 鼻柱上髮際宛宛中灸三壯炷如小麥大 治小兒風癎先屈手指如數物乃發也 天澤穴 天澤二穴在肘中横文約上動脉中灸 各一壯炷如小麥大治小兒緩驚風 手大指次指間穴 手大指次指間後一寸五分陷者中 灸各三壯炷如小麥大治小兒二三 歳忽發兩眼 大小㫮俱赤 臍上臍下穴 臍上臍下各五分二穴灸各三壯炷如小 麥大治小兒顖開不合灸瘡發顖門先合 中衝穴 中衝在中指胛後一分灸一壯炷如小 麥大治小兒夜啼上燈鳴鷄鳴上者 璇璣穴 璇璣一穴在天突下一寸陷者中灸三壯 炷如小麥大治小兒喉中鳴嚥乳不利 巨闕穴 巨闕穴在鳩尾下一寸陷者中灸三壯炷如小 麥大治小兒猪癎病如尸厥口噦吐沫癎病者 小兒惡疾也呼吸之間不及求師至 困者不少諺云國無良醫枉死者半 肘横文穴 屈肘横文中上三分各灸一壯炷 如小麥大治小兒睡中驚目不合 勞宫穴 勞宫二穴在手心中以名指屈指頭勞宫著處 是也各灸一壯炷如小麥大治小兒口有瘡蝕 齦爛臭穢 氣衝人 少隂穴 手少隂在掌後去腕半寸陷者中灸三壯 炷如小麥大治小兒鷄癎善驚反掣自揺 内庭穴 内庭穴在足大指次指外間陷者中灸 各一壯炷如小麥大治小兒瘧久即愈 入髮際三分穴 鼻上入髮際三分灸三壯炷如小麥大 治小兒身強角弓反張次灸大椎下節 間三 壯 兩乳前各一寸半上兩行三骨間穴 兩乳前各一寸半 上兩行三骨罅間 六處灸各三壯炷如小麥大治小兒龜胷縁肺熱 脹滿攻胷膈所又縁乳母食熱麫五辛轉更胷起 髙也凡春夏從下灸上秋冬從上而 灸下若不依此法則十患不愈一二 合谷穴 合谷二穴在手大指次指兩骨間陷者 中各灸一壯炷如小麥大治小兒疳瘡 臍下二寸三寸穴 臍下二寸三寸間動脉中灸三壯炷 如小麥大治小兒秋深冷痢不止 鬼禄穴 鬼禄穴在上唇内中央弦上灸一壯炷 如小麥大治小兒驚癎用鋼刀決斷佳 分水穴 分水穴在臍上一寸灸一壯炷如 小麥大治小兒水氣盡腫及腹大 手中指節穴 手中指本節頭名拳尖灸三壯炷如 小麥大治小兒熱毒風盛眼疼痛 肺俞穴 其穴在三椎下兩傍各一寸半各灸三壯炷如 小麥大治小兒龜背生時被客風拍着脊骨風 達於髓也 所致如是 心俞穴 其穴在五椎下兩傍各一寸半灸各三壯 炷如小麥大亦治小兒龜背與肺俞穴同 膈俞穴 其穴在七椎下兩傍各一寸半灸各三壯炷 如小麥大亦治小兒龜背與肺俞心俞穴同 腰骨節間穴 腰對臍骨節間灸三壯炷 如小麥大治小兒臍腫 前項穴 其穴在百㑹一寸灸三壯炷如小麥大治小兒 急驚風若不愈須灸兩肩頭及鼻下人中一穴 率谷穴 其穴在耳上入髮際一寸五分嚼而取之 灸小兒但是風癎疾諸般醫治不瘥者 中庭穴 其穴在亶中穴下一寸陷者中灸 一壯炷如小麥大治小兒嘔吐 妳汁中渚二穴 其穴在手小指次指本節後陷者中灸 各一壯炷如小麥大治小兒目澁怕明 狀如 青肓 手大指内亷横文頭穴 在手大指甲後一寸内亷横文 頭白肉際灸各一壯炷如小麥 大治小兒雀 目夜不見物 足大指次指文端穴 在足大指次指端去爪甲如韭葉灸掣 各一壯炷如小麥大治小兒睡中驚 𩕄㑹一穴 其穴在上星一寸直鼻灸二壯炷如小麥大 治小兒多涕是腦門被風拍着及肺寒也 天突穴 其穴在項結喉下三寸兩骨間灸一壯炷如小 麥大治小兒急喉痺鳩尾上五分灸三壯炷如 小麥大治小兒食間者 先寒熱洒淅乃發也 鳩尾一穴 其穴在腦蔽骨下五分陷者中灸三壯炷如 小麥大治小兒牛癎目脹直視腹脹乃發也 僕㕘二穴 其穴在足跟骨下白肉際陷者拱足取之灸 各三壯炷如小麥大治小兒馬癎張口揺頭 身反折 馬鳴也 内崑崙二穴 其穴在内踝後五分筋骨陷者中灸 各三壯炷如小麥大治小兒隂腫 百㑹一穴 其穴在頭中心陷者是也灸三壯炷如小麥 大治小兒脫肛㵼血毎廁臟腑撮痛不可忍 者 承漿一穴 其穴在下唇 下宛宛中是也灸七壯炷如 雀屎大治小兒初生三四日二七日口忽噤 不吮妳多啼者是客風中於臍循流至心脾二經 遂使舌唇經痙嗍妳得斯疾所使方藥不有十全 大抵以去風無過 灸此穴次穴頬車 頰車二穴 在耳下曲頰骨後灸各七壯 炷如雀屎大治證亦同前 譩譆二穴 在第六椎下兩傍各三寸宛宛中灸各一壯 炷如小麥大治小兒食滯頭痛及五心煩熱 九椎上穴 九椎上灸一壯炷如小麥大治小兒三五歳 兩眼毎至春秋忽生白翳遮瞳子疼痛難忍 心俞穴 其穴在五椎下兩傍各一寸半陷者灸三壯炷 如小麥大治小兒五六歳不語者心氣不足舌 本無力 發轉難 接脊穴 其穴在十二椎下節間灸一壯炷如小麥大治 小兒痢下赤白秋末脫肛毎厠肛疼不可忍者 聖恵方 作腹痛 翠尾骨穴 翠尾骨上三寸骨陷間灸三壯炷如小麥大 療小兒疳痢脫肛體瘦渇飲形容瘦悴諸般 醫治不瘥者岐伯云兼三伏内用桃栁水浴孩子 午正時當日灸之後用青帛子拭亁有似見疳蟲 子隨汗出也此 法神效不可量 龜尾穴 其穴即脊端窮骨也灸一壯炷如小 麥大治小兒脫肛㵼血秋深不效 大杼二穴 在項後第一椎下兩傍各一寸半陷者中 灸各一壯炷如小麥大治小兒斑瘡入眼 肩中俞二穴 在肩甲内亷去脊二寸陷者中灸各一 壯炷如小麥大治小兒妳癖目不明 九椎下節穴 第九椎下節灸三壯炷如小麥大 治小兒羊癎目瞪吐舌羊鳴也 陽剛二穴 在十四椎下兩傍各一寸陷者中灸各一壯 炷如小麥大治小兒飲水不歇面目黄者 十字文 囊後縫十字文當上灸三壯炷如小麥大治小 兒胎産疝卵偏腫重者春灸夏效夏灸秋效秋 灸冬效冬 灸春效 胃俞二穴 其穴在十二椎下兩傍各一寸半陷者中灸 各一壯炷如小麥大治小兒羸瘦食飲少生 肌 膚 全嬰方灸法 凡㸃灸法背須平直四肢無使傾倒灸時孔穴不正無 益於事若卧則卧灸立㸃則立灸坐㸃則坐灸反此則 不得其穴矣 凡灸若霧風雪猛雨炎暑雷電虹霓暫時且停候晴明 再灸灸時不可太飢太飽見一切不祥之事 凡新生男女七日已上周歳已還不過七壯如雀糞大 頭面手足胷前諸穴不可灸有疾不過七壯背不過七 壯 又云小兒艾炷如小麥許但三五壯而止 又云夫病至極甚服藥無效者可以求療尺寸之法古 者以人中指第二節内度兩横文為一寸其間有手短 身長者是以不可一概論也今人不辨長短但以灸之 多不應效通真子云身手平等者以中指第二節為一 寸身長手短者大拇指第一節為一寸宜依此行取患 者男左女右手為一寸即無礙矣 又云大人小兒男左手女右手比量中指第一節為一 寸千金翼云灸節指根 普濟方卷四百十六
欽定四庫全書 普濟方卷四百十七 明 周王朱橚 撰 鍼灸門 諸風 附論 凡諸百邪之病源起多塗其有種種形相示表癲邪之 端而見其病或有黙黙而不聲或復多言而慢說或歌 或哭或吟或笑或眠坐溝渠噉食糞穢或祼形露體或 晝夜遊走或嗔罵無度或是蜚蠱精靈手亂目急如斯 種類癲狂之人今針灸與夫方藥並主治之凡占風之 家亦以瘋為鬼斷扁鵲云百邪所病者針有十三穴也 凡針之體先從鬼宮次針鬼信便至鬼壘又至鬼心未 必須併針止五六穴即可知矣若是邪蠱之精便自言 説論其由來往驗有實立得精靈未必須盡其命求去 與之男從左起針女從右起針若數處不言便遍穴針 也依訣而行針灸等處並備主之仍須依掌訣捻目治 之萬不失一黄帝掌訣别是術家祕要縳鬼禁刼五嶽 四瀆山精鬼魅並悉禁之有目在人兩手中十指節間 第一針人中名鬼宫從左邊下針右邊出第二針手大 指爪甲下名鬼信入肉三分第三針足大趾爪甲下名 鬼壘入肉二分第四針掌後横文名鬼心入半寸即太 淵穴也第五針外踝下白肉際足太陽名鬼路火針七 鋥鋥三下即申脉穴也第六針大椎上入髪際一寸名 鬼枕火針七鋥鋥三下第七針耳前髪際宛宛中耳垂 下五分名鬼牀火針七鋥鋥三下第八針承漿名鬼市 從左出右第九針手横文上三寸兩筋間名鬼路即勞 宮穴也第十針直鼻上入髪際一寸名鬼堂火針七鋥 鋥三下即上星穴也第十一針隂下縫灸三壯女人即 玉門頭名鬼藏第十二針尺澤横文外頭接白肉際名 鬼巨火針七鋥鋥三下此即曲池穴第十三針舌頭一 寸當舌下縫刺貫出舌上名鬼封仍以一板横口吻安 針頭令舌不得動已前若是手足皆相對針兩穴若是 孤穴即單針之 岐伯曰中風大法有四一曰偏枯二 曰風痱三曰風懿四曰風痺夫諸急卒病多是風初得 輕微人所不悟宜速與續命湯依腧穴灸之夫風者病 之長岐伯所言四者説其最重也 經驗方云凡覺心 中憒亂神思不怡或兼手足麻木此是風将發之候不 問是風與氣宜速灸百㑹風池大權肩井曲池間使足 三里七穴兩邊依次序自上及下灸之如灸稍遲氣塞 涎上或失音将欲絶者便可依此次序灸之艾炷如蒼 耳大灸三壯足三里灸五壯輪日以次灸之至隨年壯 乃止大凡每遇春秋二時可於此七穴時復灸之以泄 風氣如體中素有風氣者尤湏留意此灸法可保無虞 此法能灸卒死醫書云凡民風發强忍怕痛不肯灸忽 然卒死者是何病謂入藏故也有患風病者不可不知 此灸法 又云先賢論曰風中脉則口眼喎邪風中腑 則肢體癈中臟則性命危凡治中風古方雖用續命防 風等藥然此只可扶助疾病若要救危急收全功必湏 火艾灼灸為良 又云凡喎向左者謂左邊脉中風而 緩也宜灸左凡喎向右者謂右邊脉中風而緩也宜灸 右其艾炷大如麥粒各灸二七壯宜頻灸之以取盡風 氣口眼正為度 又云凡覺手足或麻或痛良灸乃已 者是風将中腑之㑹宜灸百㑹等七穴病在右即灸右 病在左即灸左如因循失灸手足已癈者春較秋灸秋 較春灸以取盡風氣手足輕安為度 凡風名從背五 臟腧入諸臟受病肺病最急肺主氣息又冒諸臟故也 中風 治肺中風者其人偃卧而胷滿短氣胃悶汗出者肺風 之證視目下鼻上兩邊下行至口色白者尚可治 肺腧急灸百壯服續命湯小兒减之 詩曰 肺風喘促滿胷堂 偃卧漿漿燥異常 口鼻之間須要白 尋衣肺壞色憂黄 資生經王氏云若急黄者此為肺已傷化為血不可復治 若為急風邪所中便迷漠恍惚妄言狂語或少氣惙 惙不能復言若不求師即治宿夕而死即覺便灸肺腧 及膈腧肝腧數十壯急服續命湯可救若涎唾出不收 者即灸當立與湯池也諸陽受風亦恍惚妄言與肺 病相似然著緩可經久而死 治肝中風者其人但踞坐不得低頭繞兩目連額上色 微有青者肝風之證若唇色青面黄尚可治 肝腧急灸百壯服續命湯 詩曰 肝家踞怒不低頭 左脇偏疼筋急搜 額目唇青為可療 目黄目白使人愁 治心中風者其人但得偃卧不得傾側悶亂冐絶汗出 者心風之證若唇正赤尚可治 心腧急灸百壯服續命湯 詩曰 心風偃卧熱而瘖 唇赤其身有汗青 白黒青黄唇上見 停停時悚扁醫驚 治脾中風者其人但踞坐而腹滿身通黄吐涎汗出者 尚可治 脾腧急灸百壯服續命湯 詩曰 脾中風兮肌肉瞤 踞而腹滿吐涎酸 唇并肢體通黄疾 手足眸青療已難 治腎中風者其人踞坐而腰痛視脇左右未有黄色如 餅粢大者尚可治 腎腧急灸百壯服續命湯 詩曰 腎中踞而腰脊疼 面浮耳黒賊風生 脇無黄跡能痊愈 直髪泥容旦暮傾 治胃中風者腹滿填脹隔塞不通張口喘急額上多汗 孫地仙所謂新食竟取為胃是也或曰風中諸臟不關 諸府是亦一説然胃為水谷之海五臟皆取氣於胃故 並存之 胃腧急灸百壯服續命湯 詩曰 胃病根源飲食來 擡肩喘息氣難開 口張額汗腹中滿 浮診䨇開脉大哉 治大腸中風者卧而腸鳴不止 大腸腧灸百壯可服續命湯 治中風眼戴上及不能語者 第二椎上及第五椎上灸各十壯齊下火炷如半棗 核大立瘥 治中風半身不遂資生經云黄帝岐伯曰中風半身不 遂如何答曰凡未中風一兩月前或三五月前非時足 脛上忽酸重頑痺良久乃解此将中風之候 急灸三里絶骨四處三壯後用葱薄荷桃柳葉煎湯 淋洗以驅逐風氣於瘡口出灸瘡春較秋灸秋較春灸 常令兩脚有瘡為妙 治飲食不節酒色過度忽中風言語蹇澁半身不遂宜 七處齊下火各三壯風在左灸右右灸左 穴百㑹 耳前髪際 肩井 風市 三里 絶骨 曲池七穴神效不能具錄依法灸無不愈 治風中府手足不隨其狀覺手足或麻或痛良久乃已 此将中府之候病左灸右病右灸左因循失灸癈者灸 瘡春較秋灸秋較春灸取盡風氣集効 穴百㑹 曲鬢 一作 髪際 肩髃 曲池 風市 足三里 絶骨 治風中藏氣塞涎上不語極危者下火立効其狀覺心 中憒亂神思不怡或手足麻此将中藏之候不問風與 氣但依次自上及下各灸五壯日别灸隨年壯凡遇春 秋常灸以泄風氣素有風人可保無虞此能灸暴卒 穴 百㑹 風池 大椎 肩井 曲池 間使 足三里 集効方云治風莫如續命防風排風湯之類此可扶 助疾病若救危急必火艾為良此論亦當 資生經云范子黙自壬午年五月間口眼喎斜灸聽 㑹等三穴即正右手足麻無力灸百㑹髪際等七穴 得愈癸未年八月間氣塞涎上不語金虎丹加膩粉 服至四丸半氣不通涎不下藥從鼻中出魂魄飛揚 如墜江湖中頃欲絶灸百㑹風池等左右共十二穴 氣遂通吐㡬一碗許斷又下十餘行伏枕半月餘遂 平爾後不覺意思少異於常心中憒亂即便灸百㑹 風池等穴立効本事方云十二穴者謂聽㑹頰車地 倉百㑹肩髃曲池風市足三里絶骨髪際大椎風池 也依而用之立効 凡氣塞涎上不能語心中風候也巢氏病源常論之 古方雖謂但得偃卧悶絶汗出者心中風之候恐未 盡也范公灸得氣通盖灸百㑹之力其吐㡬一碗下 十行者豈金虎丹加膩粉所致耶 治大患風者先補後㵼少可患以經取之 穴 風池 治中風支滿短氣不食食不消吐血目不明閉塞穴肝腧 治偏枯不能行大風暴不知人卧驚視如見星穴隂蹻 治卒中風不識人 穴 臨泣 治風面浮腫顔黒厥氣上衝腹脹大便下重瘈驚膝股 䯒 轉筋目眩頭痛 穴 解豁 治中風喜恐悲笑不休手痺 穴 勞宮 治中風肘攣實則心暴痛虚則心煩惕惕風頭耳後痛 煩心足不收失履口眼喎僻頭項瘈痛牙車急 穴 内關 完骨 治心中風語悲泣 穴 心腧 治風癎中風角弓反張或多哭言語不擇發即無時盛 即吐沫心驚煩健忘 穴 百㑹 治狂易大風 穴 崑崙 治風眼腿脚不隨 灸巨室上㢘二穴各灸三壯 治大風黙黙不知所痛視如見星 穴 照海 治大風黙黙不知所痛悲傷不樂 穴 天井 治清風心風 穴 百㑹 治偏風熱風 穴 肩髃 治肝風占候其口不能言 穴 鼻下人中 大椎 肝腧灸五十壯餘處隨年壯 眼暗人灸之得 明二三百壯良 治心風寒 穴 心腧灸各五壯 治心風 穴 心腧兩邊各一寸二分灸各五七壯 治心風食脹滿食不消化吐血酸痛四肢羸露不欲食 飲鼻血目眩 不明肩頭脇下痛小便急 穴 肝腧二穴灸二三百壯瘥即止一云灸心腧 治卒中惡風心悶煩毒欲死 穴 足大指下横文急灸隨年壯立愈 内踝筋急不能行者 内踝上急灸四十壯 外踝筋急不能行者 外踝上急灸三十壯立愈 眼戴精上挿 自兩背後灸二七壯 不能語 第三椎上灸百壯 不識人 季肋頭灸七壯 眼反口噤腹中切痛 陰囊下第一横理灸十四 壯灸卒死亦良 治大風卒風緩急諸風卒發動不自覺知或心腹脹滿 或半身不隨或口噤不言涎唾自出目閉耳聾或舉身 冷直或煩悶恍惚喜怒無節或唇青口白戴眼角弓反 張始覺發動 穴 神庭灸七壯 次曲差 次上關 次下關 次頰車 次㢘泉 次𩕄㑹 次本神 次天柱 次陶道 次風門 次心腧 次肝腧 次腎腧 次膀胱腧 次曲池 次肩髃 次支溝 次合谷 次間使 次陽陵泉 次陽輔 次崑崙 已上各 七壯 治風 穴上星灸二百壯 前項二百四十壯 百㑹二百壯 腦戸風府各三百壯 治大風 穴 百㑹灸七百壯 治百種風 腦後項大椎平處兩相量二寸三分須取病人指寸 量兩相各灸百壯得瘥 治風耳鳴 從耳後量八分半裏許有孔灸一切風得瘥狂者亦 瘥兩耳門前後各百壯 治卒病惡欲死不能語及肉痺不知人 第五椎名曰藏腧灸百五十壯三百壯便愈 治風腹中雷鳴腸澼泄食不消化小腹絞痛腰脊疼彊 或大小便難不能飲食 穴 大腸腧灸百壯三日一報 治風 穴 掖門灸五十壯 治風身重心煩足脛疼 穴 絶骨灸百壯 治惡風邪氣泣注喜忘 穴 百㑹 天府 曲池 列缺 治風入腹中 穴 湧泉 治耳中風生 穴 商陽 治大風目痛及目外背痛 穴 臨泣 治面黒濕風 穴 關衝 治風從頭至足面目赤 穴 解谿 治風寒熱 穴 掖門 治手中風熱 穴 内關 治頭身風熱 穴 間使 治身風寒 穴 後谿 治胷中寒如風壯及治頭眩兩頰痛 穴 俠谿 治肺寒 穴 肺腧灸百壯 治腎寒 穴 腎腧灸百壯 治大風逆氣多寒 穴 大横 王氏云鄉里有人忽覺心腹中熱甚急投藥鋪説其 狀鋪家以為此中風之候與治風藥而風不作中心 藏之至夷陵見一太守中夏忽患熱甚不免以水洒 地設簟卧其上令人扇之次日忽中風數日而殂人 皆咎其卧氷簟而用扇也暨到澧陽見一老婦人夏 中亦患熱夜卧㕔上次日中風遇其子預合得小續 命湯服更召醫調理數日愈始知人之中風心腹中 多大熱而後作而小續命湯不可不服也王令患風 醫以青州白丸子排風湯續命湯四物湯黄耆建中 湯术附湯嘉禾㪚各為一處同和分數服每服水一 碗棗三枚生姜五片同煎至七分去滓温服自後與 人服皆効周户傳三湯四㪚子用四君子排風續命 湯嘉禾急風正氣匀氣㪚一切風氣無不瘥 又云 凡中風用續命排風等湯神精丹茵芋酒更加灸必 愈 治熱風 兩乳頭各灸一七壯 足外踝後一寸各灸三壯 頂中旋毛灸一七壯 治風頭耳後痛煩心及足不收失履口喎僻頭項摇瘈 痛牙車急 穴 完骨 治風身熱 穴 後谿 治風十指筋攣不行屈伸 兩手踝骨上各灸一七壯 治中風手足不隨 穴 百㑹 肩髃 聽㑹 曲池 三里 懸鍾 風市等七穴左治右右治左以取盡風氣輕安為 度 治繞踝風 刺曲池二穴如繞外踝痛兼刺絲絡二穴如繞内 踝痛兼治大都二穴針入三分如腚前痛兼刺行 間二穴針入六分 中風不語 治脾風占候聲不出或上下手 當灸手十指頭次灸人中次大椎次兩耳門前脉 去耳門上下行一寸是次兩大指節上下各七壯 治脾風 穴 脾腧脊兩邊灸各五十壯凡人脾腧無定所隨 四季月應病即灸藏腧是脾穴此法甚妙 治脾風者總忽為八風猥腿風半身不遂失音不語者 穴 百㑹灸百壯 次本神 次承漿 次風府 次肩髃 次手五冊 次手隨孔 次手少陽 次足五冊 次足髓孔 次足陽明各灸五百壯 治中風失瘖不能言語緩縱不隨及風痱不能語手足 不隨卒病欲死不能語肺中風不能言 穴天牕先灸五十壯 息火 百㑹仍移灸五壯畢天 牕還灸五十壯若發先灸百㑹則風氣不得泄内 攻五藏喜閉伏仍失音也所以先灸天牕次百㑹 佳一灸五十壯悉泄火勢復灸之視病輕重重者 一處三百壯大効凡中風服藥益劇者但是風穴 悉皆灸三壯無不愈神良决定勿疑不至心者勿 浪為灸 巢氏云脾脉絡胃夾咽連舌本㪚舌下心之别脉繫 舌本心脾受風邪故舌强不語三陽之經並絡入頷 頰夾於口諸陽為風寒所客則筋急故口噤不得開 治卒中風口噤不得開 機關 千金翼 名頰車 二穴各灸五壯即得語又灸隨年壯 僻者逐僻左右灸 治卒中風口喎 葦筒長五寸以一頭刺耳孔中四畔以麫密塞勿 令泄氣一頭内大豆一顆并艾燒令燃灸七壯差 右灸左左灸右千金不傳耳病亦灸之 治中風口喎 手交脉灸三壯左灸右右灸左炷如鼠屎形横安 兩頭下火 治口喎 穴 刺承泣 治風中脉口眼喎斜 若久不治亦傳 入藏慎不可忽 穴 聽㑹 頰車 地倉 經驗方云自崇寧壬午年五月間忽口眼喎斜灸聽 㑹等穴即正後右手足麻木無力灸百㑹髪際等七 穴得愈癸未年八月間氣塞涎上不能語取金虎丹 膩粉服至四丸半氣不通涎不下藥從鼻中出魂魄 飛揚如墜江湖中頃刻欲絶灸百㑹風池等左右共 十二穴氣遂通吐涎㡬一碗許繼又下十餘行伏枕 半月餘遂平復方覺意思惶快每遇心中憒亂即灸 百㑹風池等穴無不立效固知灸有神聖之功非藥 所能及也甲申十月既望正思識 治風口喎 穴 列缺二穴别走陽明者灸三壯患左灸右患右灸左 治風失音不語 穴 合谷各灸三壯 治不能言 穴 通理 治中風口喎僻 口吻口横絞間灸覺火熱便去艾即愈勿盡艾則 大過若口左僻灸右吻右僻左吻又手中指節上 灸一炷 治口喎斜 耳垂下麥粒大艾灸三壯左灸右右灸左 治風寒之氣客於藏間滯而不能發故瘖不能言及候 痺失聲皆風邪所為也入藏皆能殺人 穴 百㑹灸百壯鍼入三分補一 治中風卒失聲聲噎不出 穴 大椎旁一寸五分 又刺其下停針之 治風痱不能語手足不遂 度病者手小指内岐間至指端為度以置臍上直 望心下以丹注度上端畢又作兩度續所注上合 其下開其上取其本度横置其間上令三合其壯 如倒作某字形男度左女度右手嫌不分了故上 丹注三處同時起火灸之各一百壯愈 治中風口噤牙關不開 刺水溝針入四分 次針頰車令人側卧張口取 之針入四分得氣㵼 治中風不能語 第二顀或第五顀上灸五十壯 治風入臟使人瘖啞卒口眼相引牙車急舌不轉喎僻者 口吻邊横紋赤白際逐左右灸隨年壯報之至三日 不瘥更報之 治中風氣塞涎上不語昏危者 穴 百㑹 風池 大顴 肩井 曲池 間使 三里等七穴左治右右治左以取盡 風氣精神為度其病並依穴針灸或有不愈者一 則不中穴二則雖中穴刺之不及其分三則雖及 其分氣不至出針四則雖氣至不明補㵼故其病 或有隨針而卒者一則不知刺禁假令刺中心即 死之類是也二則不明脉候假令下痢其脉忽大 者死不可刺之凡針灸者先須詳審脉候觀察病 證然後知其刺禁辨其經絡穴道遠近氣候息數 深淺分寸其病刺之獲時而愈者矣不可一途而 取不可一理而推 治中風失音 刺任脉天突一穴在結喉下一寸宛宛中陰維之 㑹針入五分次針手少陰經神門二穴在掌後兊 骨之端䧟中刺入三分次針手少陽經支溝二穴 在腕後三寸兩骨之間䧟中針入三分次針足少 陰經湧泉二穴在足心屈足卷指宛宛中針入五 分如舌急不語刺瘖門一穴在頂中央入髪際五 分宛宛中仰頭取之針入二分如舌緩不語刺風 府一穴在頂髪際上一寸大筋内宛宛中針入三 分 偏風 治偏風口喎手腕無力半身不遂欬嗽掌中熱口噤不 開 穴 列缺 治偏風口目喎牙車急 穴 下關 治偏風口面喎頸項痛不得顧小便赤黄喉痺頰腫 穴 完骨 治偏風口喎面腫 穴 承漿 治偏風口喎 穴 衝陽 地倉 治偏風口喎面痒浮腫風動葉葉狀如蟲行或唇腫痛 穴 迎香 治冷風濕痺風疹偏風半身不遂腰胯痛不得轉 穴 環跳 治偏風不遂熱風癮疹手臂攣急捉物不得挽弓不開 臂細無力筋骨酸疼又治手不得向頭 穴 肩髃 若灸偏風可七 七壯不宜多 治偏風半身不遂刺風疹疼痛冷緩捉物不得挽弓不 開屈身難隠脉風臂肘細無力 穴 曲池 治偏風不遂 穴 陽陵泉 環跳 曲池 治大風偏枯半身不遂 穴 照海 治偏風腰腿手足不仁 穴 上㢘 治半身不遂 穴 下崑崙 委中 治偏風 穴 地倉 承山 上㢘 下㢘 治手足偏枯 穴 陰蹻 治猥腿半身不遂失音 穴 灸百㑹 半身不遂男女皆有此患但男尤忌左女忌右耳若 得此疾後風藥不宜暫闕常令身上有灸瘡可也最 忌房室或能如道釋修養方能保其無他若灸則當 先百㑹𩕄㑹次風池肩髃曲池合谷環跳風市三里 絶骨不必拘舊經病左灸右病右灸左之説但按酸 疼處灸之若兩邊灸亦佳但當自上而下灸之 治偏枯手足不能伸 穴 刺委中 試効方云陜師郭巨濟病偏枯二指著足底不能伸 迎先師于京師治之至則以長鍼刺委中深至骨而 不知痛出血三升其色如墨又且繆刺之如是者六 七刺服藥三月病良愈 治偏風宜針下項七處灸亦得 穴 風池 肩髃 曲池 支溝 五樞 陽陵泉 巨虚 下亷 治風腰脚不隨不能跪起 穴 上髎 環跳 陽陵泉 巨虚 下亷 風勞 治風勞氣欬嗽胷中鬰鬰身熱目眩 穴 大杼 治風勞食氣 穴 大椎 治風勞嘔逆上氣胷背痛喘氣卧不安 穴 風門 治風勞腰脊痛 穴 膀胱腧 治風勞驚恐吐血肘臂痛嗜卧四肢不得動 穴 五里 治風勞臂肘不仁 穴 附分 治風勞失精身體極痛洩水下痢膿血陰腫䯒痛 穴 曲泉 治風勞腰痛 穴 膀胱腧 關元腧 治風勞痺逆狂邪膝冷手節攣縮身 病 丙 穩 禾 疹腹脹少氣頭 重風勞 穴 伏兎 灸腦户五壯針三分補之 治風勞發背癰疽 用麻䋲一條蠟過從手中指第二節量至心坎骨 截斷須直伸臂折過自前項下取中纒至後心相 對合齊閉口量兩吻闊狹以此為則對灸七壯神 効 風痙 治風痙 穴 顱𩕄 治風痙口噤牙疼頰腫惡寒舌强不能言 穴 大迎 治寒熱風痙脊强反折瘈瘲 穴 瘂 治癲疾風痙牙齗腫善驚 穴 天衝 治熱痙引骨痛 穴 脾腧 膀胱腧 治瘈瘲沫出寒熱痙引骨痛 穴 上關 治寒熱痙反折 穴 腎腧 中膂腧 長强 治筋寒熱痙筋急手相引 穴 肝腧 治痙上氣失音不能言 穴魚際 治反折 穴腰腧 治角弓反張 穴 百㑹 治脊强反折 穴 上窌 腰腧 風眩 治風眩項痛頭强寒熱 穴 完骨 治卒不識人風眩鼻塞 穴 當陽 臨泣 治風眩 穴 後頂 玉枕 頷厭 治風眩擎手棬 甲乙手棬 作手腕痛 泄風汗出腰項急 穴陽谷 治風眩頭痛嘔吐心煩 穴 承光 治坐如在舟車中 穴 申脉 治風頭眩 穴神庭 上星 𩕄㑹 治風眩 穴 天牖 前頂 治頭目風眩 穴 攅竹 王氏云千金方載徐嗣之言曰風眩之病起於心氣 不足胷上蓄熱實痰熱相感而動風風心相亂則悶 瞀故謂之風眩瞀大人曰癲小兒曰癎則是風眩癲 癎本一疾也不知後人何為拆而三之予因分為三 門且從為之辭以釋世醫之疑云 治醉酒風熱發两目眩痛及治不能飲煩憊嘔吐 穴 率谷 治風眩 穴 天柱 治風眩心中恍惚不定 以繩横度口至兩邊既得口寸數便以其繩一頭度 鼻盡其兩邊兩孔間得鼻寸數中屈之取半合於口 之全度中屈之先覔頭上廻髪當廻髪灸之以度四 邊左右前後當䋲端灸之前以面為正並依年壯多 少一年凡三灸皆須瘡瘥又灸壯數如前若數處廻 髪則灸其近當鼻者或廻髪近額一宜灸 治諸風眩暈 穴𩕄㑹灸七壯真頭痛者其痛上穿風府䧟入于 泥丸宫不可以藥愈夕發旦死旦發夕死盖頭中 風人之根氣死絶也 風痺 治驚悸瘈瘲風痺臂肘痛捉物不得 穴 天井 治風痺手臂不舉肩中熱痛 穴 肩真 治風痺攣手臂不舉 穴 尺澤 治寒熱風痺項痛肩背急頭痛 穴 消濼 治風痺膝内痛引臏不可屈伸喉咽痛 穴 膝關 治痿厥風痺頭重䪼痛髀樞股䯒痛瘈瘲風痺不仁時 有寒熱四肢不舉 穴 附陽 治風痺不仁 穴陽輔 陽關 治風痺 穴 委中 又穴 少海 治風濕痺 穴 委中 下㢘 治冷風濕痺及治卒病肉痺不知人 穴 環跳 治週身痺大風 穴 膈腧二穴各灸二壯 岐伯曰中風大法有四四曰風痺巢氏曰風寒湿三氣 合而為痺風多者為風痺風痺之状飢膚盡痛復手 足不随也治當以此求之速與續命湯依腧穴灸之 風癎 治癲風不識人羊鳴 穴 神庭 治風癎青風心風角弓反張羊鳴多哭言語不擇發時 即死吐沫心熱悶頭風多睡心煩驚悸無力忘前失後 食無味頭重飲酒面赤鼻及療登髙而歌棄衣而走角 弓反張羊鳴吐舌 穴 百㑹 治風癎中風角弓反張或多哭言語不擇發即無時盛 即吐沫心煩驚悸 穴 百㑹 治風癎目在上不識人 穴 神庭 絲竹空 治心中煩悶熱風風癎浪言或作鳥聲不能食無心力 穴 巨關 治肌膚痛耳聲風癎 穴 㑹宗 治風癎 穴 脊中 湧泉 治風癎 穴 前頂 治風癎熱痛可㵼而後補 穴 上管 治風癎癲邪 穴 脊腧 治風癎 穴 湧泉 神封 强間 治癎病羊鳴吐舌 穴 天井 治馬癎張口搖頭馬鳴欲反折 穴項風府 臍中灸三壯 治牛癎目正直視腹脹 穴鳩尾骨 大椎各灸三壯 治羊癎喜揚目吐舌 穴 大椎灸三壯 治猪癎喜吐沫 穴 完骨兩旁各一寸灸七壯 治犬癎手屈拳攣 穴 兩手心 足太陽 肋户各 灸一壯 治雞癎搖頭反折喜驚自搖 穴足諸陽灸各三壯 治風癎 穴 神庭 脊腧 徐嗣曰風眩之病起於心氣不足胷上蓄熱實痰熱 相感而動風風心相亂則悶瞀故謂之風眩瞀大人 曰癲小兒曰癎此方為治萬無不愈困急時但度灸 穴使大針鍼之無不瘥者初得針竟便灸最良余業 此以來三十餘年所救活者數千百人病此而死不 逢嗣故也 續命湯主眩發煩悶無知口沫出血體角 弓月反上口噤不得言竹瀝一升二合生 地黄汁一升龍齒沫生姜防風麻黄去節各四兩防 己附子炮三兩石膏十兩桂二兩右十味水一斗煮 三升分三服有氣加附子 一兩紫蘇五合橘皮一両 其諭風眩癲癎甚有理故 併其方附於此 更有意此湯 詳見千金方 但小兒癎非心氣不足 爾千金有風食驚癎三種本事有陰陽癎慢脾風三 證 慢脾即言食癎宜 醒脾充人参散 古方有癎元治小兒百二十種 驚癎 荆芥穗一兩礬一兩半生半枯為末 糊丸黍米大硃沙衣姜湯下二十丸 吾謂慢驚 用來復丹急驚三癎丸食癎醒脾丸可也 治癲疾馬癎 穴 金門 僕参 治目五般癎頭痛鼻塞 穴 眉衝 治風癎熱病心風驚悸霍亂吐痢伏梁氣狀如覆杯 穴 上脘 一穴 三里 二穴 凡灸癎當先下便虚乃乗虚而灸之未嘗有實而灸 者氣逼前後不通殺人若身體不甚熱心腹不脹滿 便可灸之若壯熱滿者須先下後灸 癲癎 治卒暴癎眩足不任身 穴 天柱 治癎發瘈狂走不得心中煩 穴 攅竹 小海後頂 强間 治癲癎癲疾涎沫狂煩滿 穴 絲竹空 通谷 治癲癎 陰囊下谷道正門當中門灸隨年壯 治癲羊癎吐舌羊鳴戾頸 穴 天井 小海 治癲疾恆善驚羊鳴 穴 懸釐 束骨 治驚癎狂走癲疾 穴 筋縮 曲骨 陰谷 行間 治熱癎驚而有所見 穴 列缺 治失笑無時癲癎語不識尊卑乍喜乍哭牙關不開 穴 水溝 治發癎悲泣 穴 心腧 治驚癎狂走癲疾脊急强目轉上垂 穴 筋縮 治癲癎 穴 僕参 金門 治風癲癎邪 穴 脊中 治大人小兒五癎 穴 神門 治腫氣風癎癲風不識人羊鳴角弓反張披髪而上歌 下哭多學人語驚悸不安寢 穴 神庭 治癲癎吐舌沫出羊鳴 穴 少海 治癲癎 穴 肺腧 僕参 治狂癎風癎吐血 穴 胃管灸百壯不針 治狂癎不識人癲眩亂 穴 百㑹灸九壯 難經䟽云狂病之後不愛眠卧不消飲食自言賢智 歌樂行走此是陽氣盛之所為故經言重陽者狂今 世以此為癲病謬矣癲病發即僵仆倒地故有癲蹶 之言陰氣大盛故不得行立而倒也今世以為癎病 者誤也其剖析癲狂之病曉然如此而人終不信豈 亦傳習之誤難以改歟 凡發狂則欲走或自髙貴稱神聖皆須備諸火灸之 乃得求瘥悲泣呻吟此則為邪非狂也自依邪方治 法 治驚風癲癎痓病發搐神昏不語 穴百㑹灸七壯至七七壯量輕重加減艾壯 又 兩足外踝下赤白肉際陷中金門穴灸七壯至七 七壯 癲疾 治癲疾煩心悲泣 穴 觧谿 治癲疾頭重 穴 瘂門 治癲疾頭面浮腫齒齲 穴 完骨 治頭痛癲疾風痙牙斷腫善驚 穴 天衝 治癲疾脊强 穴 筋縮 治癲疾 穴 申脉 後谿 前谷 治癲疾嘔逆吐舌 穴 骨肉門 治癲疾吐沫 穴 本神 兊端 治癲疾寒痛 穴 飛揚 治寒熱癲疾 穴 承山 崑崙 治癲疾不可尚手臂不得尚頭 穴 尺澤 治癲疾 穴 解谿 陽蹻 治癲疾嘔 穴 神庭 上星 百㑹 聽㑹 聽官 偏厯 攅竹 身本 築賔 陽谿 後頂 强間 腦户 絡却 玉枕 治癲疾嘔沫寒熱痙互引 穴 兊端 斷交 承漿 大迎 絲竹空 𩕄㑹 天柱 商立 治寒熱悽 鼓頷癲痙口噤 穴 承漿 大迎 治癲疾膝氣 穴 臑㑹 申脉 治癲疾手臂不得尚頭 穴 尺澤 然谷 治癲疾多言耳鳴口僻 穴 偏厯 治癲疾互引善驚羊鳴 穴 懸釐 束骨 治癲疾大痩頭痛 穴 腦空 束骨 治頭痛癲疾互引數驚 穴 天衝 治心中憒憒數欠癲心下悸恐咽中澹澹 穴 通谷 治寒熱癲仆 穴 風池 聽㑹 復溜 治癲疾僵仆狂瘧 穴 完骨 治癲疾 穴 曲池 治狂癲 穴 灸胃脘 或灸巨陽 王氏云有人患癎疾發則僵仆在地久之方蘇予意 其用心所致多灸百㑹又疑是痰厥致僵仆為灸中 管其疾稍减未除根也後關脉訣後通真子有愛養 小兒謹䕶風池之説人來覔灸癎疾必為之按風池 穴皆應手痠疼使灸之而愈 小兒癎悲 加可灸此 治卒癲疾 兩乳頭灸三壯 足大指本業毛中灸七壯 足小指本節灸七壯 治狂癲癎疾 穴 足少陽灸隨年壯 治癲 背第二顀及下窮骨兩處以䋲度中折䋲端一處 是脊骨上也凡三處畢復斷䋲作三折令各等而 参合如某字以一角注中央灸下二角俠脊兩邊 凡五處各一百壯削竹皮為度勝於䋲足大指上 聚毛中又灸七壯 陰囊下縫又灸二七壯 兩乳頭又灸三壯 督脉又灸三十壯三報 天牕又灸至三百壯 炷惟小 作 百㑹又灸至三百壯 耳上髪際又灸各五壯 驚癎 治驚癎戴目上不識人 穴 顖㑹 治驚癎破心吐血 穴巨骨 治心驚癎發狀如鳥鳴破心吐血中氣悶不喜聞人語 心痛腹脹 穴 鳩尾 治驚癎吐舌沫出 穴 少衝 治驚癎癲狂身寒熱頭痛目眩 穴 束骨 治驚癎狂走癎病多言脊强兩目轉上及目瞪 穴 筋縮 治狂邪驚癎及驚狂走 穴 承命灸三十壯 治狂癲風驚厥逆心煩 穴 巨陽灸五十壯 治驚癎 穴 行間 治驚風 穴 完骨 風癲狂 附論 黄帝問曰人生而病癲疾者安所得之岐伯對曰此得 之在腹中時其母有所數大驚也氣上而不下精氣并 居故令子發為癲疾病在諸陽脉且寒且熱諸分且寒 且熱名曰往刺之虚脉視分盡熱病已止病癲初發嵗 一發不治月一發不治四五日一發名曰癲疾刺諸分 其脉尤寒者以鍼補之病已止癲疾始生不先藥頭重 直視舉目赤其作極已而煩心候之於顔取手太陽陽 明太陰血變而癲疾始發而反强因而脊痛候之足太 陽陽明太陰手太陽變血而已癲疾始作而引口啼呼 者候之手陽明太陽右强者攻其左左强者攻其右血 變而止治癲疾者常與之居察其所當取之處病至視 之有過者即㵼之置其血於瓠壺之中至其發時血獨 動矣不動灸窮骨二十壯窮骨者尾骶也筋癲疾者身 拳變急脉大刺項大經之本嘔多涎沫氣下泄不 癲 疾者暴仆四肢脉皆脹而從滿脉盡刺之出血不滿俠 項灸太陽又灸帯脉於腰相去三寸諸分肉本腧嘔多 涎沫氣泄不 法 治癲狂吐舌 穴 飛揚 太乙 滑肉門 治風狂 先以錢五枚内頭髻中以器盛之水新布覆之横 大口於上乃矜莊呼視其人其人必欲起走慎勿 聽因取水一噴之一呵視三次乃熱拭去水指彈額 上迎髪際間欲愈乎真人必不肯答如此二七彈 乃答仗鍼刺鼻下人中近孔内側空停針兩耳根 前宛動中停針又刺鼻直上入髪際一寸横刺又 刺鼻直上醒悟乃止 治狂易多言不休 穴 風府 崑崙 束骨 治風癲 兩乳頭 灸各 三壯 又大指甲後聚毛中 灸各 七壯 治狂仆 穴 温溜 掖門 京骨 治笑若狂 穴 神門 陽谷 治風熱喜怒心中悲喜思慕歔欷喜笑不止 穴 勞宮 太陵 治癲疾吐舌鼓頷狂言見鬼 穴 温溜 僕参 治癲發如狂面皮敦敦者不治及療癲狂 穴 長强 治狂走欲自殺及目注視 穴 風府 肺腧 治驚癎狂走癲疾 穴 筋縮 曲骨 陰谷 行間 治狂走瘈瘲恍惚不樂 穴 終却 聽㑹 身柱 治癎瘈瘲狂走不得卧 穴 攅竹 小海 後頂 强間 治狂妄行登髙而歌棄衣而走 穴 衝陽 豐隆 治狂易多言不休目上反 穴 天柱 臨泣 治狂言 穴 止正 魚際 合谷 少海 曲池 腕骨 治狂言非常 穴 下亷 丘墟 治狂易妄言怒罵 穴 巨關 築賔 治吐舌戾頸妄言 穴 陽谿 陽谷 治驚狂喜悲面赤目黄瘖不言 穴 間使 治驚癎狂走癲疾脊急强目轉上垂 穴 筋縮 治癲疾强走 穴 陽谷 身柱 腦空 京骨 治狂走欲自殺目反妄視 穴 風府 治癲狂 穴 束骨 治卒狂 穴 光明 治尸厥癲邪神狂鬼魅 穴 攅竹 治久狂登髙而歌棄衣而走 穴 衝陽 治卒狂胷中澹澹惡風寒嘔吐怵惕寒中少氣掌熱腋 腫肘變及療卒狂驚悸 穴 間使 治小腹熱欲走 穴 胃腧 治發狂吐涎沫 穴 絲竹空 治癲疾狂走心煩吐舌 穴 太杼 治癲疾狂走 穴 陽谷 治心中風狂走發癎語悲泣心胷悶亂煩滿汗不出結 積寒熱嘔吐不下食欬唾血 穴 心腧 治狂易 穴 完骨 治發狂不識人驚悸少氣 穴 巨關 治發狂 穴 曲泉 膏肓 治身熱狂悲哭 穴 神門 治寒厥驚狂 穴 陽交 治目眩發狂嘔吐涎沫煩不得顧 穴 少海 治風虚狂易 穴 支正 治狂言不樂 穴 太陵 治妄言左右顧瘈瘲目眩 穴 陽谷 治狂言喜笑見鬼 穴 陽谿 治癲癎狂言見鬼 穴 僕参 治癲疾多言 穴 偏厯 治癲疾吐涎狂言見鬼又治癲癎吐舌鼓頷狂言 穴 温溜 治狂言 穴 下㢘 治癲疾狂言又治小兒癲病吐舌 穴 築賔 治卒面腫煩心狂言 穴 公孫 治狂言口僻 穴 太淵 治驚悸妄言 穴 液門 治吐舌戾頸妄言不得左右顧瘈瘲頭痛目痛 穴 陽谷 治癎病多言 穴 筋縮 治癲癎狂歌不擇言 穴 鳩尾 治鬼邪魅及癲狂語不擇尊卑 灸上唇裏面中央内絃上一壯炷如小麥又用鋼 刀决斷更佳 治語不識尊卑 穴 水溝 治妄言 穴 掖門 治狂言恍惚 穴 天樞灸百壯 治狂邪發無常披頭大喚欲殺人不避水火及狂言妄 語驚飛歌哭 穴 間使灸三十壯 治狂癲鬼語 穴 足太陽灸四十壯 治狂癲驚走風恍惚嗔喜罵笑歌哭鬼語 穴 腦户 風池 手陽明 太陽 太陰 足陽明 陽蹻 少陽 少陰 陰蹻 足跟 悉灸皆隨年壯 治狂走刺人或欲自死罵言不息稱神鬼語 灸口吻頭赤白際一壯 又兩肘内屈中五壯 又背胓中間三壯報灸之倉公法神効 治卒狂言鬼語 以甑大急合聮兩手大指便灸左右脇下對屈肋 頭兩處火俱起各七壯須臾鬼自到姓名乞徐徐 問之乃解其手 治卒狂鬼語 針其足大拇指爪甲下入少許即止 治邪病語不止及諸雜候 穴 人中 凡人中惡先搯鼻下是也 治邪鬼妄言 穴 懸命灸十四壯 治肺中風狂言狂邪鬼語 穴 天窻 伏兎 治悲泣鬼語 穴 天府 慈門 王氏云有四人妄語異常且欲打人病數月矣予意 其是心疾為灸百㑹百㑹治心疾故也又疑是鬼邪 用李承祖灸鬼邪法併兩手大拇指用軟帛䋲急縳 定當肉甲相接處灸七壯四處皆着火而後愈更有 二貴子亦有此患有醫僧亦為灸此穴愈 治狂走癲疾 穴 項後二寸灸百壯 治狂走瘲 穴 玉枕上三寸灸百壯 一法項後一 寸灸百壯 治狂走驚癎 穴 河口灸五十壯 治狂走癲疾 穴 大幽灸百壯 治狂走癲癎 穴 季肋端灸三十壯 治狂走喜怒悲泣 穴 巨覔灸隨年壯 治狂走驚恍惚 穴 足陽明灸三十壯 治狂走易罵 穴 百㑹灸隨年壯 治狂走 穴 筋縮 治邪病大喚罵走遠 穴 三里 治狂走癲厥如死人 穴 足大指聚毛中灸九壯 治狂走易氣 穴 灸絶骨 凡鬼語狂走當依法灸之若傷寒鬼語癲狂惟宜用 四物湯加黄蓍等分七八錢重作一服水一碗煎七 分服滓即用水一碗煎半碗連服嘗用之屢神効故 附著於此 治卒發癲狂病 陰莖上宛宛中灸三壯得小便通則愈 陰囊下縫灸二七壯 治狂風罵撾打人灸熱陽風 灸口兩吻邊燕口處赤白際各一壯又陰囊縫三 十壯仍勿近前中狠核恐害陽氣也 癲邪 治神邪鬼魅 穴 灸間使 又穴攅竹 治狐魅神邪及癲狂病醫治不瘥者 併兩手大指用軟絲䋲急縳灸三壯艾炷著四處 半在甲上半在肉上四處盡燒一處不齊燒疾不 愈神効小兒胎癎妳癎依此灸一壯炷如麥 治狂言見鬼 穴 陽谿 僕参 温溜 治狂邪鬼語 穴 天窻灸九壯 或伏兎百壯 治悲泣鬼語 穴 天府灸五十壯 治悲泣邪語鬼忙歌哭 穴 慈門灸五十壯 治卒中邪魅恍惚振噤 灸鼻下人中及兩手足大指爪甲本節令艾炷半 在爪上半在肉上各七壯不止十四壯炷如雀屎 治風邪 穴 間使灸隨年壯 承漿又灸七壯 三里又灸七壯 治鬼魅 灸入髪一寸百壯 間使手心又各灸五十壯 治狐魅 合手大指縳指灸合間使三七壯當狐鳴即瘥 治邪病卧瞑瞑不自知 穴 風府 治邪病鬼癲四肢腫 穴 顖上 治邪病四肢腫痛諸雜候 穴 尺澤 治狂癎哭泣 穴 手逆注艾三十壯 癲癎瘈瘲 治瘈瘲裏急腰腹相引痛 穴 命門 治瘈瘲氣實脇滿 穴 大杼 治瘈瘲不仁 穴 屋醫 治瘈瘲 穴 陽谷 又穴曲澤 又穴少澤 治瘈瘲脚酸 穴 承筋 治瘈瘲癲疾 穴 少澤 曲池 治癲疾瘈瘲怒欲殺人身熱狂走讇言見鬼 穴 身柱 治癲瘈 穴 商丘 治癎發瘈瘲狂走 穴 攅竹 少海 後項 强間 治癎瘈口閉不開 穴 崑崙 治驚瘲 穴 陽谿 井肩 治瘈瘲而驚 穴 解谿 治瘈瘲沫出寒熱痙引骨痛 穴 上關 治瘈瘲引臍腹短氣 穴 巨關 照海 治骨痠眩狂瘈瘲口噤喉鳴沫出瘖不能言 穴 腦户 聽㑹 聽官 風府 醫風 治脊强反折瘈瘲癲疾頭痛 穴 五處 身柱 委中 委陽 崑崙 治狂走瘈瘲恍惚不樂 穴 脚 聽㑹 身柱 治寒熱風痙脊强反折瘈瘲癲疾頭重 穴瘂門 治頭風目眩瘈瘲目戴上不識人 穴 五處 治瘈瘲口喎 穴 巨髎 治瘈瘲口沫出目眩牙車不開口噤 穴 上關 治臂痛瘈瘲咳𠻳頸項急不可顧 穴 少澤 治瘈瘲 穴 付陽 天井 治驚風瘈瘲五指掣 穴 腕骨 治癲病瘈瘲身熱目眩項急卧不安 穴 大椎 治癲癎瘈瘲 穴 陽蹻 晝發者灸二七壯 陰蹻 夜發者灸二七壯 風疹 治風疹臂肘腕善動揺 穴 曲澤 治熱風 病 丙 穩 禾 疹及刺風風虚 穴 肩髃 治風 病 丙 穩 禾 疹舉體痒如虫行搔之成瘡 穴 曲池 隨年壯灸 治風疹 穴 湧泉 環跳 治刺風疹熱風冷痺 穴 下崑崙 治刺風疹疼痛 穴 曲池 治癮疹 穴 伏兎 治大小人偏身風疹 穴 合谷 曲池 資生經云人有風疹多必眼暗先攻其風其暗自瘥 然則人之目暗亦有多因風疹而得者風疹可不先 治乎 治風熱赤疹癢搔之逐手作瘡 以一條艾蒿長者以兩手極意尋之着壁立兩手 并蒿芉拓着壁伸十指當中指頭以大艾炷灸蒿 芉上令蒿芉斷即止灸十十瘥瘥後重發更依法 灸永瘥 治 病 丙 穩 禾 疹 穴 曲池 灸隨年壯 治頭痛 病 丙 穩 禾 疹 穴曲池二穴各灸年壯發即灸之神良 又兩手 約指中理左右及手足指兩虎口中各灸隨年壯 一云各灸三壯 厯節風 治厯節汗出 穴 後頂 飛揚 湧泉 頷厭 治厯節風足指不得屈伸頭目眩逆氣 穴 飛揚 資生經云射香丸尤治白虎厯節諸風疼痛遊走無 定狀如虫行晝夜劇許叔微在歙川有一貴家婦人 遍身走注疼痛至夜則發如蟲嚙其肌多作鬼邪治 王氏曰此正厯節病也三服愈 治體痛癢如蟲嚙搔之皮便脱作瘡 穴 曲池 灸七壯又隨年壯 王氏云良方服治癩藥半月兩膝眼灸二七壯丞相 長安公醫人無數麻風惡疾千金諸方藥甚多或効 或不効惟兼絲細末地暴米糊丸梧子大日二三服 每服四五十丸茶湯下調藥末服尤効速只難服爾 病去後亦宜服屢施與人神効若更灸曲池合谷三 里絡骨等穴尤佳予與人按此等穴皆痠疼故也 普濟方卷四百十七
欽定四庫全書 普濟方卷四百十八 明 周王朱橚 撰 鍼灸門 傷寒 治熱病先腰脛酸喜渇數飲身清清則項痛而寒且酸 足熱不欲語頭痛顛顛然 先取湧泉及太陽井榮熱中少氣厥寒灸之熱去 灸湧泉三壯煩心不嗜食灸湧泉熱去四逆喘氣 偏風身汗出而清皆取挾谿 治温病身熱五日以上汗不出 刺太泉留針一時取針若未滿五日者禁針 凡好太息不嗜食多寒熱汗出病至則喜嘔嘔已乃衰 即取公孫井俞實則腸切痛厥頭而睡起煩心狂 多飲不嗜卧虚則鼓脹腹中氣大滿熱痛不嗜食 霍亂公孫主之 治熱病煩心足寒清多汗 先取然谷 後取太谿 皆先 補之 資生經云凡温病可針刺五十九穴又身之穴六百 五十有五其三十六穴灸之為害七十九穴刺之為災 治温病 穴 顳顬 灸陰毒傷寒法 其狀不躁不渴唇青腰皆重咽喉及目 睛痛心腹煩疼舌縮面青吃噫氣喘嘔逆冷汗向暗不語 以生蔥約十餘莖去根粗皮顛倒紙卷徑闊二寸勿 令𦂳欲通氣以快刀切每一餅子髙半寸安在臍 心用熨斗火熨葱軟易之不過十餘次患人即甦 後服正氣藥 灸結胷傷寒法 其狀胷滿短氣按之即痛或吐逆滿 悶或大便不通諸藥不能救者 以巴豆七粒和皮肥黄連七寸去鬚同搗爛作一丸 安在臍心上以手按之稍實捻艾皂子大於藥上灸 甚者不過三五壯立愈續用補藥一二日若病半月 微有氣皆療 治氣虚陽脱體冷無脉氣患欲絶不省人事及傷寒陰 厥百藥不効葱熨法 以葱用索纒如盞許大切去根及葉惟存白長二 寸許如大餅餤先以火熁一面令通熱艾勿令灼 人及以熱處撘病人臍連臍下其上以熨斗滿貯 火熨之令葱餅中熱氣熨入肌肉中須預作三四 餅一餅壊不可熨又易一餅良久病人當漸醒手 足温有汗則瘥更服四逆湯俾温其内萬萬無憂 王氏云予伯兄病傷寒㝠㝠不知人七八日四體 堅冷如石藥不可復入用此法遂瘥集賢校理胡 全夫用此拯人之危不可勝數 初得病或先頭痛身寒熱或濇濇欲守火或腰背强直 面目如飲酒狀此傷寒初得一二日但烈火灸心下三 處 穴 巨關 上管 胃管 各灸五十壯大人可五十壯小兒可三壯亦隨其 年灸之大小以意斟量 治傷寒若病者三四日以上 宜先灸胷上二十壯 又灸顳顬二穴 又灸風池二穴 又灸太衝三十壯神驗 又灸肝腧百壯餘處各三十壯 又以䋲度鼻正上 盡髪際中屈䋲斷去半便從髪際入髪中灸䋲頭 名曰天聰 資生經云凢傷寒惟陰證可灸餘皆當鍼故千金方 惟云刺取而素問亦云病甚者為五十九刺所以㵼 諸陽胷中胃中四肢五臟之熱也若温病身熱五日 以上汗不出可刺太泉未滿五日禁鍼刺而千金於 頭痛身寒熱病及灸巨關上中管三處豈亦是陰證 耶其狀盖云咸濇濇欲守火是也醫者當辨之 治熱病卒心中懊憹數欠頻伸悲恐目眩頭痛面赤而 熱心悸肘臂臑痛實則肢腫虚則不能言若咽喉痺少 氣遺溺 穴 通里 療天行傷寒 穴 中管 治傷寒嗜卧怠惰不欲動搖身常濕不能食 穴 膈腧 治熱病煩滿上氣心痛痰冷少氣悲恐善 一作 喜 驚及掌 胷痛口熱咽酸乍寒乍熱手攣不伸引眼痛 穴 少衝 治傷寒餘疾皮膚乾燥 穴 曲池 治熱病先不樂數日 穴 通里 治熱病振慄鼓頷腹滿陰痿色不變 穴 魚際 陽谷 治氣隔喜嘔鼓頷不得汗 穴 尺澤 治頭身熱赤振慄腰中四肢淫濼欲嘔 穴 腎腧 治氣熱身熱喘寒熱口乾身熱喘息目急痛善驚 穴 三間 治熱病寒慄鼓頷腹滿陰痿色不變 穴 魚際 治熱病煩心心悶汗不出掌中熱心痛身熱如火舌本 痛 穴 中衝 少衝 闗衝 勞宫 大陵 陽谿 天窌 間使 治熱病煩心喜噦胷中澹澹喜動而熱 穴 間使 治煩心喜嘔 穴 巨關 治傷寒温病身熱煩心口乾 穴 曲澤 治熱病先腰脛酸喜渴數飲食身熱項强痛振寒寒熱 頸項腫實肘肘攣頭眩痛虚則生疣小者如疥 穴 支正 少海 治振寒頸項痛 穴 天井 治熱病俠脊痛 穴 委中 治傷寒頸項强目瞑多噎鼻 出清涕 穴 風門 王氏云陰毒沉困藥餌難為功但灸臍中三百壯艾 如半棗手足不煖不可治也或心迷耳聾呌不應因 食冷得疾者予以理中湯救數人矣若復渴則煎五 苓散與服或煎人参湯服皆効又云傷寒多從風寒 得之始表中風寒入裏則不消矣未有温覆而不消 也 治傷寒結胷 穴 支溝 間使 行間 治傷寒在表發熱惡寒頭項痛腰脊强無汗尺寸俱浮 穴 合谷 治傷寒飲水過多腹脹氣喘心下痛不可忍 穴 中管 氣海 治傷寒少復上有氣衝者 穴 天樞 氣衝 三里 三陰支 治傷寒手足逆 穴 大都 内庭 大谿 行間 治傷寒交汗不出 穴風池 俠谿 魚際 經渠内庭 治傷寒胸中熱不已 穴 大杼 風門 中府 缺盆 治傷寒胃中熱不已 穴 中脘 三里 上㢘 下亷 氣衝 治傷寒四支熱不已 穴 雲門 肩髃 委中腰腧 治急食不通并傷寒水結 穴 三間 合谷 承山 治隂證傷寒四支厥冷腹痛吐痢身强煩躁自汗脉沉細 或面赤凡三隂中寒皆灸之 穴 䧟谷 灸二三七壯體温脉通汗出効不爾再 灸加艾倍之 治卒得食病似復寒其人但欲卧七日不療殺人 右按其脊兩邊當有䧟處止灸陷處兩頭各七壯 則愈 治傷寒始得一二日 右便可灸頂三壯又灸大椎三壯各加至五炷益 良用之驗大椎平肩針齊髙大者是也仍不得侵 項分取之則非也上接項骨下肩齊在椎骨節上 是餘穴盡在節下凡灸刺不得失之毫釐今崔氏 不定髙下是以言之出黄帝鍼灸經 治斷温病令不相染着及治時氣瘴疫 右用蜜艾灸病人床四角各一壯不得令知之佳也 治隂毒傷寒灸法 用乾艾葉搗熟去灰作艾炷灸臍下一寸三分名 氣海二寸丹田三寸關元五十壯至三百壯以手 足漸温人事稍甦為可治 治陰證傷寒灸法 於臍下一寸氣海穴灸一七壯小作艾炷於臍下 以鹽填實灸七壯立効二寸丹田三寸關元皆可 灸 治熱病後發豌豆瘡 灸兩手腕硯子骨灸上三壯男左女右 治傷寒熱盛煩嘔 穴 大椎 治熱病偏頭痛引目外眥 穴 懸釐 鳩尾 治時氣病起諸復勞灸法 男初覺便灸陰三七壯若已疾甚至百壯即愈眼 無妨陰道瘡復常 治傷寒熱甚五十九刺 五十九刺者為頭上五行以尅 越諸陽之熱也 穴 大杼 膺腧 缺盆 背腧 此八者以㵼 胷中之熱也 氣衝 三里 巨虚 上下亷 此八者以㵼 胃中熱也 雲門偶骨 委中 隨空 此八者以㵼 四支熱也 臟腧傍五 此十者以㵼臟之熱也 凡此五十九穴者背之左右故病甚則當刺之凢 刺之法吸則納針得氣則㵼勿令遲緩起似發機 故鍼經曰熱者疾之刺熱病汗不出 夫傷寒熱病汗不出者榮衞不交陰陽不和故汗不出 當刺結雪穴通其經脉和其陰陽令汗得出 手陽明有商陽合谷 手太陽有腕骨陽谷 足少陽有俠谿 足陽明有厲兊 手厥陰有勞 宮 凡此七穴皆刺熱病汗不出隨經辨脉調其 陰陽和其榮衞令得汗出又十二經之榮皆治身 熱為主身熱背南方火故經曰榮主身熱皆可刺 也 刺傷寒結胷痞氣 傷寒下後結胷痞氣者皆足三隂之終手三陰之 始胷中結痞過在足少陰腎手厥陰包絡刺兩經 之井原以㵼胷中之氣心中結痞過在足太陰脾 手少陰心刺兩經之井原以㵼心中之氣胃中結 痞過在足厥隂肝手太隂肺刺兩經之井原以㵼 胃中之氣或上腕中腕下應痞結而㵼 治傷寒三陽頭痛法 傷寒三陽頭痛何法刺之荅曰手之三陽足之三 陽皆㑹於頭者謂諸陽之㑹其受邪伏留而不去 故曰三陽頭痛視其色脉知在何經而取之 如脉浮而頭痛過在手足太陽刺 穴腕骨京骨 如脉浮而長過在手足陽明刺 穴合谷衝陽 如脉浮而弦過在手足少陽刺 穴陽池丘墟 風府 風池 已上數穴刺三陽之頭痛法也 治傷寒三陰腹痛法 傷寒邪在三陰内不得交通故為腹痛手足之經 皆㑹於腹隨經取之 如脉弦而腹痛過在足厥陰肝手太陰肺刺 穴 太衝 太陵 太淵 如脉沉而腹痛過在足少陰腎手厥隂心胞刺 穴 太谿 太陵 如脉細沉而腹痛在足太隂脾手少陰心刺 穴 太白 神門 三陰交 已上數穴刺三陰腹痛之法也 灸少陰原救脉法 治傷寒陰病脉欲絶當灸太谿穴太谿者足少陰 腎之原少陰病属水陰氣太盛陰氣不得管故㵼 陰補陽隂毒傷寒體沉四肢俱重腹痛脉微遲當 灸氣海或關元脉属少陰故同法㵼隂補陽也 辨傷寒藥附鍼灸法 傷寒經與表合鍼與藥自汗逐漏不止刺風府風 池却與桂枝湯傷寒經與裏合灸太谿七壯與通 脉四逆湯此太陽少陰表裏之法故表可鍼太陽 也裏可灸少陰也 傷寒刺期門 太陽病頭痛眩冐心下痞者刺肺腧肝腧不可發 汗發汗則讝語不止當刺期門穴 頭痛目眩太 陽經病可發汗心下痞滿邪傳裏也不可發汗刺 肺腧奪其邪氣二穴皆在陽經也是髙下之刺也 妄發其汗内亡津液傳属陽明故讝語不止未太 實者當㵼肝經刺期門恐傳於脾胃也 傷寒腹滿讝語寸口脉浮而𦂳此肝乗脾也名曰從刺 期門 腹滿讝語太陰陽明經也脉浮而緊肝脉也故夫 乗妻名曰從當刺期門 傷寒發熱嗇嗇惡寒大渴飲水其腹必滿自汗出小便 利肝乗肺也名曰横刺期門 發熱嗇嗇惡寒者肺病也大渴者上焦有熱也自 汗者表虚也小便利者裏和也妻未乗夫名曰横 當刺期門 灸傷寒咳逆法 十便良方云有患霍亂吐痢者垂困忽發欬逆半月 之間遂至困始有人云有灸欬逆法凡傷寒及患疾 得咳逆皆為惡候投藥皆不効者灸之必愈予遂令 灸之火至欬逆已定其法乳下一指許正與乳相直 骨間䧟中婦人即屈乳頭齊處是穴艾炷如小豆許 艾三壯男灸左女灸右只一處火到當即瘥若不瘥 則多不效矣 治脉微細不見二時無脉者 以圓利鍼刺足少隂經復溜二穴在内踝上二寸 陷中鍼至骨順鍼往下刺之候廽陽脉生大乃出 鍼 治傷寒飲水過多腹脹氣喘 穴 中脘 治熱病身痺洒淅振寒季脇支滿痛 穴 刺陷谷足先寒上至膝乃出鍼 治傷寒氣熱身熱喘 穴 三間 治傷寒過經不觧 刺足厥陰經期門二穴使經不傳凡治傷寒辨其 足三陰三陽經審而刺之仲景傷寒傳足經不傳 手經此之謂也 傷寒頭痛 治傷寒寒熱頭痛噦衂肩不舉 穴 温溜 治熱病頭痛身熱引目外眥而急煩滿汗不出引頷齒 面赤皮痛 穴 懸顱 治熱病偏頭痛引目外眥 穴 懸釐 治振寒小作不時頭痛 穴 少澤 治身熱頭痛進退往來 穴神道 闗元 治頭痛食不下 穴 三焦腧 治熱病先頭重項痛煩悶身心熱熱甚則腰痛不可俛 仰又熱病滿悶不得卧身重骨痛不相和 穴 太白 治傷寒身熱頭痛噦逆肩不得舉 穴 温溜 治頭痛 穴 魚際 掖門 中渚 通理 治頭痛 穴 天池 治頭眩痛 穴 支正 治頭痛顛顛然 穴 通泉 治頭痛汗不出 穴 魚際 資生經云治傷寒頭痛藥多矣惟濃煎五苓㪚服必 効不必鍼灸予屢與人皆效故也 治頭痛 穴 風池 傷寒寒熱 治熱病先腰脛酸喜渴身熱項强振寒寒熱頸項腫實 則肘攣虚則生疣痂 穴 少海 支正 治傷寒温病身熱煩心口乾心膽善驚手清逆氣嘔唾 肘瘛善揺頭顔青汗不過眉 穴 曲澤 治氣熱身喘寒熱口乾喘息口急痛善驚 穴三間 治寒熱項適厯耳鳴無聞引缺盆肩中熱痛麻木不舉 穴 肩貞 治傷寒餘熱不盡 穴 曲池 治寒熱好嘔 穴 商丘 治寒熱皮肉骨痛少氣不得卧 穴 中府 膈腧 又云膈腧主嗜卧患墮不欲 動搖身常熱不能食飲 治寒熱悽索氣上不得卧 穴 支滿 肩井 關衝 治寒熱掌中熱 穴 列缺 治傷寒振寒頸項痛 穴 天井 治振寒而欠 穴 衝陽 治身熱惡寒 穴 後谿 治傷寒熱盛煩嘔 穴 大椎 寒熱 治骨寒熱汗注不止 穴 復溜 治寒熱解㪚淫濼頸酸四肢腫痛少氣難言 穴至陽 治身解寒滛樂䯒酸不能久立 穴 光明 治寒熱風痙脊强反指 穴 瘂門 治洒浙寒熱 穴 陶道 神堂 風池 治洒浙畏寒厥逆 穴 陰郗 治洒浙惡風寒虚熱舌黄身熱頭痛咳𠻳汗不出痺走 胷背痛不得息 穴 魚際 治發寒熱 穴 浮白 治頭重身熱 穴 腎腧 治身熱頭重脇痛不得轉側 穴 顱顖 治身熱 穴 太白 陽綱 治身體煩熱 穴 曲差 治勞疾羸痩體熱 穴 腦空 治寒熱胷膈滿 穴 天池 治乍寒乍熱 穴 少衝 治寒熱喘滿 穴 肺腧 治寒熱 穴 神道 少海 治振寒 穴 膽腧 治洒淅振寒 穴 臨泣 治虚熱洒洒毛竪惡風舌上黄身熱欬嗽喘痺走胷背 不得息頭痛甚汗不出熱煩少氣不足 穴 魚際 治寒熱骨痛 穴 膈腧 治身寒熱 穴 天突 治身寒熱引項强急 穴 腦空 治寒熱 穴 飛揚 光明 治臟腑積聚心腹滿腰背痛飲食不消吐逆寒熱徃來 小便不利羸痩少氣 穴 三焦腧隨年壯 又胃管穴 灸百壯及 至千壯止 治四肢寒熱腰疼不得俛仰身黄腹滿食嘔舌根直 穴 脾腧并椎三穴各灸七壯 治盗汗寒熱惡寒 穴 肺腧 隨年壯 針五分 陰都百壯 治多汗寒熱 穴 玉枕五十壯 治三焦寒熱 穴 小腸腧灸隨年壯 治膀胱三焦津液下大小腸寒熱赤洩洞痢腰脊痛小 便不利婦帶下 穴 三焦腧灸五十壯 治身體腰脊如解及治寒熱 先灸項大顴以年壯數次灸腰骨尾竅骨也以年 為壯數視皆顧陷者灸之舉背肩上陷者灸之 二 穴 也 兩季脇之間灸之 章門 穴也 外踝上絶骨之端灸之 陽蘇 穴也 足小指次指間灸之 俠谿 穴也 缺盆骨上切之 堅痛如筋者灸之 纒闕 其名 腨下陷脉灸 承筋 穴也 外踝後 灸之 崑崙 穴也 膺中陷骨間灸之 天突 穴也 掌束骨下灸之 陽池 穴也 臍下三寸灸之 關元 穴也 毛際動脉灸之 氣待 穴也 脉 下三寸分間灸之 三里 穴也 足陽明跗上動脉灸之 衝 陽 穴 也 顛上一寸灸之 五㑹 穴也 治身體腰脊如觧 穴 湧泉 傷寒熱氣 治腹痛而熱 穴 行間 治腹中熱 穴 中極 治五臟熱及身體熱脉弦急 灸第十四椎與臍相當五十壯老小増損之若虚 寒至百壯横三間寸灸之 治身熱腹痛 穴 氣衝 治腹中熱渴 穴 刺中管穴亦不可容易鍼 治腹中大熱不安 穴 氣衝 治寒熱入腹 穴 關元 治久冷 穴 天樞灸百壯 治腹寒 穴 陰陵泉 三陰交 治腹中寒熱 穴 隠白 療熱風冷痺 穴 下㢘 治寒熱 穴 瘂門 治寒熱 亦主下 部寒熱 穴飛揚 治乍寒乍熱 穴 少衝 治但是積冷虚之病 穴 闗元 治臓腑久積冷氣心腹脹滿 穴 三里 治久積冷氣繞臍切痛時上衝心 穴 天樞 治冷氣 穴 中極 又穴 漏谷 㑹陽 治六腑氣寒不嗜食 穴 下管 治冷氣上衝心 穴 氣海 治腹中寒冷氣脹滿 穴 隠白 治上氣冷發腹中雷鳴 穴 大衝 治結氣寒冷 穴 太倉灸百壯 治臍下絞痛流入陰中發作無時此冷氣也 穴 關元灸百壯 治心下寒 穴 商丘 治心寒冷氣上 穴 鳩尾 少衝 商丘 龍頷灸百壯 治寒厥驚狂 穴 陽交 治腹寒氣滿 穴 衝門 資生經云五勞六極復生七傷變生七氣積聚堅牢 如乆留在腹内心痛煩寃不能飲食時來時去發作 無常寒氣為病則吐逆心滿熱氣為病則恍惚悶亂 長如眩冐又復失精宜服和劑局方七氣湯若冷氣 忽作藥灸不及只用火鍼微刺諸穴與疼處須臾即 定神效 治胃中熱 穴 三里灸三十壯 治三焦膀胱腎中熱氣 穴 水道灸隨年壯 身寒痺 治身常濕 穴 膈腧 治身濕 穴 豐隆 治身濕揺時時寒 穴 曲池 列缺 治卒痺病引臏下節 穴 曲泉 治膝股重 穴 合陽 治身濕痺不能行 穴 漏谷 治濕痺不腫髀筋急項頸痛 穴 懸鐘 治髀樞痛膝脛骨搖酸痺不仁筋縮諸節酸淅 穴 絶骨 治身痺洒淅振寒 穴 臨泣 治骨痺煩滿 穴 商丘 治身體不仁 先取筋骨後取中封絶骨皆㵼之 治痿厥身體不仁少氣濕重脥腫 穴 中封 治緩縱痿痺腨腸疼冷不仁 穴 風市 治寒氣在分肉間痛苦痺不仁 穴 中瀆 治膝外臁痛不可屈伸脛痺不仁 穴 陽關 治酸痺不仁身重 穴 絶骨 治冷風濕痺 穴 環跳 治濕痺 穴 條口 治風濕痺 穴 委中 治寒濕内傷 穴 下髎 治偏風熱風冷痺不遂風濕痺 穴 下亷灸瘡瘥冷痺即已 治痺走胷背 穴 魚際 治冷痺脛膝疼腰脚攣急足冷氣上不能久立有時厭 厭嗜卧手足沉重日覺羸痩名復連病令人極無情况 常愁不樂徤忘嗔喜有如此候即當灸之 穴灸懸鍾絶骨隨年壯一灸即愈不得再灸也若 年月久更發依法更灸若意便欲多者七日外更 七壯 資生經曰虚損論云疾之所起生自五勞五勞既用 二臟先損心腎受邪卧生六極一曰氣極令人内虚 五臟不足外受邪氣多寒濕痺又曰五勞六極七傷 七氣積聚變為病者甚則令人得大緩急濕痺不仁 偏枯筋縮四肢拘攣令人無子 治骨痺舉節不用而痛汗注煩心取三陰之經補之 厥痺者厥氣上 腹取陽之絡視主病㵼者陽補陰經 也 穴 㑹陰 太淵 消濼 照海 治足大指損傷下車挃地適臂指端傷為筋痺 穴 解谿 治痺經重足跗不收跟痛 穴 巨虗 下㢘 治經疼足緩失履濕痺足不能乆立 穴 條口 治膝寒痺不仁痿不屈伸 穴 髀關 治膚痛痿痺 穴 外丘 治髀痺引膝股外㢘痛不仁筋急 穴 陽陵泉 治腰脇相引痛髀筋瘛脛痛不可屈伸痺不仁 穴 環跳 治風寒從足小指起脉痺上下帶胸脇痛無常處 穴 至陰 治足下熱脛痛不能久立濕痺不能行 穴 三陰交 治胸痺引背時寒 穴 間使 治痺心痺 穴 天井 治胸痺心痛不得息痛無常處 穴 臨泣 治胸痺心痛 穴 膻中 忌鍼 治胸痺滿痛 穴 期門 自汗 治多汗 穴 玉枕 治汗出 穴 膈腧 治多汗四肢不舉少力 穴 横文灸五十壯 長平灸五十壯 治頭項痛厯節汗出 穴 飛揚 漏泉 頷厭 後項 治瘧多汗 穴 崑崙 治濕瘧汗出 穴 然谷 治骨寒熱汗注不止 穴 復溜 治心痛汗出 穴 大敦 治汗出 穴 缺盆 治風汗出 穴 中府 治汗出而寒 穴 少商 治汗出 穴 衝陽 治熱病煩心心悶先手臂身熱瘛瘲唇口聚鼻張目下 汗出如珠 穴 列缺 曲池 治汗出寒熱 穴 攅竹 正營 上管 缺盆 中府 治汗出衂血不止 穴 承漿 治汗出而嘔痓 穴 百㑹 治熱病汗出目厥足清又治汗不出厥手足清 穴 大都 治寒熱無所汗出不止風逆四肢腫 穴 復溜 治熱病煩心足寒清多汗 先取然谷 後取太谿大指間動脉皆先補之 治汗出 穴 列缺 肺腧 心腧 治多汗瘧病 穴 譩譆五十壯 汗不出 治胷滿短氣不得汗 背鍼補手太陰令汗出 治 寒汗不出 穴 少澤 復溜 崑崙 治風 汗不出 穴 偏厯 治 寒熱汗不出 穴 少澤 治痎瘧寒熱汗不出 穴 上星 治頭痛汗不出 穴 瘂門 治心中煩滿汗不出 穴 心俞 曲差 治洒淅寒熱脊强汗不出 穴 陶道 治振寒汗不出 穴 膽腧 治頭痛如破身熱如火汗不出 穴 命門 治身熱汗不出 穴 上脘 治汗不出 穴 至陰 魚際曲泉 俠谿中膂腧 治風汗不出 穴 偏厯 治手足煩熱汗不出轉筋 穴 竅陰 治汗不出 穴 命門肺腧 治汗不出過肩 穴 曲澤 治汗不出不過眉 穴 曲澤 治汗不出 穴 魚際 治熱病汗不出腹中積癖黙黙嗜卧四肢怠惰不欲動 身常濕不能食食則心痛周痺身皆痛 穴 膈腧 傷寒無汗 療熱病汗不出手足逆冷腹滿善嘔目眩煩心四肢腫 穴 大都 治熱病三日以往汗不出怵惕又云及主熱病煩滿欲 嘔噦胸脇不可反側欬滿溺赤小便血衂不止嘔吐血 氣逆噫不止嗌中痛食不下善渴口中爛掌中熱欲嘔 穴 勞宫 治臂厥熱痛汗不出 穴 孔最 皆灸刺之此 穴可出汗 治熱病汗不出 穴 經渠 陽池 陽谷 合谷 前谷 内庭 後谿 腕骨 支溝 厲兊 衝陽 解谿 治熱病汗不出 穴 中衝 治煩滿汗不出 穴 命門 膀胱腧 上管 曲池 上星 陶道天柱 上窌 懸釐 風池 治下部寒熱汗不出體重 穴 飛陽 治汗不出悽厥惡寒 穴 玉枕 大杼 肝腧 心腧 膈腧 陶道 治腹足清寒熱汗不出 穴 光明 治身熱頭痛 穴 曲泉 治頭痛不甚汗出 穴 魚際 治氣膈善嘔鼓寒不得汗煩心身痛 穴 尺澤 治熱病先不樂頭痛面熱無汗 穴液門 中渚通理 治傷寒温病善揺頭顔清汗不過眉 穴 曲澤 治熱病汗不出取其經血立愈 穴 委中 治熱病汗不出 穴 孔最 可灸三壯 即汗出 治熱病汗不出 穴 陷谷 厲兊 鬲腧 中清 大都 支溝 陽谷 腕骨 前谷 治熱病煩滿汗不出 穴 懸顱 治熱病汗不出頭偏痛煩心不欲食 穴 懸釐 治熱病汗不出 穴 譩譆 治傷寒汗不出脊强 穴 大杼 治熱病汗不出暴痺喘逆心痛嘔吐 穴 經渠 治熱病汗不出 穴 商陽 治熱病汗不出掌熱身如火心痛煩滿舌强頭痛如破 穴 中衝 治熱病汗不出黙黙嗜卧溺黄消痺大便難 穴 太谿 治温病汗不出目眩苦頭痛 穴 風池 治熱病汗不出臂攣腋腫善笑不休心懸若饑喜悲泣 驚恐目赤小便如血嘔逆狂言不樂 穴 大陵 治熱病汗不出卒狂虚則痿痺坐不能起實則足䯒熱 膝痛身體不仁善囓頰 穴 光明 治熱病汗不出胸滿頸痛四肢不舉腋下腫上氣胷中 有聲喉渇 穴 天池 治熱病汗不出 穴 譩譆 天牖 風池 上星 治熱病汗不出而苦嘔煩心 穴 承光 治熱病汗不出 穴 天柱 風池 商陽 關衝 治熱病胸中澹澹腹滿暴痛恍惚不知人手清小腹滿 瘛瘲心疝滿不得息 穴 巨關 治熱病汗不出脇痛不得息頸頷腫寒熱耳聾無所聞 穴 陽谷 治熱病汗不出善噫腹脹滿胃氣譫言 穴 解谿 傷寒嘔噦 治傷寒煩心善嘔心腹脹噫煩熱膈中不利 穴巨關 治熱病煩心善嘔胸中澹澹 穴 間使 治傷寒寒熱頭痛嘔衂 穴 温溜 治汗出而嘔痙 穴 百㑹 治寒熱好嘔 穴 商丘 治傷寒熱盛煩嘔 穴 大椎 治頭身熱赤欲嘔 穴 腎腧 治熱病煩滿嘔噦 穴 勞宫 治傷寒逆氣嘔吐 穴 曲澤 治傷寒噦逆噫噦膈中氣閉塞 穴 温溜 灸腋下聚毛下附 肋宛宛中五十壯 治傷寒嘔逆若氣自腹中起築咽喉逆氣連屬不能出 或至數十聲上下不得喘息此由寒傷胃脘腎氣先虚 逆氣上乗於胃與氣相侔不止者難治胃之噦 穴 灸中脘關元百壯未止灸腎腧百壯宜茱茰 丸必用方論云噦者俗云欬逆也針灸者當以此 求之 瘧論 附論 治瘧病灸刺法論曰足太陽瘧令人腰痛頭重寒從背 起先寒後熱熱止汗出難以刺郄中出血足少陽瘧令 人身體解亦寒不甚熱不甚惡見人見人心惕惕然多 汗刺足少陽足陽明瘧令人洒淅寒甚久乃熱熱去汗 出喜見日光火氣乃快然刺足陽明脚跌上足太陰瘧 令人不樂好太息不嗜食多寒熱汗出病至則嘔嘔已 乃衰即取之足少陰瘧令人吐嘔甚又寒熱熱多寒少 欲閉户而處其病難已定厥陰瘧令人腰痛小腹滿小 便不利如癃狀非癃也數小便意恐懼氣不足腹中悒 悒刺足厥陰 治温瘧寒瘧療瘧久不愈 穴 譩譆 治温瘧痎瘧 穴 腰腧 中管 治痎瘧 穴 膈腧 命門 太谿 治暴瘧 穴 陰蹻 治寒瘧 穴 上㢘 治瘧寒熱唇口乾身熱喘目急痛 穴 三間 治瘧發寒熱頭重煩心 穴 至陰 治寒熱㾬瘧 穴 液門 合谷 䧟谷 天池 治發寒熱瘧久不愈目視 穴 偏厯 治㾬瘧久不愈 穴 大椎 治㾬瘧久不愈者煩滿少氣悲恐畏人臂酸掌熱手握 不伸 穴 少府 治㾬瘧寒熱洒淅 穴 陶道 治寒熱痎瘧腰腹相引痛 穴 命門 治瘧日西發 又云治 瘧日發 穴 足臨泣 治久瘧 穴 太谿 照海 中渚 治久瘧振寒及腋下腫 穴 丘墟 治瘧 穴 䧟谷 治瘧色倉倉振寒小腹腫食怏怏遶臍痛足逆冷不嗜 食身體不仁 穴 中封 治痎瘧寒熱目眩頭痛暴得耳聾 穴 液門 治痎瘧頭痛煩悶 穴 腕骨 治寒熱痎瘧口乾 穴 商陽 治温瘧 穴 譩譆 中脘 白環腧 治寒熱瘧 穴 上髎 偏厯 治寒瘧唇焦口乾氣喘 穴 三間 治痎瘧寒熱 穴 脾腧 資生經云有人患瘧諸藥不效或教之以灸脾腧即愈 更一人亦久患瘧聞之亦灸此穴而愈盖瘧多因飲 食得之故灸脾腧多效 治寒瘧不嗜食 穴 内庭 厲兊 公孫 治瘧寒熱喜驚不欲食 穴 京骨 治瘧心煩甚欲得飲食冷惡寒則欲處温中咽乾不嗜 食 穴 神門 治身寒熱瘧病心下煩滿氣逆 穴 合谷 陽谿 後谿 陽池 陰都 治寒瘧 穴 天樞 治寒瘧嘔沫善笑縱唇口 穴 列缺 治痎瘧振寒腹滿煩心善噦唾沫唇乾引飲不下膨膨 手攣指痛寒慄鼓頷喉鳴 穴 少商 治瘧寒熱胸背拘急胷滿膨膨 穴 經渠 治温瘧痎瘧 穴 大椎 腰腧 治瘧頭項强不可俛仰頭痛振寒 穴 大杼 治痎瘧 穴 前谷 風池 神道 治痎瘧振寒熱汗不出 穴 上皇 治風瘧汗不出 穴 偏厯 治瘧寒汗不出 穴 少澤 復溜 崑崙 治瘧先寒洒淅甚久而熱熱去汗出 穴 衝陽 治瘧多汗又云瘧多汗腰痛不可俛仰目如脱項似拔 穴 然谷 崑崙 治瘧寒熱 穴 列缺 又云主 瘧甚熱 後谿 小澤 前谷 治瘧欬逆心悶不得卧寒熱 穴太泉 太谿 經渠 治乍寒乍熱瘧 穴 大陵 腕骨 陽谷 少衝 治瘧多寒少熱又治瘧悶嘔甚熱多寒少欲閉户而處 寒厥足熱 穴 大鍾 治寒瘧腹痛 穴 商丘 治瘧背振寒項痛引肘掖腰痛小腹四肢不與 穴 小海 治瘧振寒熱盛狂言 穴 天樞 治瘧甚苦寒欬嘔沫 穴 陽谿 治瘧不嗜食惡寒 穴 厲兊 内庭 治瘧振寒慄鼓頷 穴 小商 治痎瘧熱 穴 商丘 神庭 上皇 百㑹 完骨 風池 神道 液門 光明 至陰 大杼 治瘧身熱 穴 陰都 小海 商陽 三間中渚 治瘧甚熱 穴 列缺 治瘧足痛 穴 俠谿 治瘧脇痛不得息 穴 陽谷 治瘧從脚胻起 穴 衝陽 束骨 治狂瘧頭眩痛痙反折 穴 飛揚 治瘧面赤腫 穴 温溜 治瘧食時發心痛悲傷不樂 穴 天井 治瘧病 穴 天府 治風瘧 穴 譩譆 支正 小海 治痎瘧少氣 穴 三里 陷谷 俠谿 飛揚 王氏云夫瘧皆生於風夏傷於暑秋為㾬瘧 素問云 㾬猶老 也亦痩也揚上善云二日一 發為㾬其説與素問千金異 瘧有數名先寒後熱曰 寒瘧先熱後寒曰温瘧熱而不寒曰癉瘧多寒曰壯 瘧久不瘥曰勞瘧久不斷曰老瘧時行後變成瘧曰 瘴瘧病結為癥瘕曰瘧母以致肝肺脾腎心胃亦皆 有瘧或每日發或間日發或作稍益晏或作日益早 素問千金等方論之詳矣治瘧之方甚多惟小金丹 最佳予嘗以與人皆效然人豈得皆有此藥哉此灸 之所以不可廢也鄉居人用旱蓮草搥碎宜用手掌 大 四指 闕也 當兩肋中以古文錢壓之繫之以故帛未久 即起泡謂之大灸尚能愈瘧况於灸乎故詳著之 治諸瘧而脉不見者 刺十指間出血乃看兩舌下有紫腫紅筋亦須針 去血效血去必已先視身之赤如小豆者盡取之 治肝瘧 穴 刺足厥陰見血 治心瘧 穴 刺手少陰 治脾瘧 穴 刺足太陰 治肺瘧 穴 刺手太陰陽明 治胃瘧 穴 刺足陽明太隂横脉出血 治腎瘧 穴 刺足少陰太陽 治五臟瘧 尺澤二穴各灸三壯發時灸 凡灸瘧者必先問其病之所先發者先灸之從頭項 發者於未發前預灸大顧尖頭漸灸過時止從腰脊 發者灸腎腧百壯從手臂發者灸三間又灸上星及 大顧至發時令滿百壯灸艾炷如黍米粒若覺小異 即灸百㑹三壯若後更發又七壯極難愈者不過三 灸以足踏地以線圍足一匝中折從大顧向百㑹灸 線頭三七壯炷如小豆 又灸風池二穴三壯 又 正頭仰卧以線量兩乳間中屈從乳向下灸度隨年 壯男左女右 治痎瘧 穴 上星主之灸七壯先取譩 後取天牖 風池瘧日西而發者臨泣主之灸七壯 治瘧實則腰背痛虚則 衂 穴 飛揚灸七壯 治瘧多汗腰痛不可俛仰目如脫項如拔 穴 崑崙灸三壯 又大開口度上下唇以䋲度心 頭灸此度下頭百壯又灸脊中央五十壯過時灸 二十壯 治熱多寒少又云瘧悶嘔甚欲閉户而處寒厥足熱 穴 太谿 治瘧 穴 刺足少陰血出愈 治瘧寒熱 穴 合谷 陽池 俠谿 京骨 治瘧病醫不能救者 以䋲量病人脚圍遶口跟及五指匝訖截斷䋲不 用量得䋲置項上著反向背上當䋲頭處中脊骨 上灸三十壯則定候看復惡寒急灸三十壯則 定此至過發一炊久候之雖飢不與食盡日此神 驗男左足女右足 治瘴瘧服藥後 穴 灸大椎四十壯無不斷若先寒者将欲寒者 預前以炭灰安床下令背煖并灸龜甲末一方寸 匕煖酒和服至發時令得三服被覆過時無不斷 此陶氏法比欲寒時但以火炙其背亦愈即瘥者 縱發亦輕效驗 治瘧疾 從手發者灸三間三年痎瘧欲發惨惨則下 火 從腰發者灸腎腧百壯 治瘧疾久不愈者 不問男女於大椎中第一骨節盡 處先針後灸三七壯立效或灸第三骨節亦可 治瘧疾 穴 灸大椎百㑹各隨年壯 黄疸 治黄疸 穴 脾腧 胃管 太谿 治黄疸足寒熱善渴及舌縱煩滿 穴 然谷 治黄疸熱中喜渴 穴 太衝 治身黄時有微熱不嗜食少氣身體重膝内㢘内踝前 痛 穴 中封 五里 治黄疸腹滿不能食 穴 脊中 治黄疸喜欠不下食脇下滿欲吐身重不欲動 穴 脾腧 治黄疸目黄 穴 勞宫 治目黄振寒 穴 中管 大陵 治黄疸 穴 脾腧 療腰身黄脹滿腹肚洩痢身重四肢不收黄疸邪氣積 聚腹痛寒熱 穴 脾腧 療身黄羸痩 穴 章門 治馬黄黄疸等病 穴 黄門穴 從鼻頭真人髪際 度取通䋲分為三 斷䋲取一分入髪 際當䋲頭針是穴 治馬黄黄疸 上斷裏穴正當人中及唇鍼三次 治馬黄黄疸四時等病 上腭穴入裏邊在上縫赤白脉是鍼三次 治黄疸 舌下穴俠舌兩邊鍼 治馬黄黄疸寒暑瘟疫 唇裏穴正當承漿裏邊逼齒齗鍼三次 治四時寒暑所苦疸氣温病 穴 顳顬鍼灸 治馬黄黄疸疫通身並黄語音已不轉者 俠人中穴火鍼 治馬黄急疫 俠承漿穴 治馬黄黄疸急疫等病 穴 巨關穴七壯 治馬黄黄疸 穴 上管灸七壯 治馬黄黄疸 男隂縫穴拔隂反向上灸若女人玉 門是穴男女針灸無恠 治頭中百病馬黄黄疸 穴 風府鍼之 治馬黄黄疸 熱府穴在第二節下兩傍相去各一 寸五分 治馬黄黄疸寒暑諸毒 穴 心腧 肝腧 脾腧 腎腧 脚後穴在白肉後際鍼灸隨便 治黄疸通治百毒 穴 肺腧 灸 治馬黄黄疸寒暑疫毒 耳中穴在耳門孔上横梁 是鍼灸之 治馬黄黄疸瘟疫 頰裏穴從口吻邊入住對頰裏去口一寸鍼頰兩 邊同法 治馬黄黄疸 䑀石子頭 還取病人手自捉臂從腕 中太淵紋向上一尺接白 肉際灸 七壯 治黄疸 錢孔穴度孔至臍中屈筋頭骨是灸百壯 治馬黄瘟疫 穴 衝鍼灸隨便 治傷胞身黄 穴 章門 治三十穴黄㸃確應用腧穴處 穴 肝腧 心腧 脾腧 肺腧 腎腧 膽腧 小腸腧 胃腧 大腸腧 膀胱腧 風門 百㑹 接脊一穴在背當中心 天窻 明宫 神庭 風府 風池 玉枕 承漿 大腸 鳩尾 巨關 上脘 中脘 下脘 胃脘 陰倍二穴在胃兩傍各一寸半 章門 手太陽 手陽明 勞宫 三里 上㢘 下㢘 承山 絶骨 足陽明 太衝 伏兎 氣海 丹田 關元 曲骨 魂舍 玉泉 治黄疸 穴 手太陽灸隨年壯 資生經云五苓散治疸病發渴立效瘀熱在裏身黄 腫煎茵蔯湯下服此不效方可鍼灸 治黄疸 穴 魚際灸七壯 治癉善噦氣走咽喉而不能言手足清大便難嗌中腫 痛吐血中熱唾如膠 穴 太谿 普濟方卷四百十八
欽定四庫全書 普濟方卷四百十九 明 周王朱橚 撰 鍼灸門 頭風 療頭風 穴 百㑹 腦空 天柱 療頭風目眩狂亂風癎左主如花右主如果 穴神聰 療頭風熱痛頭腫風癎 穴 前頂 療風眩目 額顱上痛 穴 後頂 療頭風目眩 穴 上星 治頭風目眩面赤腫 穴 前頂 治頭風 穴 下㢘 五處 神庭 治風頭眩善嘔煩滿 穴 神庭 治風眩頭痛 穴 天牖 風門 崑崙 關元關衝 治風眩顔清引頷痛 穴 上星 治風頭眩頭痛顔清 穴 𩕄㑹 治風頭耳後痛煩心 穴 完骨 治痿厥風頭重痛 穴 跗陽 治胸中寒如風狀頭眩兩頰痛 穴 俠谿 治風頭痛 穴 腎腧 攅竹 承光 絲竹空 瘛脉 和窌 治頭眩風悶 穴 五處 治風頭熱 穴 合谷 五處 療頭風面腫目眩項强不得轉 穴 天牖 治頭風生白屑多睡 穴 𩕄㑹 鍼住以油鹽措髪根頭風永除 治頭風腫痒 穴 肩井 針 療頭目眩痛 穴 通理 百㑹 療頭眩 穴 陽谷 王氏云論頭痛本於大寒内至骨髓則頭風者亦本 於風寒入腦耶本氏方論婦人患頭風者十居其半 或者婦人無巾以禦風寒焉耳男子間有患之者非 頭上少髪必其𩕄㑹前頂之髪秃也欲灸頭風先宜 𩕄㑹百㑹前頂等穴其頭風連目痛者當灸上星神 聰後頂等穴予嘗自灸驗效教人炙之亦驗云 治頭風 灸後頂穴在百㑹後一寸五分强間穴前一寸五 分灸五壯兼治癲疾并揺頭喎者風瘙身體 病 丙 穩 禾 疹 灸曲池二穴甲乙經云穴在肘外輔骨屈肘曲骨 之中手陽明脉之所入也各灸三壯 治頭風面腫項强不得廻顧 刺手少陽經天牖二穴在頸筋缺盆上天容後天 柱前完骨下髪際上鍼入五分留七呼不先補亦 不宜瀉只若炙之面睡眼合取足太陽經譩譆二穴 在背腧部第三行肩髆内㢘俠第一穴顧下兩傍 相去各三寸正坐取之足太陽脉之所發也鍼入 六分留三呼㵼五吸後鍼天牖風池其病即瘥若 不先鍼譩譆即難瘳其疾也此皆乆病流注之法今 舉此為例學者宜須審詳 治頭風面虚腫 穴 上星 治目黄頭腫 穴 腦户 頭痛 治風眩頭痛嘔吐心煩 穴 解谷 承光 治頭痛振寒汗不出 穴 膽腧 治頭痛振寒 穴 大杼 治頭痛風汗不出 穴 瘂門 治頭痛 穴 合谷 天池 絲竹空 四白 天衝 三焦腧 風池 治寒熱頭痛進退痎瘧恍惚悲愁徤忘驚悸 穴 神道 治厥逆頭痛胷滿不得息 穴 陽谿 治厥頭痛面浮腫風逆四肢腫身濕 穴 豐隆 治頭重鼻塞風寒從足少指起脉痺上下帶胷脇痛無 常轉筋寒熱汗不出煩心 穴 至隂 治頭痛振寒目黄脇痛 穴 青靈 治腦旋目暈頭痛不可忍煩心嘔吐涎沫發無時項强 不可顧 穴 强間 治頭痛肩急 穴 崑崙 治頭痛頸項急不得顧目眩 穴 風府 治頭項痛 穴 曲池 療身熱頭痛不可反側 穴 顱息 療頭痛甚汗不出 穴 魚際 療頭痛 穴 腦户 療頭目眩痛 穴 百㑹 通理 療頭痛如破身熱如火 穴 命門 中衝 療寒熱頭痛善噦衂肩不舉 穴 温溜 療醉後酒風發頭重皮膚兩角眩痛 穴 率谷 治頭痛 穴 天柱 陶道 大杼孔最後谿 亦作 本神 治頭重痛 穴 腦户 腦空 通天 治頭痛如破目痛如脫喘逆煩滿嘔吐汗出 穴 大陵 頭維 治頭痛如錐刺不可動 穴 竅陰 强間 治頭痛寒熱汗不出惡寒 穴 目窻 中渚 完骨 命門 豐隆 太白 外丘 通谷 京骨 臨泣 小海 承筋 陽陵泉 治寒熱頭痛喘渴目大可視 穴 神庭 水溝 治寒熱痺頭痛 穴 消濼 治頭痛 穴 五處 治頭痛筋攣骨重少氣噦噫滿時驚不嗜卧咳嗽煩寃 其脉舉之則弦按之石堅氣不足而内著其氣逆而上 行謂之腎厥 宜灸關元百壯服玉真丸 治頭痛連齒時發時止連年不已此由風寒留扵骨髓 髓以腦為主腦逆故頭痛齒亦痛 穴 曲鬢七壯左痛灸右右痛灸左宜白附子散 治頭痛頭風耳後痛腦空等 穴 小海 完骨 治癲疾頭痛 穴 天衝 素問嘗論有數嵗頭痛不已者大寒内至骨髓髓以 腦為主腦逆故頭痛齒亦痛名曰厥逆頭痛亦有腎 厥肝厥頭痛者如本事方所謂下虗者腎虚也腎厥 則頭痛上虚者肝虚也肝厥則頭暈是也皆可隨症 治之若真頭痛則朝發夕死夕發朝死矣人而患此 亦未知要之亦有所自來其在根本不固也若欲著 艾須先百㑹𩕄㑹等穴而丹田氣海等穴尤所當灸 以補養之毋使至於此極也 治風眩偏頭痛 穴 前頂 治風痰頭痛 穴 豐隆 治頭風目眩無所見偏頭痛引目外眥急耳鳴好嚏頸 痛 穴 頷厭 治頭偏痛引目外眥 穴懸釐 治頭偏痛 穴 後頂 治頭半寒痛頭眩目痛 穴 玉枕 治頭項偏痛 穴 正宮 治熱病煩滿汗不出頭偏痛引目外眥赤身熱齒痛 穴 懸顱 治頭偏痛煩心不欲食 穴 懸釐 治偏正頭痛 穴 絲竹空 風池 合谷 治眉攅内疼痛不可忍者 穴 解谿 治頭眩痛 穴 崑崙 解谿 曲泉 飛揚 前谷 少澤 通理 腦痛 治腦旋 資生 經 穴 强間 治頭旋腦痛風腦重目如脫項如拔項强痛不得顧 穴 天柱 治腦風疼不可忍 穴 玉枕 治腦風頭痛惡風寒 穴 承靈 治腦風頭痛不可忍目眩心悸發即為癲風引目眇 穴 腦空 治腦風頭痛 穴 上㢘 治腦兩角强痛 穴 率谷 療頭風腦疼 穴 瘖門 療腦疼 穴 風池 治腦風 穴 小海 治口鼻出血不止名腦衂 穴 上星灸五十壯 治腦熱疼甚 穴 𩕄㑹 强間 王氏云患腦熱疼甚則自床投下以腦拄地或得冷 水粗得而疼終不已服諸藥不效人教灸𩕄㑹而愈 熱痛且可灸况冷疼乎凡腦痛腦旋腦㵼先宜灸𩕄 㑹而强間等穴盖其次也 頭旋 治忽頭旋 資生 經 穴 目窻 治頭旋腦重 穴 天柱 治頭旋耳鳴 穴 絡却 治坐如在船車中 穴 申脉 王氏云母隨赴任為江風所吹自覺頭揺動如坐舟 車上如是半年乃大吐痰徧服痰藥并灸頭風諸穴 方愈 治頭風揺動 灸腦後玉枕中間七壯 治失枕頭重如石 穴 玉枕 治頭痛 穴 百㑹 治頭重眩運 穴 陶道 治腦重鼻塞頭目眩疼 穴 百㑹 治頭重 穴 率谷 又穴至陰 又穴腎腧 治頭重痛 穴 跗陽 腦户 治頭重不能起 灸腦户下一寸半 治頭重風勞 穴 腦户灸五壯 頭腫 治頭腫 資生 經 穴 腦户 療頭風熱痛頭腫極即以三稜針刺之繞寸已下其頭 痛腫立瘥 穴 前頂 療頭風頭腫皮腫面虚鼻塞頭痛 穴 上星 治頭皮腫生白屑 穴 𩕄㑹 治頂痛 穴 曲差 治頭面腫 穴 公孫 治頭面氣腫 穴 完骨 頸項强 治頸項腫寒 資生 經 穴 腕骨 陽谷 治頸腫寒熱 穴 丘墟 治寒熱頸痛瘰癧 穴 大迎 治項痛 穴 竅陰 消濼 治項腫不可俛仰頰腫引耳後 穴 完骨 治頸項强不可俛仰 穴 大杼 京骨 治頸項不得顧 穴 肩井 魄户 治頸項痛 穴 完骨 頷厭 治頸項强痛 穴 本神 治痎瘧頸項痛不得顧 穴風池 治頸項轉側難 穴 通天 治頸項强不得顧 穴頰車 大椎 氣舍 腦空 治頸項筋急不得顧 穴 天柱 治項氣悶腫食不下 穴 人迎 治頸項痛惡風寒 穴 後頂 外丘 治頸項急不得顧 穴 齗交 風府 治頸項强 穴 臂臑 强間 治項强急痛不可顧 穴 少澤 前谷 後谿 陽谷 完骨 崑崙 小海 攅竹 治項如拔不可左右顧 穴 消濼 本神 通天 强間 風府 瘖門 天柱 風池 齗交 天衝 陶道外丘 通谷 玉枕 療項如拔 穴 强間 又穴天柱 治頸腫項痛不可顧 穴 天容 前谷 角孫 腕骨 支正 治頸項癰腫不能言 穴 天容 治頸項疼厯節汗出 穴飛揚 湧泉 頷厭 後頂 治頸項拄滿 穴 角孫 治頸項癰腫不能言及癭肩不舉 穴 浮白 療心煩滿汗不出頭項痛身熱目視不明 穴 曲差 治頭痛重暫起僵仆 穴 通天 治項强不得顧 穴 瘖門 治項痛 穴 玉枕 完骨 療頭痛及項急不可傾側 療脇痛頸腫寒熱 療身寒熱頸腫喉中鳴翕翕胷中氣鯁鯁 穴天突 療頸項及肩背痛 穴 天井 療頸項不得顧引牙齒痛口噤不能言 穴 曲鬢 面腫 治面惡風寒頰腫痛 資生 經 穴 巨窌 治頭風面虚腫 穴 上星 天牖 治目眩面腫及治面赤暴腫 穴 𩕄㑹 治面赤腫 穴 前頂 治頭面浮腫痛引目外眥上赤痛 穴 目窻 治頭面浮腫 穴 完骨 治面腫唇動狀如虫行 穴 水溝 風水四腫鍼此 穴出水盡頓愈 治面痒腫 穴 迎香 治風壅面浮腫目不閉唇吻瞤動不止 穴 人迎鍼之頓愈 治面浮腫唇吻不收瘖不能言口噤不開 穴 合谷 治面虚腫 穴 温溜 治面腫 穴 豐隆 承漿 陽交 治寒瘧面腫足䯒寒 穴 厲兊 治面浮腫 穴 陷谷 治飲酒面赤 穴 大腧 治頭風面赤 穴 解谿 治面赤腫頭痛 穴 腦户 療面浮腫 穴 厲兊 療面腫 穴 水溝 天牖 療頭面虗腫 穴 䧟谷 治肺風面赤目視 項强不得顧面腫皮軟腦疼 穴 風池 治面赤腫 穴 上星 𩕄㑹 前頂 腦户 風池 治卒面腫 穴 陷谷 上星 𩕄㑹 前頂 公孫 治面腫 穴䧟谷 陽陵泉 天樞 中府 解谿 有人因入水得水腫四肢皆腫面水腫人為灸水分 并氣海翌朝視其面如削矣盖水腫亦可灸水分云 面痛 治面赤頰中痛 資生 經 穴 攅竹 齗交 玉枕 治顳顬痛頷顱痛面赤 穴 中渚 治面皮赤痛 穴 懸釐 治面赤熱 穴 腎腧 内闗 治面皮熱 穴 天窻 天突 治面赤目黄 穴 腦户 治面膚赤痛 穴 懸顱 治面蒼黒 穴 行間 治面赤 穴 支溝 間使 掖門 治面赤 穴 解谿 療冷病面黒 穴 氣海 治面黒 穴 關衝 療面黄黒 穴 腎腧 治目眩面腫 穴 𩕄㑹 治目眩面赤腫小兒頂腫 穴 前頂 目痛 治目瞳子痛痒 資生 經 穴 陽白 治下 痛 穴 太衝 治目急痛赤 穴 太衝陽谷 崑崙 治目赤腫痛 穴 曲泉 治目痛赤 穴 陽谿 陽谷 治目外眥赤痛逆寒淚出目痒 穴 俠谿 治目眥傷 穴 三間 治目痛不能視先取譩譆後取天牖風池 穴 風池 腦户 玉枕 風府 上星 治目痛視如見星 穴 照海 治目如脫 穴 天柱 陶道 崑崙 治目痛如脫 穴 太陵 頭維 治目急痛 穴 前谷 三間 治頭目痛目眵 穴 陽白 治頭面浮腫痛引目外眥上赤痛忽頭旋目 視不 明 穴 目窻 治目睛不能遠視 穴 上星 腦户 治目痛不能視目痛如脫 穴 玉枕 療頭風目如脫 穴 天柱 療目痛 穴 心腧 陰蹻 療頭眩眼痛 穴 飛揚 陽谷 療目内攣絲急痛失枕頭重項痛風眩目痛頭寒多汗 耳聾鼻塞 穴 玉枕 治目痛僻戾目不明 穴 四白 治目痛不明 穴 齗交 治眼痛 穴 下㢘 治眼痛不可忍 刺足少陽經風池二穴手陽明合 谷二穴立愈 治目痛 穴 前谷 治風癢赤痛 穴 人中 鼻柱灸二壯 治頭目痛 穴 通理 百㑹 後頂 治目如拔 穴 崑崙 治頭重目眩 穴 陶道 治目瞑視 穴 天柱 治頭風目暝腦風頭痛 穴 腦空 治頭眩目瞑遠視 穴 天府 治目瞑身汗出 穴 承漿 目微澁痛或兩傍生小米珠頻去其睫自愈不必鍼 灸 治目不得閉 穴 大迎 治目眩遠視 穴 目窻 治雙目 穴 偏厯 夫眼生倒睫拳毛者兩目緊急皮縮之所至也盖内 被熱致隂氣外行當去其内熱并火邪眼緩則眼毛 立出翳膜亦退 用手法攀出内臉向外 刺以三稜針去血以左手爪甲迎其鍼鋒立愈 治目眶嵗久赤爛俗呼為瞎是也 當以三稜鍼刺目眶外以㵼熱立愈 治雙目 少氣 灸五里右取左左取右 治乾勞邪氣眼赤 灸當陽二穴百壯 治目急痛不可遠視 灸當陽 治傷寒目瞑 穴 風門 目上視 治目反上視若赤痛從内眥始 資生 經 穴 申脉 治目絲急目上挿 穴 陽白 上星 本神 大都 曲泉 俠谿 三間 前谷 攅竹 玉枕 治目上挿憎風寒 穴 絲竹空 前頂 治目上視不識人 穴 神庭 𩕄㑹 治目上視 穴 肝腧 療目轉上及目瞪上垂 穴 筋縮 治目瞤動與項口相引甲乙云目瞤動與頭口参相引 喎僻口不能言 穴 承泣 治口喎面赤目黄眼瞤動不止䪼腫齒痛 穴 顴髎 治眼瞤動不止目不得閉 穴 地倉 治眼臉瞤動 穴 攅竹 治眼目不明淚出目眩瞢腫癢遠視 昏夜無見目 瞤動 穴 刺承泣 治眼戴睛上挿眼反戴眼 目淚出 治目淚出 資生 經 穴 掖門 前谷 後谿 腕骨 神庭 百㑹 天柱 風池 心腧 天牖 治目淚多眵䁾 穴 肝腧 治淚出目痒 穴 俠谿 治目淚出 穴 承泣 治目淚出 穴 行間 神庭 治多淚 穴 臨泣 治目淚眵汗出背赤痒痛生白翳 穴 齗交 治目淚出欠氣多 穴 風池 治氣眼冷淚 穴 睛明 治目瞤冷淚 穴 承泣 治風淚出 穴 頭維 治目淚生翳 穴 腕骨 療目泣出 穴 行間 魚際 治目遠視不明惡風目淚出憎寒頭痛目眩瞢内眥赤 痛遠視 無見眥痒痛淫膚白翳 穴 睛明 治目淚出 穴 行間 治目痛淚出甚者如脱 穴 前谷 目眩 治頭重目眩善驚引 衂頸項痛目 資生 經 穴 通谷 治目眩 穴 神庭 上關 漏泉 譩譆 束骨 魚際 大都 治目眩頸項强急胷脇相引不得轉側 穴 本神 治頭目眩 穴 飛揚 肺腧 治目眩循眉痛 穴 肺腧 治目眩頭痛目赤視物 風癎目戴上不識人眼睫 毛倒發狂吐涎沫發即無時 穴 絲竹空 治目眩遠視 穴 天府 治目眩頭痛 穴 支正 三焦腧 治目眩 穴 風池 治身熱目眩 穴 風門 治頭風目眩淚出 穴 神庭 治目眩睛痛不能遠視 穴 上星 治頭風目眩戴上 穴 前頂 五處 治目眩鼻塞目生白翳 穴 臨泣 治頭痛目眩眼白翳微風目瞤動不息 穴 四白 治風赤眼頭痛目眩澁 穴 前關 治頭痛目眩身熱肥肉動 穴 束骨 治目眩淫淫 穴 前谷 治頭痛目眩 穴 四白 湧泉 大杼 治頭目風眩眉頭痛 衂目 無遠見 穴 攅竹 治頭目眩 穴 𩕄㑹 岐伯灸頭旋目眩及偏頭痛不可忍牽引 不遠視 灸兩眼小眥上髪際各一壯立瘥 治酒醉風熱兩目眩痛 穴 率谷 治目眩 穴 大都 治目眩瞑 穴 承漿 前頂天柱 腦空 目窻 治目眩目如脫又云瘧多汗目如脱項如拔 穴 天柱 陶道 崑崙 治目不欲視太息 穴 大敦 治頭痛目不可視 穴 水溝 神庭 治目眩 穴 承泣 治目眩疼 穴 後頂 治頭目眩疼 穴 通理 百㑹 治目眩 穴 臨泣 中渚 治目眩 穴 頷厭 治目眩枕骨頭顱痛惡寒 穴 臨泣 治頭痛頸項急目眩 穴 風府 目不明 治目 資生 經 穴 腎腧 偏厯 後頂 治目 視物不明眼中赤痛及臉瞤動又云三度以 細稜鍼刺之目大明 穴 攅竹 治目視不明 穴 養老 合谷 曲差 治寒熱目視不明 穴 眉中腧 治目不明 穴 風池 五處 治眼昏頭旋目 逺視不明 又云三度刺目大明 穴 目窻 治起則目 穴 復溜 肝腧 治偏痛目視物不明 穴 頭維 治目不明 穴 三里 人年三十以下不灸三里令氣上衝 目又云令氣上眼暗盖三里氣下也 療目無所視偏頭痛引目外眥急 穴 頷厭 療目 穴 攅竹 腎腧 崑崙 療目不明惡風寒頭目眩痛 穴 後頂 療目生白翳氣短唾血目上視多怒狂衂目 穴 肝腧 療目黄遠視 穴 脇堂 治目不明 穴 天牖 治目眩目不明目如脫 穴 天柱 陶道 崑崙 治目不明淚出目眩瞢瞳子癢遠視 昏夜無見 穴 承泣 治目瞳子痛痒遠視 昏夜無見 穴承泣 陽白 治目 不明惡風寒 穴 腎腧 胃腧 心腧 百㑹 内關 復溜 太泉 腕骨 中渚 攅竹 睛明 委中 崑崙 天柱 本神 太杼 頷厭 通谷 曲泉 後頂 絲竹空 治目痛不能視 穴 風池 治肝虚目不明 穴 肝腧二百壯小兒斟酌可灸一二十壯 資生經云戒人喪明之由生食五辛積熱食飲刺頭 出血過多極目遠視夜讀注書久處烟火博奕不休 日沒後讀書飲酒不已熱飡麫食抄冩多年雕鏤細 作泣淚過多房室不節數向日月轉看月下讀書夜 視星月極目瞻視山川草木 一十 八件 又有馳騁田獵冐 涉風霜迎風走獸日夜不息者並是傷目之由也其 讀書博奕等過度患目者名肝勞若欲治之非三年 閉目不視不可得瘥徒自㵼肝及作諸治終是無效 又云讀書之苦傷肝損目誠然晋范寗嘗苦目痛就 張湛求方湛戲之曰云云指讀書一减思慮二專内 視三閒外觀四日早起五一更早眠六凢六物煎以 神火下以氣血藴於胸中七日然後納諸方寸修之 一時近能數其目睫遠視尺箠之餘長服不已洞見 墻壁之外非但明目乃亦延年審如是而行之非可 謂之嘲戲實竒方也以其勸觧人有理故備載之以 示後人 治眼暗 大椎數節第十當脊中安灸二百壯以多為佳最 驗又云人年三十以上若不灸三里令氣上衝目 千金云讀書博奕等過度患目者名肝勞若欲治之 非三年閉目不視不可得瘥徒自㵼肝及作諸治終 是無效則是目者不可使之勞也古人盖有養之之 法如彭真人龜年嘗患目疾不計晝夜瞪目注視以 去昏暗閉之少頃依法再行積乆而視秋毫徐真人 甲嘗患目疾暗室正坐運睛旋還八十數閉目集神 再運如數而神光自現壯如金輪永除昏暗施真人 自記歌亦云運睛除目暗 此見抱 朴子 皆養之之法也若 用藥則地黄丸羊肝丸等與連翹當歸芍藥黄連 等分為末以雪水煎濃汁乗熱頻洗之最佳 治癲風引目眇 穴 腦空 目翳膜 治目翳 穴 至隂 治目翳瞳子不見視不明了 穴 丘墟 治目眥爛有翳又治目赤有翳 穴 後谿 治目中白翳 穴 前谷 京骨 治目反白白翳從内眥始 穴 京骨 治目淚出多䁾眵内眥赤痛痒生白膚翳 穴 肝腧 上星 風池 睛明 齗交 承泣 四白 巨窌 瞳子窌 治目生白膜 穴 承光 治目生白膜又治目眩生白翳 穴 臨泣 治攀睛翳膜覆瞳子惡風淚出目内眥痒小兒雀目 疳眼大人氣眼冷淚 目視物不明眥努肉侵睛及治 膚翳白膜覆瞳子眼暗雀目疼 穴 睛明 治白翳覆瞳子 穴 巨髎 治白翳膚覆瞳子 穴 少澤 治目中翳膜 穴 丘墟 瞳子髎 治目眩生翳膜 穴 中渚 治目生白翳 穴 臨泣 腕骨齗交肝腧 四白關衝前谷 治睫目 穴 上關 偏厯 治目生白翳眼眥赤筋缺盆中引痛 穴 大淵 治目風赤爛有翳 穴 陽谿 治目生膚翳 穴 角孫 療目翳 穴 至陰 療目不明生白翳 穴 合谷 張仲文療風眼卒生翳膜兩目痛不可忍 灸手中指本節頭節頭尖上三壯炷如麥左灸右 右灸左 治目中白翳 穴 前谷 治白膜覆珠子無所見 穴 解谿 治目卒生翳 灸大指節尖三壯左灸右右灸左 療目生白翳 穴 肝腧 解谿 治澁目 穴 水溝 王氏曰予遊學㑹稽絶早觀書辰牌方食久之患 目澁倦遊而歸舍遺以鹽精數次揩目而疾除鹽 精且爾則青鹽之能治目故也古方盖用青鹽揩 牙因掬在手洗目而明矣鹽精乃鹽食地下之精 英 目赤 治目内眥赤痛 資生 經 穴 懸釐 治眼赤痛 穴 攅竹 治目内眥赤痛氣發耳塞目不明 穴 風池 治目赤 穴 崑崙 太淵 陽谿 治目外眥赤目眩 穴 俠谿 治目赤澁暴痛 穴 液門 治目赤支滿 穴 内關 治目赤 穴 目窻 太陵 治目内眥赤痛痒 穴 上星 肝腧 治目赤腫痛 穴 申脉 太衝 曲泉 陽谿 治目眥赤爛 穴 束骨 京骨 療風赤眼 穴 前關 治目赤痛從目眥起 穴 陰蹻 治目赤 穴 睛明 後谿 目窻 瞳子髎 治肝勞邪氣赤眼 穴 當陽灸百壯 治目痒赤 灸人中 治目黄 穴 腦户 膽腧 意舍 陽綱 治目黄振寒 穴 太陵 中管 治黄疸目黄 穴 勞宫 治目青而嘔 穴 期門 治目中白睛青 穴 太泉 治目黄 穴 青靈 治目赤黄 穴 顴窌 内關 治眥爛赤 穴 束骨 青盲 治青盲無所見 資生 經 穴 商陽 巨窌 上關 瞳子窌 絡却 承光 治目青 穴 太泉 期門 治青風内障目無所見 穴 絡却 治青盲目無見遠視 白翳覆瞳子 穴 巨髎 治青盲目無見遠視 目中翳膜頭痛目外眥赤痛 穴 瞳子髎 治目青盲 穴 商陽左灸右右灸左 治疳眼 穴 睛明 治熱病瘥後食五辛多患眼闇雀目冷淚 穴 肝腧 耳鳴 治耳鳴聾 資生 經 穴 上關 下關四白百㑹 顱息 翳風 耳門 頷厭 天窻陽谿關衝液門中渚 治耳聾嘈嘈若蟬鳴 穴 天容 聽㑹聽宫 中渚 治頷痛引耳嘈嘈耳鳴無所聞 穴 腕骨 陽谷 肩真 竅陰 俠谿 治耳鳴 穴 前谷 後谿 偏厯 太陵 治耳中聾鳴刺一分留一呼灸三壯左取右右取左如 食頃 穴 偏厯 太陵 商陽 治耳鳴耳聾 穴 百㑹 治頭旋耳鳴 穴 絡却 治耳鳴嘈嘈無所聞 穴 浮白 治耳中嘈嘈 穴 和髎 治耳中如蟬鳴 穴 上關 治耳中如蟬聲 穴 耳門 治耳鳴蟬聲 穴 聽㑹 聽宫 治頭風耳鳴 穴 瘛脉 治耳鳴 穴 偏厯 陽谿 商陽 絡却 腕骨 前谷 治耳鳴 穴 頷厭 治耳鳴無聞 穴 肩真 人之耳鳴醫者皆以為腎虚所致是則然矣然亦有 因氣而得者用心而得者不可一槩論也若欲無此 患盖亦不使腎至於虚且不使氣不用心可也或微 微耳鳴只用葱管寘在耳中令氣透自不鳴矣 耳痛 治耳痛 資生 經 穴上關 下關 四白 百㑹顱息 翳風 耳門 風池 頷厭天窻陽谿 關衝 液門 中渚 治耳前痛 穴 少商 治耳痛 穴 曲池 治風耳後痛 穴 瘛脉 完骨 耳聾 治耳暴聾 資生 經 穴 天牖 四瀆 治耳渾渾淳淳聲無所聞 穴 外關 㑹宗 治耳中風聾鳴 穴 商陽 治耳不聽暴聲 穴 天牖 治耳鳴聾狀如蟬聲 穴 上關 治耳鳴耳聾 穴 商陽 陽谷 百㑹 治耳聾 穴束骨 翳風 上關 後谿 顱𩕄 治耳塞 穴 風池 治耳聾腎虚 穴 腎腧 治耳聾耳中如蟬聲無所聞 穴 聽㑹 治耳聾如物傾塞所聞耳中嘈嘈 穴 聽宮 治耳鳴聾無所聞 穴 外關 天窻 治卒耳不聞人語 穴 竅陰 治耳暴聾 穴 三陽絡 液門 治暴氣耳 穴 四瀆 治頭痛耳聾兩顳顬痛 穴 中渚 治耳聾 穴 㑹宗 治頰頷腫耳聾胸痛不可轉側無常處耳鳴聾 穴 俠谿 治耳聾嘈嘈無所聞 穴 浮白 治耳聾 穴 玉枕 治耳鳴聾 穴 耳門 翳風 腦空 治耳淳淳渾渾無所聞 穴 聽㑹 外關 葦筒灸耳病 見中風不語 治耳聾 穴 肩真 刺足少隂 治暴耳聾 穴 天牖 耳聾有因氣得者快則通傷寒用衣被擁塞得者 病去漸愈鄉人劄耳草取汁用新羅百草煮粥食亦 驗云 治耳病 作泥餅子厚半分覆耳上四邊勿泄氣以筯刺泥餅 作一小孔以艾灸百壯候耳痛不可忍即側耳倒傾 黄水出盡即愈若泥乾數易之 又截箭簳二寸内 耳中以麫擁四畔勿令泄氣灸簳筒上七壯 又搗 豉作餅填耳内以地黄長五寸削一頭令尖納耳中 與豉餅底齊上着荷葉盖之剜一孔如筯頭透餅於 上灸三壯 治耳聾耳鳴 刺手少陽經翳風二穴次鍼足少陽經聽㑹二穴 聤耳 治聤耳有膿汁出 資生 經 穴 下關 治耳塞 穴 風池 治耳如物塞 穴 聽宫 治聤耳膿出 穴 上關日灸三壯至二百壯 治耳有膿汁出生瘡窒耳聤耳耳鳴如蟬聲重聽無 所聞 穴 耳門 鼻塞不利 主鼻窒喘息不利鼻喎僻多涕 衂有瘡 資生 經 穴 風府 曲差 上星 迎香 素窌 水溝 齗交 通天 禾窌 主鼻窒喘息不通 穴 承靈 主鼻不利涕黄 穴 前谷 厲兊 京骨 治息肉不利 穴 齗交 治不知香臭 穴 天柱 治鼻聞焦臭 穴 中管 療頭疼鼻塞 穴 眉衝 療鼻塞 穴 玉枕 百㑹 明堂 當陽 臨泣 療鼻息不聞香臭 穴 迎香 療鼻不得息 穴 風府 療鼻塞不聞香臭 穴 天牖 又穴 𩕄㑹 若是鼻塞灸𩕄㑹日七壯 至四日漸退五日頓愈 上星 百㑹 承光 治鼻塞悶 穴 通天 臨泣 治鼻塞不通 穴 步郎 治目眩鼻塞 穴 臨泣 治鼻塞不利 穴 前谷 齗交 治鼻衂息不利 穴 承靈 治鼻塞息肉不消多涕成瘡 穴 素髎 銅人云素髎穴諸方闕治療法千金治鼻塞息肉 不消多涕生瘡而今之千金只云主鼻喎僻多涕 衂有瘡又云主鼻窒喎息不利與此文稍異豈 古今本不同耶 治惡風鼻不利 穴 厲兊 治不知香臭 穴 水溝 鼻有息肉 治鼻中息肉不利鼻頭額頞中痛鼻中有瘡 穴 齗交 治厲鼻 穴 腦空 治鼻息肉 穴 上星灸二百壯 又灸頰上星兩 旁相去各百壯 治鼻有息肉不聞香臭衂血 穴 迎香 治鼻中息肉蝕瘡 穴 齗交 治息肉不消多涕成瘡 穴 素髎 治鼻中息肉 穴 𩕄㑹灸七壯 又通天灸七壯左臭灸右右 臭灸左左右臭皆灸之曽用此法灸數人皆於鼻 中去臭積一塊如朽骨臭不可言去此全愈 鼻涕出 療頭風多鼻涕鼻塞 穴 明堂 療鼻窒口僻鼻多清涕出不可止 衂有瘡 穴 禾窌 療鼻衂多涕 穴 崑崙 療衂不止鼻垂清涕 穴 風門 治鼻洞涕生瘡 穴 禾髎 治鼻衂出清涕 穴 風門 治口喎鼻生清涕 穴 通天 承光 治頭風目眩鼻出清涕目出淚 穴 神庭 治鼻 清涕出 穴 通谷 神庭 攅竹 迎香 風門 合谷 至陰 治鼻喎僻多涕 穴 曲差 治多嚏 穴 風門 主鼻不收涕不知香臭 穴 天牖 水溝 主涕黄 穴 前谷 厲兊 京骨 治多涕 穴 素髎 治鼻中乾鼻衂等凡二十二病 穴絶骨皆灸五十壯 王氏云母氏久病鼻乾有冷氣問諸醫者醫者亦不 暁但云病去日愈既而病去亦不愈也後因灸絶骨 而漸愈矣予亦嘗患此偶絶骨疼而着艾鼻乾亦失 去初不知是灸絶骨之力後閲千金方有此證始知 鼻乾之去因絶骨也若鼻涕多因灸𩕄㑹前頂大 人小兒之病初無以異焉耳 治時時嚏不止 穴 風門 五處 療好嚏 穴 頷厭 鼻痛 主鼻管疸發為厲鼻 穴 腦空 竅陰 治涎出鼻中痛 穴 復溜 治面風寒鼻䪼上腫癰痛 穴 巨髎 治鼻中酸 穴 肝腧 治額頞中痛 穴 齗交 療鼻準上腫癰痛 穴 巨窌 療鬼擊鼻出血 穴 人中 水分 陰交 鼻衂 治鼻 穴 神庭 治鼽衂有瘡 穴 曲差 治鼻衂窒喘息不通 穴 承靈 風池 風門 譩譆 後谿 治頭熱 衂 穴 中管 又云中管主 鼻間焦臭 三間 偏厯 厲兊 承筋 京骨 崑崙 承山 飛揚 隠白 治鼻中衂血不止淋濼 穴 京骨 申脉 主衂血嘔血 穴 郄門 治衂血劇不止 穴 隠白 治衂不止 穴 湧泉 主鼻不得息及衂不止 穴 水溝 天牖 主衂血不止 穴 天府鍼四分 治鼻衂 穴 上髎 後谿 風府 治諸陽熱氣盛衂血不止 穴 瘂門 治衂血頭重 穴 通天 治衂血不止 穴 禾髎 兊端 勞宫 治衂血 穴 曲泉 隠白譩譆 陰郄 迎香 治衂血 穴 偏厯 合谷 二間 崑崙 通谷 治衂血喘呼小腹痛攻咽喉 穴曲泉 療衂血不止 穴 太谿 隠白 風門兊端 腦空 療 衂有瘡 穴 禾窌 療鼽衂 穴 攅竹 治鼻出血不止名腦衂 穴 上星 灸五十壯 徐德占教衂者急灸項後髪際兩筋間宛宛中三壯 立定盖血自出入腦注鼻中常人以綿勒頸後尚可 止衂灸决效無疑 治腦衂 穴 上星 灸五十壯 王氏云母忽患鼻衂急取藥服丸平昔與人服有効 者皆不效因閱集効方云口鼻出血不止名腦衂灸 上星五十壯尚疑頭上不宜多灸只灸七壯而止皆 復作再灸十四壯而愈有人鼻常出膿血後以予效 灸𩕄㑹亦愈則知𩕄㑹上星皆治鼻衂云 治鼻衂 穴 絶骨 治衂血 穴 前谷 治温瘧肩背痛目眩鼻衂喘逆腹脹肩膊内廉痛不可 俛仰 穴 譩譆 治鼻 穴 風門 治衂時痒痒不止 灸足大指節横理三毛中十 壯劇者百壯衂不止灸之瘥并治陰卵腫 又灸 風府一穴四壯不止又灸或湧泉二穴各百壯又 以弓張絃向上病人仰卧枕絃放四體如常卧法 治衂而下衃血流 取足太陽大衂衃取手太陽不已刺腕骨下不已 取膕中出血 治鼻衂不止 穴 合谷 内庭 瘂門 治鼻衂漏血不止 項後髪際兩筋間䧟者中三壯 又云灸髮際一穴 五七壯麥粒大 治卒鼻衂 灸手大指端骨七壯隨血左右 治脉浮大鼻中燥如此必去血鼻衂 灸兩臂中脉取止取臂脉法以臭臂㸃其鼻所着 處是穴兩臂皆爾 口緩 治唇吻不收 資生 經 穴 合谷 水溝 治失欠頰車蹉 背第五椎一日灸二七壯滿三日未瘥灸氣衝二 百壯胸前喉下甲骨中是亦名氣堂又灸三陰交 百壯三報之 治數欠頻伸 穴 通理 治口失欠下牙齒痛 穴 下關 大迎 翳風 治喜頻伸數欠惡聞人音 穴 内庭 治數欠 穴 漏谷 治數欠不得息 穴 太淵 治數欠 穴 經渠 治目淚出欠氣多 穴 風池 治口緩不收不能言 穴 地倉 大迎 治失欠 穴 翳風 通谷 治舌緩 穴 風府 又穴瘂門 治口閉 穴 崑崙 治不能言 穴 翳風 治失欠 穴 完骨 治數欠 穴 通理二穴甲乙經云手少陰絡在腕 後一寸足手太陽各灸五壯炷如半棗核大又灸 足内踝上三寸宛宛中或三寸五分百壯三報此 三陰交穴也 口瘖瘂 治瘖 資生 經 穴 合谷 水溝 治不能言 穴 承泣 地倉 大迎 魚際 通理 治瘖不能言 穴 腦户 療失音 穴 孔最 瘂門 療瘖不能言 穴 風府 承漿 治失音 穴 聽宫 療暴瘖不能言 穴 翳風 通理 療失音 穴 頰車 治失音不能言 穴 陰郄 治瘖不能言 穴 間使 合谷 治暴瘖氣哽又云暴瘖咽腫食不下喉鳴 穴 天鼎 治暴瘖不能言口噤 穴 靈道 天突 天窻 治暴瘂 穴 支溝 通谷 三陽絡 治牙關不開口噤不語失音牙關痛頷頰腫 穴 頰車 治言語不正 穴 日月 治舌下腫難言舌瘲涎出 穴 㢘泉然谷 陰谷 治舌緩瘖不能言舌急語難 穴 風府 治暴瘖不能言 穴 支溝 天窻 扶突 曲鬢 靈道 治舌卷不能言 穴 復溜 治不能言 穴 通理 治頸上氣失瘖不能言舌急 穴 魚際 治頸項强舌緩不能言失瘖不能言舌急 穴 瘂門 瘂門一名舌本一名舌厭督脉揚維之㑹入繋舌本 則是穴也其舌本所繋歟凡舌緩不能言者宜治此 治舌下腫難言縱言涎出欬𠻳上氣喘息嘔沫口噤舌 根急縮下食難 穴 㢘泉 㢘泉一名舌本盖 舌之根本也故能治舌下腫難言舌縱涎出根急縮 諸病與千金方所療略同凡有此等疾者宜鍼灸此 穴 治舌强不能言 穴 大迎 口眼喎 治口喎僻不能言 資生 經 穴 承泣 四白 巨窌 上關 大迎 顴骨 强間 風池 迎香 水溝 素窌 治口僻痛惡風寒不可嚼 穴 頰車 顴窌 治口不能禁水漿喎僻 穴 水溝 齗交 治風頭耳後痛煩心足失履口喎僻 穴 完骨 治偏風口目喎 穴 上關 下關 治口喎鼻多清涕風眩頭痛 穴 承光 治口喎鼻多清涕衂血頭重 穴 通天 治口面喎 穴 完骨 列缺 治口眼喎斜失欠脫頷口噤不開食不能言頰腫牙車痛 穴 翳風 治偏風口喎 穴 承漿 治瘛瘲口喎 穴 巨髎 治口喎眼瞤動 穴 顴髎 治口眼喎斜目瞤面葉葉動牽口眼目視 冷淚眼 眥赤痛 穴 承泣 治偏風口喎目不得閉失音不語飲食不收水漿漏落 眼瞤動不止病左治右右治左 穴 地倉 承漿 艾如粗釵脚大若大口 轉喎却灸七壯始愈 治口喎四肢逆冷嗌乾煩渴瞋不欲視目淚出太息 穴 行間 治失欠口喎食飲善嘔暴瘂不能言 穴 通谷 治口喎 穴 温溜 偏厯 二間 内庭 治偏風口眼喎肘腫齒齲痛寒熱 穴 衝陽 治口僻 穴 和窌 治口喎 穴 列缺 地倉 治口僻面風寒鼻凖上腫癰痛招揺視瞻瘛瘲 穴 巨窌 治僻風口喎失瘖不言不得飲水食漏落脉瞤動 穴 地倉 大迎 治風中脉口眼喎斜其狀喎向右者謂左邊脉中風而 緩宜灸左喎左灸右炷如麥粒各二七壯頻灸取盡風 氣 穴 聽㑹 頰車 地倉各二穴 治喜齧頰 穴 光明 臨泣 治自齧頰唇 穴 京骨 陽谷 治口瘡舌下腫難言舌縱涎出舌根急縮 穴 㢘泉灸三壯 次鍼湧泉二穴 治口中齒痛惡寒䪼腫 穴 商陽 治口僻 穴 偏厯 治口齒痛 穴 温溜 治口舌生瘡失欠頰車蹉及治咽喉腫痛 灸背第五椎一日二七壯滿三日未瘥灸氣衝二 百壯胸喉下甲骨中是亦名氣堂又灸足内踝上 三寸宛宛中前或三寸五分百壯二報此三陰交 穴也 口舌乾苦 治口舌乾食飲不下 資生 經 穴 膽腧 商陽 小腸腧 治口熱口乾口爛 穴 勞宫 少澤 三間 太衝 治咽乾口熱唾如膠 穴 少澤 大谿 治口乾 穴 曲澤 章門 治舌卷口乾 穴 少陰 治口苦嗌乾介介然 穴 陽陵泉 治舌卷口乾心煩悶 穴 關衝 治身熱煩渴口乾 穴 曲澤 治口乾 穴 三間 肺腧 不容 章門 商陽 竅隂 兊端 治口苦舌乾又治食不下口舌乾 穴 膽腧 治舌乾 穴 復溜 大鍾 尺澤 治唇乾涎出不覺 穴 下㢘 治口中熱 穴 少衝 大鍾 治口乾 穴 肝腧 少澤 曲澤 治大人小兒口中腥臭胸脇肢滿又主老小口中腫腥 臭及療小兒齗爛臭 穴 勞宫 治口熱咽酸 穴 少衝 治口乾 穴 曲澤 口齒疳瘡 治口齒疳蝕生瘡 資生 經 穴 承漿 治牙齗腫 穴 天衝 治齒齗腫小兒疳濕瘡 穴 角孫 史記齊大人病齗齒太倉公灸其左太陽明脉即為 苦参湯日潄三升出入五六日病已得之風及卧開 口食而不𠻳 治牙車急 穴 完骨 治牙車痛 穴 翳風 治牙車脫 穴 下關 治牙關不開 穴 水溝 上關 頰車 治牙車引急頭重痛耳中嘈嘈頷頰腫 穴 和髎 治牙車脱臼相離三寸及治牙車急痛不得嚼食 穴 聽㑹 唇頰腫痛 治唇吻不収 資生 經 穴 合谷 治緊唇不能開合 灸虎口男左女右 療唇口乾 穴 三間 治唇乾涎出 穴 下㢘 治喜嚙頰 穴 光明 足臨泣 治頰腫痛 穴 巨窌 天窻 治自嚙唇 穴 京骨 陽谷 治頷痛 穴 腕骨 治唇腫痛 穴 迎香 治牙痛唇吻急强 穴 正營 治唇吻强 穴 上關 兊端 治唇吻瞤動 穴 大迎 治唇腫 穴 膺窻 太衝 治頰腫 穴 完骨 治頷頰腫 穴俠谿 和髎 頰車 治頷頰腫引牙車不開急痛口噤不能言 穴曲鬢 治頰頷腫 穴 大迎 治脱頷頰腫 穴翳風 治頸項腫寒熱 穴 腕骨 陽谷 治頷腫 穴 支正 治腮頷腫 穴 少商 治頰頷腫瘰癧 穴 手三里 治頤頷腫齒痛惡寒肩背急相引缺盆痛目青盲 穴 商陽灸三壯右取左左取右食傾立已 治頰腫痛 穴 天窻 治頰痛 穴攅竹 治頸頷拄滿 穴 角孫 治胸膈滿悶頸下腫善嚙頰 穴 臨泣 治面腫唇動葉葉肺風狀如虫行及治不能言口噤 不開 穴 水溝 資生經云孝襲與稱武德中出鎮潞州甄權以新 撰明堂示予時有刺史成君綽患頸腫如數升喉 中閉塞水粒不下三日矣余屈權救之針其右手 次指之端如食頃氣息即通明日飲噉如故按銅 人云少商穴在手大指端内側去爪甲角如韭葉 成君綽顋頷腫大如升甄權針之立愈病狀少異功 効實同但李云次指端銅人云大指端未知孰是果 針少商當在大指端也姑兩存之以俟識者 舌强 治舌强 穴 中衝 治舌縱 穴 然谷 治舌縱涎下煩逆溺難小腹急引陰痛股内㢘痛 穴 陰谷 治舌下急 穴 天突 治口痛齧舌 穴 解谿 治俠舌縫脉青 穴 天突 治舌上黄身熱 穴 魚際 治舌强 穴 竅陰 治吐舌戾頸小兒吐舌舌强嗍妳不得 穴 陽谷 療吐舌 穴 滑肉門 少海 温溜 治舌强 穴 大迎 治吐舌 穴 曲賔 太一 治舌卷 穴 衝關 治吐舌 穴 陽谿 二間 飛揚 温溜 治舌强 穴 瘂門 治舌急 穴 風府 治舌縱 穴 陰谷 治舌本出血 穴 扶突 大鍾 竅陰 治舌乾脇痛 穴 尺澤 治舌本痛 穴 中衝 治舌緩涎下煩悶 取足少陰 治重舌 刺舌注以䤵鍼 治重舌 穴 行間灸隨年壯 治重舌極證 右用指去爪先從舌下筋上擦至根漸深深擦入 如此三次又用指蘸水取項後燕窠小坑中筋膜 自上趕下至小窟深深擦入亦三次小兒若飲乳 勝前則病去矣 治舌上出血如簮孔者 以錢掩臍下灸錢下際五十壯 治舌卒腫滿口嗌乾如吹猪胞氣息不得通須臾不治 殺人 急以指刮破舌兩邊去汁即愈亦可鈹刀决 兩邊破之以瘡膏傅之 治舌卒腫 刺舌下兩邊大脉血出勿使刺着舌下中央脉血 出不止殺人如尚不愈或血出數升則焼鉄箆令 赤熨瘡數過以絶血也 牙疼 治齒痛惡寒 穴 曲池 大迎 顴窌 聽㑹 治牙齒痛不能言 穴 浮白 治上牙齒痛 穴 陽谷 正營 治下牙齒痛 穴 四凟 陽谷 液門 商陽 二間 治牙齒不能嚼 穴 頰車 角孫 治風齒疼痛 外踝上髙骨前交脉灸三壯 或七 壯驗 又以線量手中指下掌後横文折為四分量横文 後當臂中灸二壯愈隨左右 王氏云有老婦人舊患牙疼人皆教将兩手掌交叉 以中指頭盡處為穴灸七壯永不疼恐是外關穴也 穴在手少陽去腕後二寸䧟中泉司梢子妻舊亦患 牙人為灸手外踝穴近前些子遂永不疼但不知所 謂外踝上者指足外踝耶手外踝耶識者當辨之 治牙車痛 穴 翳風 治牙痛頰頷腫 穴 大迎 治頰頷腫引牙車不得開 穴 曲鬢 治牙齒痛唇吻急强齒齲痛 穴 正營 治齒痛 穴 陽谿 懸顱 手三里 治齒痛惡寒 穴 商陽 治齒齗痛 穴 兊端 治牙痛 穴 厥陰腧 治寒熱齒齗腫風眩頸項痛 穴 少海 治風牙疼牙車不開口噤嚼物鳴 穴 上關 灸牙疼法 隨左右所患肩尖微近後骨縫中小舉 臂取之當骨解陷中灸五壯 王氏云予親灸數人皆愈灸畢項大痛良久乃定永 不發予親病齒痛百方不騐用此法瘥 又辛師舊 患傷寒方愈食青梅既而牙疼甚有道人為之灸屈 手大指本節後陷中灸三壯初灸覺病牙痒再灸覺 牙有聲三壯疼止今二十年矣後陽谿穴也 又云 治齒痛手陽明脉入齒縫中左疼灸右右灸左 治牙齒疼 危氏 方 灸兩手中指背第一節前有陷處 七壯下火立愈 治牙疼 穴 合谷 治蛀牙方 凡蛀牙疼必須出之若無妙手其疼不 可忍也無問上下但隨左右於牙關齦車骨尖相 時近裏以指捻之覺痛處是穴以艾火灸七壯瘡 斂蛀牙自落其驗如神 又火灸脂索如錐以納 蟲孔中便緣脂出 治牙疼 鍼内庭二穴如虫食疼者傅藥而愈 又分男左女右在肩頭上穴口中灸轉三遭左疼 灸右右疼灸左 治唇吻强齒齗痛 穴 兊端 治骨槽風 於痛處耳中梗上灸 治齒病 灸肩髃七壯隨灸左右 又法 灸耳垂下牙疼骨上三壯未効加壯數 治牙齒疼痛 先以稲藁心量中指中節若手長却 将手掌下量及臂上兩叚以艾灸之七五壯若左 邊牙疼灸右邊右邉牙疼灸左邊 治齒痛不惡清飲取足陽明惡清飲取手陽明 齒齲 療齒牙不嚼物齲痛腫 資生 經 穴 角孫 療齒齲 穴 耳門 治齒齲痛 穴 三間 陽谷 衝陽 内庭 厲兊 四凟 液門上關 治齒齲痛 穴 三間 大迎 正營 治齒齲痛又治齒寒腦風頭痛 穴 少海 治齒齲 穴 合谷 偏厯 三陽絡 耳門 治齒齲 穴 完骨 治齒齗痛唇吻强上 穴兊端 目窻 正營 耳門 治齒齲 穴 厲兊 三間 衝陽 偏厯 少海 合谷 内庭 復溜 治齒齲 穴 曲鬢 療牙齒齲痛 穴 下關 大迎 翳風 完骨 傳曰唇亡齒寒謂前齒非牙也説文云齲齒蠧也謂 齒蠧而痛也其不因齲蠧而痛者盖風寒入腦髓爾 素問謂大寒至骨髓故頭痛齒亦痛當以此治之 治齒齲 穴 曲鬢 衝陽 治上齒齲腫 穴 目窻 治上齒齲痛惡寒 穴 正營 治齒痛惡清 穴 三間 齒噤 治欬逆上氣喘息嘔沫齒噤 資生 經 穴 天容 㢘泉魄户 氣舍 譩譆 扶突 治口噤不能言 穴 曲鬢 治口噤 穴 天窻 翳風 治口噤舌根縮 穴 㢘泉 治口噤不開 穴合谷 列缺 頰車 禾髎 治風痙口噤 穴大迎 治口噤不開暴惡不能言 穴 支溝 治僻噤 穴 外關 内庭 三里商丘 大泉 治口噤不開引鼻中 穴 齗交三關 大迎 翳風 治唇吻不收瘖不能言口噤不開 穴 合谷 水溝 治口噤不開 穴 曲鬢 商丘 療面風口不開口生瘡又治口噤 穴 承漿 療齗噤 穴 㢘泉 療口噤鼓頷 穴 兑端 療口噤不開 穴 翳風 療口不可開及尸厥 穴 素窌 咽喉腫痛 治咽喉痛 資生 經 穴 風府 治咽痛食不下 穴 膽腧 治喉嗌痛 穴 風府 天窻 勞宫 治嗌痛 穴 中渚 支溝 内庭 治咽中痛不可納食 穴 通泉 大鍾 治咽中如扼 穴 間使 治咽喉痛 穴 膝關 治喉痛 穴 天窻 治咽喉腫 穴 泉突 治嗌偏腫不可咽 穴 前谷 照海 中封 治喉腫 穴 中封 治嗌内腫氣走咽喉不能言 穴 然谷 太谿 治咽喉癰腫 穴 大迎 治咽腫 穴 太谿 中渚 治喉痺咽癰腫水漿不下 穴 璇璣 治咽外腫寒厥背痛不能上下 穴 液門 治咽内腫 穴 然谷 治咽腫 穴 水突 氣舍 治喉中生瘡不得下食 穴 天突 治頷腫如升喉中閉塞水粒不下 穴 少商以三稜 針刺微出血洩諸陽藏熱次針陽谷二穴而愈 治喉腫胸脇支滿 穴 尺澤灸百壯 治喉腫厥逆五臟所苦鼔脹 灸承滿各五十壯老人加之小兒隨年壯 治咽腫難言 穴 天柱 治男子婦人咽閉腫痛不能言者 刺少商穴出血立愈如不愈以温白湯口中含潄 是以熱導熱也 咽喉鳴 主喉鳴暴忤氣哽 資生 經 穴 扶突 天突 太谿 主喉中鳴 穴 少商 大衝 經渠 治喉中焦乾 穴 魚際 治喉中如水雞聲 穴 天突 扶突 治喉中作聲 穴 天髎 治喉鳴 穴 大鍾 大包 治喉中鳴翕翕 穴 天突 療喉鳴 穴 陽陵泉 天池 亶中 主呼吸短氣咽中如息肉狀 穴 液門 四凟 主嗌中有氣如息肉狀 穴 蠡溝 少府 主嗌内腫氣走咽喉 穴 然谷 太谿 治咽喉僂引項攣不收 穴 風池 治咽冷聲破 穴 天樞灸五十壯 咽喉乾 治咽喉乾 資生 經 穴極泉 太淵 偏厯 太衝 天突 治喉乾燥寒慄鼓頷欬引尻痛溺出嘔血 穴 魚際 治喉乾煩渇 穴 行間 治咽乾不嗜食 穴 神門 治嗌乾四肢墮善悲不樂 穴 照海 治咽酸 穴 少衝 治咽乾 穴 少澤 太谿 主嗌乾 穴 復溜 照海 太衝 中封 喉痺 治喉痺脇中暴逆 資生 經 先取衝脉後取三里雲門 各㵼之又刺手小指端出血立已 治喉痺不能言 穴 三里 温溜 曲池 中渚 豐隆 治喉痺 穴 神門 合谷 風池 治喉痺頸項腫不可俛仰頰腫引項後 穴 完骨 天牖 前谷 治喉痺腫水漿不下 穴 璇璣 鳩尾 治喉痺哽噎咽腫不得消食飲不下 穴 天鼎 氣舍 膈腧 治喉痺哽咽寒熱 穴 湧泉 然谷 治喉痺胷滿塞寒 穴 中府 陽谷 治喉痺哽咽寒熱 穴 天容 缺盆 大杼 膈腧 雲門 尺澤 二間厲兊 湧泉 然谷 治喉痺咽如哽 穴 三間 陽谿 治喉痺咽乾急 穴 天突 治喉痺嗌乾 穴 大陵 偏厯 治喉痺舌卷口乾 穴關衝 竅陰 少澤 治喉痺 穴 陽輔 陽交 厲兊 下㢘 然谷 經渠 完骨 膈腧 缺盆 氣舍 雲門 陽谿 合谷 温溜 中府 浮白 治喉痺煩滿 穴 大杼 治喉痺寒熱咽中如鯁 穴 天容 治喉痺咽腫不得食飲食不下喉鳴 穴 天鼎 治頷腫喉痺 穴 前谷 治喉痺頷腫肩背痛振寒 穴 二間 治喉痺不能言 穴 曲池 治喉痺舌强口乾肘不舉 穴 竅陰 治喉痺舌强口乾心煩 穴 少澤 治喉痺口乾身熱頭痛短氣胷脇痛 穴 大陵 療寒熱喉痺 穴 浮白 療喉痺 穴 膈腧 經渠 療喉痺咽如有物傷忍振寒又治喉痺咽腫多卧善睡 穴 二間 治喉痺氣逆欬𠻳口中涎唾 灸肺腧七壯亦可隨年壯至百壯 治急喉閉纒喉風 灸三里穴二七壯三七壯有人嘗苦喉痺雖水亦 不能下咽灸三里而愈 又隨腫一邊於大指外 邊指甲上與根齊鍼之不問男左女右只用人家 常使針血出即効如大叚為急兩大指都針尤妙 治喉痺 以砭針刺腫處出血立効 治咽喉病 刺手小指爪文中出三豆大許血逐左 右刺皆須慎麫毒物 治咽喉諸症及毒氣歸心等項惡症並皆治之無有不 効 第一穴風府穴腦後入髪際一寸針入四分穴髙 主暈恐傷人不可不知須令人扶䕶乃針 第二 穴少商穴在手大指表虎口一邊指甲與根齊離 爪如韭葉許針入二分病甚則入五分 第三穴 合骨穴治口撮治牙關不開則陽靈穴應針各刺 一刺出血入二分關竅即閉又有一症潮熱者有 作寒者於合谷穴用針左轉發寒右轉發熱 第 四穴是上星穴在項前入髪際一寸治頰腫及纒 喉風等症又氣急者實熱針足三里虚熱灸足三 里以手約膝取中指稍盡處是穴根脚咽喉常發 者耳垂珠下半寸近腮骨灸七壯二七尤妙及灸 足三里穴在膝下三寸䯒骨外 治喉痺 穴 豐隆 湧泉 關衝 如病甚以小三稜鍼藏於筆頭中誑以㸃藥於喉 中痺上急刺之則有紫血頓出効如不藏針恐患 人難以刺之 治喉痺及毒氣 穴 尺澤灸百壯 普濟方卷四百十九
欽定四庫全書 普濟方卷四百二十 明 周王朱橚 撰 鍼灸門 心氣 治心氣亂 資生 經 穴 心腧 治中風心煩驚悸健忘 穴 百㑹 治健忘 穴 神道 幽門 列缺 膏肓腧 主惡風邪氣泣出善忘 穴百㑹 天府 曲池列缺 主健忘 穴 刺足少陰 主心忪少力 穴 大横灸五十壯 療無心力 穴 百㑹 巨闕 療心中悶 穴 上脘 治失志 穴 委陽 療神氣不足失志 穴 中衝 主失志 穴 内關 主心中憒憒 穴 通谷 療心中氣悶不喜聞人語 穴 鳩尾 治無心力忘前失後 穴 百㑹 王氏云予舊患心氣凡思慮過多心下怔忪或至自 悲感慨必灸百㑹則以百㑹有治無心力忘前失後 證故也 兼服鎮心丹 心痛 凡心實者則心中暴痛虗則心煩惕然亦不能動失智 資生 經 穴 内關 治卒心痛汗出 穴 大敦刺出血即已 治心痛 穴 心腧 亶中 通谷 巨闕 太倉 神府 郄門 曲澤 大陵 治心痛氣短 穴 期門 長强 天突 俠白中衝 治心痛膨膨然心煩亂悶少氣不足息 穴 尺澤 治心懸少氣不足以息 穴 然谷 治心悶痛上氣牽引小腸 穴 巨關灸二十七壯 治心痛如懸 穴 腎腧 復溜 大陵 雲門 治心懸如飢 穴 間使 治心痛如錐刺甚者手足寒至節不息者死 保命 集 穴 支溝 太谿 然谷 治心痛色蒼蒼然如死灰狀終日不得太息 穴行間 治心寒脹滿不得食息噴唾血厥心痛善 心疝太息 穴 鳩尾 治胷痺心痛不得反側及不得息痛無常處 穴臨泣 治心痛難俛仰及治心寒心疝衝冐死不知人 穴 中脘 治痛搶心 穴 腹結 行間 治卒痛煩心中懊憹數欠頻伸心下悸悲 穴 通理 治心痛悲恐相引瘈瘲 穴 靈道 治心痛上搶心不欲食及身腫 穴 建里 治心痛而嘔 穴 章門 治心痛肺脹胃氣上逆 穴 太泉 治心寒脹滿不得食 穴 鳩尾 治暴泄心痛腹脹心痛尤甚 保命 集 穴 大都 太白 治心痛有三蠱多涎不得反側 穴 上管 治心痛喜噫酸 穴 不容 期門 治心痛而寒 穴 少衝 治心下有寒痛又治痺虚令人病不樂好太息 穴 商丘 治胷脾心痛 穴 天井 臨泣 亶中或百壯 治胷脾心痛心腹諸病心痛 穴 亶中 天井 灸太倉 肝腧 治心腹胷滿痞痛 灸肝腧 治心痛 穴 中脘 治心痛 穴 建里 治心痛周痺 穴 膈腧 治心痛周痺痛無常處 穴 臨泣 治心痺 穴 魚際 王氏云嘗侍親疾累日不食因得心脾疼發則攻心 腹後心痛亦應之至不可忍則與兒女别以藥飲之 疼反甚若灸則徧身不勝灸矣不免令兒女以火針 微刺之不拘心腹須臾痛定即欲起矣神哉 治心痛悲恐相引瘈瘲肘攣暴瘖不能言 穴 靈道 治心痛乾嘔煩滿 穴 俠白 治心痛乾嘔 穴 極泉 治心痛唾血振寒咽乾狂言口僻 穴 太淵 治心痛煩滿舌强 穴 陰郄 中衝 治心痛 穴 厥陰腧 神門 治面赤心煩痛 穴 齗交 治心胷痛 穴 天井 治心痛不可忍及不得卧 穴 下脘 治心如懸下痛 穴 外陵 治心痛不可忍 穴 上脘 太陵 治喘息心痛 穴 章門 治心下痛不欲食及心痛有涎 穴 建里 涌泉 治心凡痛有數種冷痛痐虫心痛蠱毒霍亂不識人及 治心痛蠱毒 穴 巨闕 治心匿不能食反胃霍亂心痛 穴 中脘 治心痛 穴 曲澤 督腧 膈腧 治心痛不嗜食 穴 湧泉 治卒心痛 穴 少衝 治寒熱心痛背相引痛胷滿悶咳嗽不得息煩心多涎 穴 心腧 治心痛不可忍嘔血煩心 穴 巨闕 療心痛不可忍吐冷酸水及元藏氣 灸足大指次指内横文中各一壯炷如小麥立愈 治心懊憹憹微痛煩逆 穴 心腧 治心痛如錐刀刺氣結 穴 膈腧灸七壯 治心痛冷氣上 穴 龍頷灸百壯 治心痛惡氣上脇急痛 穴 通谷灸五十壯 治心痛暴絞急絶欲死 穴 神府 灸百壯在鳩尾 正心 治心痛暴惡氣 穴 巨闕灸百壯 治心痛堅急氣結 穴 太倉灸百壯 治心痛 穴 灸胃脘横文三七壯 又灸兩虎口 白肉際七壯 治腎心痛 先取京骨崑崙發針不已取然谷 治胃心痛 取大都 太白 治脾心痛 取然骨 太谿 治肝心痛色蒼蒼然如死灰狀終日不得休息 保命 集 取行間 太衝 治肝心痛 取魚際 太淵 治心痛不可按煩心 穴 巨闕 主心痛有三蠱多涎不得反側 危氏 方 穴 上脘 主心痛身寒難以俛仰心疝衝胃死不知人 穴 中脘 主心痛如錐針刺 穴 然谷 太谿 主心腹中卒痛 穴 石門 主心痛 穴 陰郄 行間 治卒心痛多驚瘖不得語咽中如鯁 穴 間使 治心痛善驚 穴 曲澤 治心痛衂血嘔噦驚恐畏人神氣不足 穴 郄門 治心痛胷脇肢滿欬𠻳膺胛臂内㢘痛 穴 天泉 治久瘧欬逆心痛如錐刺手足寒至節喘息者死 穴 太谿 心痛内九種乃心脾痛非真心痛如真心痛則朝發夕 死夕發朝死如難經䟽所載是已然此疾有所自産論 嘗謂産後心痛若誤以為有所傷療之則虚極而心 絡寒甚傳心之經則變為真心痛此一說也巫臣以 夏姬之故怨子反曰余必使汝疲於奔命以死子反 於是一嵗七奔命遂遇心疾而卒則又因用心而成 疾矣然則如之何平居當養其心使之和平疾自不 作其次當服鎮心丹之類補養可也若疾将作而針 灸亦可以為次也 治心腹冷痛 王氏玉抱肚法針砂四兩炒俟烟出入 半兩硼砂 粉霜各半錢新水拌匀微濕以皮紙貼安懐中候熱 發寘臍中氣海石門關元血大補本元或寘其他冷 處汗出立瘥予自用驗此藥燥則不熱再以新水拌 再熱可用十餘次如藥力盡却曝乾再入 等依舊 熱舍弟叔浩傳一方只用針砂泥 功效亦同豈以 硼砂粉霜價不㢘而不用耶 王氏云予舊患心脾發則痛不可忍急用瓦片寘炭 火中燒令通紅取出投米醋中漉出以紙三二重褁 之寘疼處稍止冷即再易耆舊所傳也後閱千金方 有云凡心腹冷痛熬鹽一半斤熨或熬蚕炒燒石磚 蒸熨取其裏温煖止或蒸土亦能治始知予家所用 盖出千金方也它日心痛甚急灸中脘數壯覺小腹 兩邊有冷氣自下而上至灸處即㪚此灸之功也本 事方載王思和論心忪非心忪也胃之大絡名曰大 里絡胷膈兩乳虚而有痰則動更須臾發一陣是其 證也審若是又是灸建里矣但不若中脘為要穴云 治心疼及治小兒心疼 足大拇指中節上灸三壯即止男左女右其有蛔 虫鑚心疼甚醫者不明其症但服此藥大相遠也 如是虫痛作時面必青黒仰身撲手悶亂欲絶止 而口吐清水者是也 治心痛 足心亂文中以麥粒大艾炷灸三壯男左 女右每遇痛盛時灸 治真心痛論手足青至節心痛甚者旦發夕死夕發旦 死療心痛及已死 保命 集 右髙其枕拄其膝欲令腹皮蹙揉灸其臍上三寸 胃脘有頃其人患痛短氣欲令人舉手者小舉手 問痛差緩則已 治蚘心痛 以手按其堅持之勿令得移以大針刺 之後久持之虫不動乃出針心下不事刺中有成 聚不可取於輸腸中有虫蚘咬皆不取以小針 治心痛引腰脊欲嘔及不息 保命 集 刺足少陰不已取手少陰 治心痛腹脹嗇嗇然大便不利 保命 集 刺足太陰 治心痛引小腹滿上下無常處便溺難 保命 集 刺足厥陰 治心痛但氣不足以息 保命 集 刺手太陰 治㵼熱厥心痛 保命 集 穴 太谿灸三壯或五七壯 治㵼熱厥痛 保命 集 穴 崑崙灸三壯或五十七壯 治心痛與背相引善恐如從後觸其心傴僂者腎心痛 也 保命 集 先刺京骨崑崙不已刺合骨 治心痛卧若徒居間動作痛益甚者其色不變此肺心 痛也 保命 集 刺魚際太淵宣通靈氣行無所礙滯則病 愈 治卒心痛不可忍 刺任脉上腕針入八分先補後㵼之其穴下針令 患人覺針下氣行如滚鷄子入腹為度次針氣海 二穴足少陰湧泉二穴無積者刺之如食頃而已 有積者先飲利藥後刺之立愈如不已刺間使二 穴針支溝二穴次針三里二穴如灸冷心痛燔針 斜任脉巨闕穴如五臟氣相干心痛者刺之無不 愈有小腸氣痃癖膀胱氣脇痛等疾皆痛至心宜 審諦不可執一而刺之如汗出刺大敦出血立已 治腹有逆氣上攻心腹滿脹上搶心痛不得息氣衝腰 痛不得俛仰 穴 氣衝各灸七壯如大麥禁針次針三里二穴 而愈 治心痛週痺 穴 膈腧 臨泣 治心痛短氣手掌煩熱或啼哭罵詈悲思愁慮面赤身 熱其脉實大而數 春當刺中衝夏刺勞宫季夏刺 大陵皆補之秋刺間使冬刺曲澤皆㵼之又當灸 巨闕五十壯背第五顀百壯 治心疝暴痛 取足太隂 治卒心痛 肘後 方 手中央長指端灸三壯 又横度病 人口折之以度心厭下度頭灸三下 治心疝激痛難忍 肘後 方 巨闕及左右一寸並灸百壯 又以䋲度頸及度脊如之令正相對凡灸六處 治卒心腹滿 肘後 方 乳下一寸灸七壯又両手大拇指 肉邊爪後第一紋頭各灸一壯又兩指中央長指 爪下各灸一壯愈 治心脾疼痛不可忍 足大拇指甲頭當中肉甲之 間男左女右灸五壯艾炷如麥粒大經騐方雲景 齊芳自創一日婢病此同官郭魯望傳是法立愈 治心腹痛嘔逆 中脘灸三百壯 治心腹絞刺痛不可忍 陰都二穴灸三百壯 心恍惚 治悲愁恍惚 穴 心腧 天井 神道 治狂驚恍惚 灸足陽明 治狂癲恍惚 灸腦户 治狂言恍惚 灸天樞 治卒中邪魅恍惚左斗關後尺中隂實者腎實也恍惚 健忘目視 耳聾悵悵善鳴 刺足少隂至隂 治恍惚不知人 穴 巨闕 療少力忘前失後心神恍惚 穴 百㑹 療心恍惚 穴 陰都 心驚恐 治心痛善驚 資生 經 穴 曲澤 治悲恐 穴 靈道 治暴驚 穴 下㢘 治心痺悲恐 穴 魚際 治悲恐善驚 穴 少衝 治心風驚悸 穴 上脘 治悲恐畏人 穴 少府 治驚悸少氣 穴 神門 蠡溝 巨闕 治大驚亂痛 穴 梁丘 治多驚 穴 陰郄 間使 二間 厲兊 療驚悸 穴 間使 治驚恐 穴 五里 治善驚恐 穴 京骨 大鍾 大陵 治驚悸 穴 百㑹 神道 天井 液門 治喜恐 穴 通谷 章門 治癲疾風牙腫善驚恐 穴 天衝 治風虚驚恐狂蕩又療驚恐悲愁 穴 支正 治驚恐畏人 穴 郄門 治驚悸不得安寢 穴 神庭 治腦頭風痛目瞑心悸 穴 腦空 主吐舌戾頸善驚 穴 三間 合谷 厲兊 主心下澹澹善驚 穴 曲澤 大陵 主心下悸又療悲恐畏人 穴 通理 主心下惕恐人將捕之 穴 然谷 陽陵泉 主驚恐畏人神氣不足 穴 大鍾 郄門 主善驚 穴 大巨 主多卧好驚 穴 厲兊 主驚不得卧 穴 氣海 陰交 大巨 主善驚妄言面赤 穴 液門 主數噫恐悸氣不足 穴 少府 主數噫恐悸氣不足 穴 神門 主驚悸少氣 穴 巨闕 主卧驚視如見鬼 穴 隂蹻 主瘈瘲而驚 穴 解谿 主太息煩滿少氣悲驚 穴 少衝 治心痛數驚心悲不樂 穴 行間 主氣驚心痛 穴 手少陰 療悲恐畏人善驚 穴 少衝 療驚不安寢 穴 神庭 療善驚 穴 曲澤 療大驚 穴 梁丘 療多悲恐驚悸 穴 風府 療心驚悸神氣耗㪚 穴 鳩尾 治驚怖恐心忪少力 穴 大横灸五十壯 治驚悸 穴 上脘 治驚悸 穴 天井 治善驚 穴 厲兊 治悸坐不安 穴 彧中 心喜笑 主笑若狂 資生 經 穴 神門 陽谷 主喜笑不止 穴 勞宫 太陵 主喜笑 穴 列缺 治喜笑不休 穴 太陵 治狂言喜笑見鬼 穴 陽谿 治失笑無時節 穴 水溝 治喜怒 穴 復溜 療心悲怒 穴 魚際 療多怒 穴 肝腧 主怒欲殺人 穴 身柱 心憂悲 主心悲 資生 經 穴 漏谷 治心悲 穴 商丘 治悲恐 穴 靈道 治恍惚悲愁 穴 神道 主悲愁恍惚悲傷不樂 穴 天井 心腧 神道 主大風黙黙不知所痛悲傷不樂又療驚悸悲傷 穴 天井 治大風逆氣多寒善悲 穴 大横 治善悲不樂 穴 照海 治太息善悲小腹熱欲走多唾言語不正四肢不収 穴 日月 治悲恐善驚 穴 少衝 療驚恐悲愁 穴 支正 治煩滿少氣悲恐畏人掌熱腹腋攣急胷痛手倦不伸 穴 少府 治悲笑 穴 勞宫 治善悲泣 穴 心腧 神門 解谿 大陵 主善悲 穴 間使 主悸悲 穴 通理 主心悲 穴 行間 勞宫 主泣出 穴 百㑹 治憂心 灸絶骨 治乍哭 穴 水溝 王氏云母久病忽泣涕不可禁知是心病也灸百㑹 而愈予凡遇憂愁悽愴亦必灸此有此疾者不可不 之信也 治泣出而驚 穴 後谿 心煩悶 治瘧心煩甚欲得飲冷惡寒則欲處温中咽乾不嗜食 心痛數噫恐悸少氣不足手臂寒喘逆身熱狂悲哭嘔 血遺溺 資生 經 穴 神門 治澹熱嘔逆上氣 穴 中府 治澹虚 穴 三陽絡灸各十三壯 歎息 主太息煩滿少氣悲驚 資生 經 穴 少衝 主不得太息 穴 行間 凡好太息不嗜食多寒熱汗出病至則喜嘔嘔已乃衰 穴 取公孫 井腧 實則腸中切痛厥頭面腫起煩心狂多飲不嗜卧虚 則鼓脹腹中氣滿熱痛不嗜食霍亂公孫主之 治太息善悲 穴 日月 商丘 治太息 穴 行間 療腦脇痛善太息腦滿膨膨 穴 丘墟 嗜卧 治多喘 資生 經 穴 𩕄㑹 百㑹 治嗜卧 穴 陰蹻 膈腧 治好獨卧 穴 腎腧 治多卧喜睡 穴 二間 三間 治多睡善驚 穴 厲兊 治四肢煩熱嗜卧怠惰四肢不欲動 穴 三陽絡 治嗜卧身欲動 穴 三陽絡 治嗜卧 穴 五里 太谿 大鍾 照海 二間 治傷寒喘卧 穴 膈腧 治喜寐 穴 厲兊 大敦 治嗜卧 穴 天井 王氏云千金謂食多身痩名曰食晦先取脾腧後取 季脇又曰凡身重不得食無味卧皆針胃脘太倉服 建中湯平胃丸令人嗜卧與夫食罷則脾困欲卧縱 不言針豈可不灸乎予與人灸中脘膏肓遂皆不困 故言及之 不卧 治驚悸不得安寢 資生 經 穴 神庭 治不得卧 穴 氣衝 章門 治大喘不得卧 穴 期門 治咳嗽煩怒不得卧 穴 太淵 治腰脊冷痛不得卧 穴 白環腧 治不得卧 穴 隠白 天府 隂陵泉 治風癎驚悸不得安寢 穴 神庭 治不可卧 穴 太淵 肺腧 上脘 條口 隠白 治卧伸縮回轉不得 穴 譩譆 環跳 治卧不安 穴 大椎 治驚不得卧 穴 氣海 陰交 大巨 治不得卧 穴 公孫 治不得卧 穴 攅竹 王氏云人不得卧亦有因心氣使然宜服俞山人鎮 心丹此藥以酸枣仁微炒過則令人得睡故也 指迷云若頭痛筋攣驚不嗜卧謂之腎厥頭痛宜灸關 元百壯服玉真丸 夢魘 治魘夢及治喜魘夢 資生 經 穴 商丘 治夜夢顛倒面青黄無顔色 穴 天牖 善魘寐關後尺中隂絶者無腎脉也若是逆冷上搶胷 痛夢入水見鬼喜魘寐黒色來掩人 上刺足太陽 凡魘死不得着燈火照亦不得近前急喚多殺人但 痛咬其足跟及又灸足大指中邊并多唾其面即愈 又灸足大指聚毛中三七壯即効 千金翼云凡魘不覺 灸両足大指聚毛中 三 寸 王氏云有婦人夜多魘盖因少年侍親疾用心所致 也後服定志丸遂不常魘灸固不可廢藥亦不可不 服也 治卒魘方 以甑帶縛其肘後男左女右用力絞之 又縛其脚乃急問其故約勑觧之令一人坐頭旁 一人於戸内呼病人姓名坐人應曰諾在便蘇 腹滿 治腹滿便難 資生 經 穴 大鍾 治腹滿及治小兒不食 穴 陥谷 懸鍾 治腹中滿痿厥少氣 穴 陰市 治腹脹積聚 穴 大隂郄 治寒氣腹滿腹中積聚痛 穴 衝門 治腹滿喜嘔 穴 隠白 治腹滿 穴 三里 行間 曲泉 治腹中滿響響然不便心下有寒痛 穴 商丘 治腹鳴强欠心悲氣逆腹腫滿急 穴 漏谷 治傷食腹滿 穴 期門 治結積留飲癖 穴 通谷 治心堅滿 穴 石關 治心滿氣逆腸鳴 穴 隂都 治心腹鳴 穴 聽宫 治心腹氣滿 穴 衝門 治腹滿喜嘔煩熱悶亂吐逆目眩及治熱病汗不出手 足逆冷 穴 大都 治心腹脹滿 穴 厲兊 漏谷 治腹暴滿 穴 崑崙 治腹大滿 穴 太白 治腹滿 穴 三里 譩譆 治心下脹滿傷飽食不化霍亂出洩不自知心痛 穴 中脘 治心腹諸病心痛 灸太倉 治心腹痞痛 灸肝腧 治心脹滿 穴 膽腧 治腹滿 穴 府舍 治大腹有水 穴 四滿 治胷腹滿 穴 神空 治腹滿 穴 魚際 治腹滿疝疾 穴 石門 治腹腫不能食 穴 分水 治腹滿虚脹 穴 意舍 王氏云人有心腹滿脹者予每多以厚朴與之令每 服細剉七八錢重㓜小量减用生薑七片水一小碗 煎至七分滓再煎服不過五六服脹滿脫去鍼灸之 效未必如此速也因識於此 治腹滿 灸絶骨 治小腹積聚堅如石小腹滿 穴 中極 治小腹滿 穴 肝腧 治腹大滿喜譩 穴 䧟谷 治羸痩恐懼氣不足腹中悒悒 穴 大衝 治腹滿痛不得息 穴 氣衝 治腹滿 穴 懸鍾 胷滿 治胷滿氣短不得汗 資生 經 皆鍼補手大隂以出汗 治胷腹滿 穴 神堂 治胷滿腸鳴 穴 三間 治胷中滿 穴 曲池 人迎 神道 章門 中府 臨泣 天池 璇璣 腧府 治胸滿不得息 穴 天容 陽谿 治胸滿腫 穴 陽交 治胸滿咳逆 穴 鳩尾 治胸滿吸呼胸膺痛 穴 太泉 治胸中淡淡 穴 巨闕 間使 治胸下積氣 穴 梁門 治胸中熱息噴脇下氣上 穴 期門 缺盆 治胸暴逆 穴 雲門 治胸中寒脉發時不可止寸口小腹脹上搶心欬唾有 血 穴 然谷 治胸中鬰鬰 穴 大杼 心腧 治胸脇滿 穴 期門 療胸滿腹鳴 穴 三間 療胸中氣滿如塞胸脾心痛 穴 亶中 療胸下滿悶 穴 乳根 治胸滿 穴 陽交 臨泣 治胸滿 穴 腧府 療胸滿膨膨 穴 委陽 治胸滿痛胸脇肢滿 穴 璇璣 治胸中氣滿喘欬肢腫 穴 商陽 治胸中噎悶 穴 膈門 治胸滿不得息欬逆 穴 陽谿 神封 治胸中氣滿傴僂如龜腰强頭目眩令人失顔色 穴 肺腧 治胸中暴滿不得卧喘息 穴 輙筋 治胸滿肢腫 穴 膈腧 治胸脇肢滿 穴 胃腧 治胸滿腹滿 穴 漏谷 神堂 治胸脇肢滿噎塞食不下嘔吐食還出 穴 中庭 治胸煩滿氣上衝心喉痺咳𠻳喘不得息胸脇短氣肩 痛不得舉臂 穴 雲門 治胸中有氣 穴 天池 治胸中煩滿 穴 曲池 治胸脇滿引胸背痛不得轉側 穴 胸鄉 治胸脇滿不得俛仰食不下欬唾稠膿 穴 周榮 治胸脇肢滿欬逆喘不能食 穴 彧中 治胸脇肢滿欬逆喘不得息嘔吐胸滿不嗜食 穴 神藏 治胸脇肢滿喘逆上氣胸背急不得息不知食味 穴 氣戸 治胸脇肢滿膈間雷鳴常有水聲 穴 食竇 治胸脇肢滿痛引胸不息欬逆嘔吐胸滿不嗜食 穴 靈虚 治胸脇肢滿鼻塞不通呼吸少氣喘息不得舉臂 穴 步郎 治胸脇肢滿 穴 章門 治胸脇脹滿 穴 外丘 治胸脇肢滿欬逆上氣多睡濁沫濃血 穴 庫房 治胸脇肢滿寒熱汗不出 穴 俠谿 療胷脇徹背痛 穴 雲門 療胷脇滿痛引胸 穴 華盖 治胸肢滿 穴 紫宫 中庭 涌泉 通谷 章門 曲泉 膈腧 期門食竇 陷谷 石門 治胸脇肢拄滿 穴 胃腧 三里 紫宮 華盖 中庭 神藏 靈虚 俠谿 步郎 商陽 上㢘 氣户 周榮 上脘 營宫 涌泉 陽陵泉 治脇痛不得卧胸滿嘔無所出 穴 膽腧 章門 治欬而胸滿陽氣逆上滿胸 穴 天容 前谷 治胸滿 穴 肺腧 巨闕 治胸脇肢滿 穴 大泉 治胸中煩悶 穴 天髎 療兩脇滿 穴 肝腧 療胸滿 穴 浮白 療胸腹兩脇滿 穴 庫房 治寒熱胸膈煩滿頭重四肢不舉腋下腫上氣胸中有 聲喉鳴 穴 天池 治胸滿短氣胸脇癰腫 穴 膺窻 療胸背痛 穴 魂門 治胸下積氣 穴 梁門 治胸脇肢滿頭目癰腫 穴 陥谷刺出血立已 治胸滿心腹積聚痞痛 穴 肝腧灸百壯 腹脹 治腹脹 資生 經 穴 膈腧 治腹中氣脹引脊痛食飲多而身羸痩 穴 大腸腧 脾腧 治寒中腹脹 穴 中極 治心下堅積聚冷脹 穴 上脘 治腹脹逆息又主腹中寒冷氣脹喘 穴 隠白 治腹脹喘振慄 穴 尺澤 治腹脹氣衝胸 穴 天樞 治腹脹不通大便堅憂思損傷氣積聚腹中甚痛作膿 腫往來上下 穴 中脘 治腹中脹腫 穴 太谿 治寒熱腹脹 穴 京門 治腹脹滿不得息 穴 三里 章門 京門 厲兊 内庭 陰谷 絡却 崑崙 商丘 隂陵泉 治腹中大熱不安腹有太氣暴腹脹臍下堅滿癃滛濼 穴 氣衝 治腹大堅不得息脹痺滿小腹尤大 穴 期門 治腹脹心腹滿 穴 巨闕 上脘 治心下脹滿而痛上氣 穴 五里 治腹脹食不化鼓脹腹中氣大滿 穴 公孫 太白 治腹中脹不嗜食脇下滿腹中盛水脹逆不得卧 穴 隂陵泉 治大腸有熱腸鳴腹脹脹俠臍痛食不化喘不能久立 穴 灸巨虚 上㢘 治胸喘息脹 穴 大鍾 治脇下脹 穴 關元 期門 少商 治腹脹堅硬水腫肢滿 穴 石門 治腹脹 穴 解谿 血海 商丘 治心腹脹滿嘔則食無所出口苦舌乾咽痛食不下 穴 膽腧 治腹脹 穴 膈腧 譩譆 中膂腧 治腹脹引胸背痛食飲倍多身漸羸痩黄疸善欠脇滿 洩痢體重四肢不収痃癖腹痛不嗜食 穴 脾腧 治胃寒腹脹不嗜食羸痩腸鳴腹痛脇肢滿脊痛筋攣 穴 胃腧 治腸鳴腹脹水谷不化腹痛欲洩注目眩頭痛吐逆飲 食不下 穴 三焦腧 治腹膨脹 穴 腎腧 治心腹脹滿 穴 三里 懸鍾 治腹脹痛臍切痛大小便不利洞洩食不化脊强不得 仰俛 穴 大腸腧 治腹脹下痢 穴 中髎 治腹脹滿大便洩痢小便赤色身熱目黄 穴 陽綱 治身熱煩滿腹脹食不化嘔吐洩濃血 穴 太白 治腹滿虗脹大便滑洩背痛惡風寒食不下嘔吐消渴 目黄 穴 意舍 治腹虚脹水腫食飲不下惡寒背脊不得俛仰 穴 胃倉 治腹脹食不下 穴 中府 治脹滿氣如水腫状小腹堅如石 穴 膀胱 暮灸 百壯 治腹脹滿不得息小便黄男如蠱女如妊娠 穴 隂谷 治腹鳴腹脹上喘氣逆食飲不下肩息唾血 穴 承滿 治腹脹滿 穴 大敦 治脾病身腫四肢不舉腹脹腸鳴溏洩食不化 穴 三陰交 治腹脹鳴滿不得卧嘔吐食不下暴洩 穴 隠白 治腹中有寒熱起氣喘衂血不止腹中脹逆脛寒熱不 得卧氣中熱暴洩膈中嘔吐不欲食 穴 隠白 治腹脹 穴 上脘 治腹脹脇腹滿 穴 膈腧 灸 百 壯三 報 治肺風氣痿絶四肢滿脹喘逆胷滿 灸肺腧 各二壯 治脹滿水腫 穴 脾腧 灸隨年 壯三報 治腹中氣脹引脊痛飲食多身羸痩名曰食晦 先取脾腧後取季筋 治臟腑積聚脹滿痩不能飲食吐逆寒熱往來小便不 利少氣 穴 三焦腧灸隨年壯 治脹滿雷鳴酒沸 穴 大腸腧 灸百壯 三報 治腹滿氣寒冷 穴 胃脘 灸百壯 三報 治腹脹滿遶臍結痛堅不能食 危氏 方 穴 中守 灸百壯 治脹滿瘕聚滯下疼 危氏 方 穴 氣海 灸百壯 忌針 治脹滿腎冷瘕聚洩 穴 天樞 灸百壯 治腹脹暴按之不下 刺任脉中脘氣海二穴次鍼足陽明經三里二穴 治小腹脹滿痛引隂中 穴 水道 治腹中膨脹不消 灸太陽腧四十九壯 治脾胃虗弱心腹脹滿不思飲食腸鳴腹痛食不化 刺三里 三陰交 凡刺腹痛諸腧穴須鍼三里穴下氣良 治腹脹腸鳴氣上衝胸不能久立腹中痛濯濯冬日重 感於寒則泄當臍而痛腸胃間遊氣切痛食不化不嗜 食心腫 一作 重 俠臍急 穴 天樞 治寒中傷飽食飲不化五臓䐜脹心腹胷脇反滿脉虚 則生百病 穴 上脘 治心腹諸病堅滿煩痛憂思結氣寒冷霍亂心痛吐不 食不消腸鳴洩痢 穴 太倉 血脘 灸百壯 治寒氣入腹 穴 關元 治五臟遊氣 穴 陰交 治腹中熱喜渴涎出是蛔也刺中脘久持之以手聚而 按之 治腹滿痛不得息 穴 氣衝 治肺脹氣搶脇下熱痛 穴 隂都 灸隨 年壯 治肺脹脇滿嘔吐上氣等病 灸大椎并兩乳上第三脇間各止九壯 心腹堅大 治腹胃不調復痛不能食小便赤腹堅硬癖塊脉厥厥 動 資生 經 穴 下脘 治腹堅大不嗜食振寒 穴 衝陽 治腹堅硬 穴 期門 治心下堅脹 穴 次髎 治腹堅硬 穴 石門 治心下大堅 穴 肓門 治腹堅如鼓 穴 水分 治腹堅硬 穴 隂陵泉 地機下脘 治腹堅急 穴 志室 治心下堅積聚冷熱腹脹 穴 上脘 治太疝腹堅 穴 丘墟 治堅結積聚 穴 膀胱腧 治腹大脹 穴期門 治腹大不嗜食 穴 衝陽 治腹大下腫又主厥氣上拄腹大 穴 解谿 治腹堅大 穴 天樞 治腹滿堅塊不能食胃氣不足反胃胸脇腹積氣 穴 三里 治腹痛胃脹堅硬 穴 分水 治心堅滿積如盤 穴 石關 治小腹腫 穴 委中 治小腹積聚堅大如盤胃腹食飲不消 穴 胃脘腧 三焦 小腹脹滿 治小腹脹滿煩渴㿉疝偏枯四肢不舉 資生 經 穴 大巨 治小腹脹滿小便淋澁不通㿉疝小腹痛 穴 京骨 治小腹脹 穴 然谷 治小腹脹滿嘔沫吐涎喜喘 穴 幽門 治小腹腫 穴 京門 蠡溝 中封 治小腹堅急 穴 胞肓 治小腹滿引陰中痛腰背强急膀胱有寒三焦結熱小 便不利 穴 水道 治小腹痛中熱喜寐小便不利小腹脹滿虗乏 穴 大敦 灸小腸腧隨年壯 治五臟虗勞小腹眩急脹熱 灸腎腧五十壯老小損之若虗冷可百壯 治小腹堅腫 穴 委中 銅人云小腸腧治小便赤澁淋小腹痛千金亦云治 小腹脹滿此治小腹脹痛要穴也若其不効方灸其 他穴云 治小腹熱欲走太息 穴 日月 大横 皷脹 治腹堅如鼓小腹腫鳴胃虗脹不嗜食繞臍痛衝不息 資生 經 穴 水分 治腹虗脹如鼓 穴 公孫 神闕 治鼓脹并水腫 穴 中封 灸二百壯 治腹中雷鳴腹脹如鼓四肢腫十分病 穴 復溜 治身黄羸痩四肢怠惰腹脹如鼓兩脇積氣如卵石 穴 章門 治鼓脹 穴 中封 四滿 治腹鼓脹腹中氣大滿 穴 太白 公孫 治水脹小腹皮敦敦然 穴 隂交 石門 治鼓脹腸鳴 穴 分水 水腫 黄帝治水之腧五十七處尻上行行五謂腎腧五十七 穴積隂之所聚也水所從出入也 上五行行五者此 腎腧故水病下為浮腫大腹上為喘呼不得卧者標本 不病故肺為喘呼腎為逆不得卧分為相輸俱受者水 氣之所留也伏莬上二行行五者此腎之衝也三陰之 所交結於脚也踝上各一行行六者此腎脉之下行也 名曰冭衝凡五十七穴者腎臟之隂絡水之所容也 治水通衝 資生 經 足第二指上一寸灸隨年壯 又兩 手大指縱頭七壯 治虗勞浮腫并水氣滿身效 穴 太衝 灸百 壯 又灸腎腧 治頭目癰腫 穴 陥谷 列缺 治頭面腫 穴 陽陵泉 公孫 治頭氣浮腫 穴 完骨 巨窌 治頭目癰腫留飲胸脇肢滿及水腫 穴陥谷 刺出血 立已 治面浮腫 穴 天樞 豐隆 厲兊 陷谷 衝陽 治面浮腫 穴 中府 間使 合谷 治風面水浮腫顔黒 穴 解谿 治肩腫不得顧 穴 氣舍 治水腹脹皮腫 穴 三里 治腹腫 穴 曲泉 治寒熱腹徧腫 穴 陰谷 治大腹腫脹臍腹悒悒 穴 大敦 治水腹水氣行皮中小腹皮敦敦然小便黄氣滿 穴 陰交 石門 治身腫皮痛不可近水 穴 屋翳 治身脹逆息不得卧風汗身腫喘息多喘 穴 天府 治身腫重 穴 關門 治水氣徧身腫 穴 水溝 若是水氣唯得針此若針餘穴水盡即死 治水腫 穴 胃倉 治水氣 穴 缺盆 治身體腫皮膚痛不可拉衣淫濼瘈瘲不仁 穴屋翳 治身腫 穴 腎腧 治腹脹身腫 穴 三里 治身腫鼓脹腸鳴如流水聲 穴 神闕 治水腫 穴 中極 石門 治大腹有水 穴 四滿 治腹腫脊强四肢傷墮 穴 章門 治男子如蠱女子如妊娠五指端盡痛足不得踐地 穴 涌泉 隂谷 治水腫 穴 三里 治水分病 穴 復溜 治水腫不嗜食 穴 維道 治丈夫溏洩腹脇脹水腫腹堅不嗜食小便不利 穴 地機 治腹中寒不嗜食膈下滿水腫腹堅喘逆不得卧臍腰 難俛仰 穴 隂陵泉 治面目浮腫及水病善噫腸鳴腹痛 穴 䧟谷 治腹腫不能食及療水病腹腫繞臍痛衝胸不得息并 水氣浮腫鼓脹腸鳴如雷聲時上衝心及胃虗脹 穴 分水 灸七壯若是水病灸大良三回方云可灸三隂交足痿 穴及風門穴明堂經云灸二壯主小便不利身腫 治水病脹滿 穴 曲骨 治水腫腹脹食飲不下惡寒 穴 胃倉 治水腫人中盡滿唇反死 穴 水溝 治身潤石水身腫 穴 章門 治小腹滿石水 穴 關元 治大腹石水 穴 四滿 然谷 治大氣石水 穴 氣衝 治四肢腫濕 穴 豐隆 治汗出四肢腫 穴 列缺 治四肢腫 穴 復溜 王氏曰水腫惟得針水溝若針餘穴水盡即死此明 堂銅人所戒也庸醫多為人針水分殺人多矣若其 他穴亦有針得瘥者特幸焉耳不可為法也或用藥 則禹餘粮元為第一予屢見人服驗故書于此然灸 水病則取為要穴也有里醫為李生治水腫以藥飲 之久不效以受其延待之勤一日忽然灸水分與氣 海穴翌早觀面如削矣信乎水分之能治水腫也明 堂固云若是水腫灸大良盖以此穴能分水不使妄 行斯可耳但不知明堂又云針四分者豈治其他病 當針四分耶 治百病水腫 穴 腎腧灸百壯 胃倉灸隨年壯 治水腫 穴 䧟谷灸隨年壯 治水腫上下 穴 陰交灸百壯 治水腫脹 穴 曲骨灸百壯 治風逆四肢腫 穴 豐陵 復溜 治大腹 穴 隂市灸隨年壯 治人中滿唇腫及水腫大水 穴 臍中 石門 各灸 百壯 分水 上㢘 各灸隨 年壯 治水腫不得卧 穴 陰陵泉灸百壯 治石水 穴 灸然谷 氣衝 四滿 章門 治水腫腹滿不能食堅硬 穴 水分 灸七壯至 四百壯止 此穴忌針針水盡即死 治水腫大臍平 穴 灸臍中 腹無紋理 者不治 治水腹大及水脹水氣行皮中 穴 石門 治石水腫痛引脇下脹頭眩痛身盡熱 穴 關元 治石水 穴 刺氣衝 治石水 穴 章門 然谷 治水病 穴 天泉 治風水膝腫 穴巨虗 上㢘 治面浮腫 穴 上星 先取譩譆後取天牖風池 治風水面浮腫 穴 衝陽 治脹滿水衝 灸脾腧隨年壯三報 治卒腫滿身面皆洪大 灸足内踝下白肉際三壯 治氣兼水身面腫 灸丹田三壯女子禁灸 治水腫如鼓 用大蒜切作錢安臍心次用甘遂為末 同作艾炷灸蒜上熱即易之每日頻灸其水自下忌 一切毒物并鹽一年 治五水灸法 青水灸肝井 赤水灸心榮 黄水灸 脾腧 白水灸肺經 黒水灸腎合 脾疼 治脾水虚令人不樂 穴 商丘 治脾病身重 穴 陰交 王氏云灸患脾疼服治脾藥反膨脹不得已依耆城 方用麵裹火炮蓬莪茂末水與酒醋煎服立愈已而 告人亦曰髙良姜末米飲調服亦作效後鄭教授傳 一方云草菓延胡索苓脂并没藥酒調三兩錢一似 手拈却草菓子五苓脂四味等分為末此亦平穏藥 也有此疾者宜服之或不吐不㵼心中疼甚日輕夜 重者用乾鹽梅并茶服神效若灸者宜上管中脘下 脘脾腧三陰交等穴 治疝癖脾中急痛循脇上下搶心腹滿聚積厥氣兩乳 穴 府舍 胃疼 治胃氣逆 穴 魚際 治胃脹不調胃虗不嗜食 穴 分水 治胃脘暴痛 穴 膈腧 治腹胃不調腹痛 穴 下脘 治胃寒脹 穴 腎腧 治胃中寒 穴 胃腧 治胃虗脹 穴 分水 治胃中寒心腹脹滿胃氣不足惡聞食臭腸鳴腹痛食 不化 穴 三里 治胃熱不嗜食 穴 下㢘 懸鍾 治胃中弱食不下 穴 心腧 治胃氣上逆喘血 穴 太淵 治胃補胃 穴 胃腧灸百壯 治胃寒不能食食多身痩腸鳴腹滿胃脹胃熱 穴 三里灸三十壯 反胃 治食飲不化入腹還出 穴 先取下管後取三里 㵼 之 治食飲不化入腹還出 穴 章門 治膈寒食不下嘔吐還出嘔逆吐食不得出 穴 中庭 中府 治吐食 穴 胃腧 治胸脇肢滿心下滿食不得嘔逆吐食還出 穴 中庭 治胃氣不足反胃 穴 三里 治吐食不留住 穴 意舍 治吐逆食不住 穴 胃腧灸百壯 治嘔逆不得下食今日食明日吐 穴 膈腧灸百壯 王氏云有人久患反胃予與鎮靈丹服之更令服七 氣湯遂能立食若加以炷艾尤為佳也老婦人患反 胃飲食至晩即吐出見其氣繞臍而轉予為㸃水分 氣海并俠臍邊兩穴他歸只艾水分氣海即愈神效 治反胃食即噎氣 灸兩乳下各一寸 以瘥 為期 又臍上 一寸一十壯又内踝下二指稍斜向前穴三壯 一 云 一 指 中脘一穴在臍上四寸足三里穴在膝下三寸 各灸七壯或九壯其效尤甚 食不下 治飲食不下腹中雷鳴 穴 魂門 治吐逆飲食不下 穴 三焦腧 治飲食不下 穴 胃倉 意舍 膈關 治嘔吐筋攣食不下 穴 胃腧 治食不下喜飲 穴 大腸腧 周榮 治膈氣食不下 穴 中庭 中府 治飲食不下 穴 腸膈 期門 少商 勞宫 治胃弱食飲不下 穴 心腧 治膈寒食不下腹脇滿胃弱食少嗜卧怠惰不欲動身 温不能食又云主吐食 穴 膈腧 治食不下腹中雷鳴大小便下黄水 穴 陽綱 治飲食不下 穴 紫宫 中庭 膽腧 治榖不化 穴 三里 大腸腧 三陰交 下脘 三焦腧 懸樞 梁門 治食不化 穴 天樞 志室 腎腧 治寒中食不化 穴 腹衰 治水榖不消腹脹腰痛吐逆 穴 三焦腧 治食不化 穴 腹哀 太白 治不欲食入不化 穴 石門 治食不化不嗜食俠臍痛 穴 天樞 厲兊 内庭 治食不化 穴 章門 治寒中傷飽食飲不化 穴 上脘 中脘 治胸脇滿食不下 穴 中庭 治小腹積聚堅大如盤胃脹食不消 穴胃脘 三焦 腧 治食不下 穴 志室 治食不化 穴太白 公孫 治食不下 穴 中府 胃倉承滿 魚際 周榮 治食不化 穴 中脘 三陰交 不能食 治腦痛不能食 資生 經 穴 然谷 治不能食 穴 豐隆 治饑不能食 穴 中極 治嘔吐筋攣食不下不能食 穴 維道 治三焦有水氣不能食 穴 維道 治不欲食榖入不化 穴 石門 治醉酒風熱發不能飲食嘔吐 穴 率谷 治不能食腹中氣滿喫食無味 穴 少商 治不能食 穴 分水 治煩滿吐食腹脹不能食 穴 胃腧 治胃中寒氣不能食胸脇滿身痩不能食胸滿膈上逆 氣悶熱 穴 大腸腧灸二七壯小兒减之 治腹滿不能食胃氣不足反胃不能飲食腸癖臟腑 積聚及飲食不消寒熱 穴 三里 治不能食胸中滿膈上逆氣悶熱 灸心腧二七壯小兒减之 不嗜食 治不嗜食 資生 經 刺然谷多見血使人立饑 治食不化不嗜食俠臍急 穴 天樞 厲兊 内庭 治身黄有微熱不嗜食 穴 中封 治飲食不化入腹還出熱中不嗜食苦吞而聞食嗅傷 飽身黄酸疼羸痩 穴 章門 治上氣嘔吐肢滿不嗜食 穴 肺腧 治腹痛不嗜食 穴 胃腧 脾腧 治不嗜食 穴 地機 隂陵泉水分 幽門 小腸 腧 治大腑氣寒不嗜食 穴 下脘 治胃熱不嗜食 穴 下㢘 懸鍾 治病饑不欲食 穴 三隂交 治腹滿中焦客熱不嗜食心腹脹滿胃熱不嗜食 穴 懸鍾 治不嗜食 穴 陽綱 治胃虚脹不嗜食 穴 水分 資生經云不嗜食有數端有三焦客熱不嗜食有胃 熱不嗜食有胃寒不嗜食有六腑氣寒不嗜食固隨 症用藥治之而針灸者亦當知補㵼之法可也史記 楊虚侯病甚衆醫皆以為蹷太倉公診脉以為脾根 在右脇下大如覆杯令人喘逆氣不能食病得之内 即以火齊粥且飲是日氣下即令更服丸藥出入六 日病已然則人之不能食亦有患脾而得者槩曰胃有寒 熱不可也 扁鵲治心風腹脹滿食不消化四肢羸露不欲食 穴 灸心腧 肝腧 治心痛不嗜食 穴 曲泉 治心痛不嗜食通身浮腫男子如蠱女子如妊娠五指 端盡痛腹不得覆地宜灸針千金云忽忽喜忘身體腰 脊如解大便難小便不利足中清至膝咽中痛不可納 食瘖不能言衂不止 穴 涌泉 治食多身痩洩痢體重四肢不收腹痛不嗜食 穴 脾腧 治胃寒腹脹不嗜食羸痩 穴 胃腧 食氣 治食氣惡聞食臭 穴 三里 治食氣 穴 大杼 治喫食無味 穴 百㑹 少商 治身重不得食食無味心下虚滿時時欲下喜卧 穴 針胃脘 大倉 又服建中湯 及平胃丸良 食多 治食飲多身痩 穴 脾腧 治食多身痩 穴 腎腧 治胃中寒脹食多身痩 穴 胃腧 腎腧 治食多身痩 穴 脾腧 大腸腧 普濟方卷四百二十
欽定四庫全書 普濟方卷四百二十一 明 周王朱橚 撰 鍼灸門 虚損 治腑臟虚乏下元冷憊等疾 資生 經 穴 灸丹田 人有常言七七之類是旁太嵗壓本命六十有一是 太嵗壓本命人值此年多有不能必者是固然矣然 傳不云吉人吉其凶者乎常觀素問以六八之數為 精髓竭之年是當節其欲矣 千金云五十者一月一 泄要之四十八便當依 此 千金載素女論六十者閉精勿洩是欲當絶矣當 節不知節宜絶不能絶坐此而喪生盖自取之豈嵗 之罪哉人無罪嵗則雖有孽猶可違矣所謂吉其凶 者如此雖不灸丹田可也 丹田可灸七十一壯 或百五五壯 治陽氣虚憊失精絶子 灸中極 中極一名氣原盖氣之原也人之陽氣虚憊者可不 灸此以實其氣耶 按難經云丹田一名大中極言丹 田取人之身上下四旁最為中間 也故名為極此亦曰中極其去丹田只一寸雖未居 丹田之最中然去中不遠矣 治胃寒心腹脹滿胃氣不足惡聞食臭腸鳴腹痛食不 化秦承祖云諸疾皆治華陀云療五勞羸痩七傷虚乏 胸中瘀血乳癰明堂云人年三十以上若不灸三里令 人氣上衝目千金云治陰氣不足小腹堅熱病汗不出 口苦壯熱身反折口噤腰痛不可忍胃氣不足久洩痢 食不化脇下拄滿不能久立狂言狂歌妄笑恐怒大罵 霍亂遺尿失氣陽厥悽悽惡寒 穴 三里 凡此等疾皆刺灸之多至五百壯少至二三百壯資 生經云小品云四肢但去風邪不宜多灸七壯至七 七壯止得過隨年壯數故銅人於三里穴止云灸三 壯針五分而已明堂上經乃曰灸七壯止百壯亦未 為多也至千金方則云多至五百壯少至二三百壯 何其多也要之日灸七壯或灸炷甚小可至二七壯 數日灸至七七壯止灸瘡至乾則又報灸之似合也 若要安丹田三里不曽乾之説可也必如千金之壯 數恐犯小品之所戒也予曰有脚氣疾遇春則足稍 腫夏中尤甚至冬腫漸消偶夏間依素問注所説穴 之所在以温針微刺之翌日腫消其神效有如此者 謬剌且然况於灸乎有此疾者不可不知此不止治 足腫諸皆治之 治久冷傷憊臟腑洩痢不止中風不省人事等疾 穴 灸神闕 王氏曰舊傳有人年老而顔如童子者盖每嵗以鼠 糞灸臍中一壯故也予嘗患溏利一夕灸三七壯則 數日不如厠連數夕灸則數夕不如厠足見經言洩 利不止之驗也予年踰壯覺左手足無力偶灸此穴 而愈後見同官説中風人多灸此穴或百壯或三五 百壯皆愈而經不言主中風何也 治臟氣虚憊真氣不足一切氣疾久不瘥者 灸氣海 人身有四海氣海血海照海髓海是也而氣海為第 一氣海者元氣之海也人以元氣為本元氣不損雖 疾不害一傷元氣無疾而死也宜頻灸此穴以壯元 陽若必待疾作而後灸恐失之晩也 治男子臟氣虚憊真氣不足一切氣疾久不瘥不思飲 食全無氣力 燔鍼鍼任脉氣海一穴鍼入五分可 灸百壯次以毫鍼鍼足陽明經三里二穴 治虗勞喘𠻳 灸脊骨從上第五椎下間神庭穴百壯 治虗勞羸痩腎虚水臟久冷小便濁出精陰中痛五勞 七傷虚憊足寒如氷身腫如水 穴 腎腧 難經䟽云夾脊骨有二穴在左為腎在右為命門言 命門者性命之根本也其穴與臍平凡灸腎腧者在 平處立以杖子約量至臍又以此杖子當背脊骨上 量之知是與平處也然後相去各寸半取其穴則是 腎腧穴也更以手按其䧟中而後灸之則不失穴所 在矣凡灸以隨年壯灸固有功亦在人涵養之如何 爾人當愛䕶丹田吾既列方論之詳矣而妻妾之戕 害未之及也君子偕老之序曰夫人淫亂失事君子 之道故陳人君之德服飾之盛宜與君子偕老也宜 偕老而不至偕老夫人之罪多矣故詩人以是刺之 意可見也至於士大夫志得意滿不期驕而驕至侍 妾數十人少亦三五輩淫言䙝語不絶於耳不能自 克而淫縱其欲者多矣為内子者恬不之怪人有問 者則曰自母言之則為賢母自我言之未免為妬婦 人也人或以此多之其夫亦以為賢而不妬孰知其 不妬乃其所以禍之歟雖然二南之化至以無妬忌 而言此豈求異於詩人耶是不然古人十日一御妾 媵彼其不妬者盖使媵妾為備十日一御之數爾不 妬則同所以不妬則異吾故表而出之以為夫婦之 戒非求異於詩也 治失精五臟虗竭 但是虗乏泠 極皆宜灸 穴 曲骨灸五十壯 治骨髓冷疼 穴 上㢘灸七十壯 難經䟽八㑹曰府㑹中脘治腑之病臟㑹章門臟病 治此筋㑹陽陵泉筋病治此髓㑹絶骨髓病治此血 㑹膈腧血病治此骨㑹大杼 禁 灸 骨病治此脉㑹太淵 脉病治此氣㑹亶中氣病治此然則骨髓有病當先 大杼後絶骨而後上㢘可也 治膀胱三焦津液減少大小腸寒熱或三焦寒熱 穴 小腸腧灸五十壯 治三焦膀胱腎中熱氣 穴 水道灸隨年壯 治羸痩虗損夢中失精上氣欬逆發狂健忘等疾 穴 膏盲腧 膏肓無所不療而古人不能求其穴是以晋景公有 疾秦醫曰緩者視之曰在肓之上膏之下攻之不可 逹之不及藥不至焉不可為也晋侯以為良醫而孫 真人乃笑其拙為不能尋其穴而灸之也若李子豫 之赤龍丹又能治其膏肓五音上下之鬼無待於灸 也是緩非特拙於不能灸亦無殺鬼藥矣其亦技止 於此哉 治五臓虚勞小腹弦急脹熱及五臟痼冷腎風虚寒失 精小便濁難 穴 灸腎腧五十壯老小損之虗冷 可至百壯横三間寸灸之 治虚勞隂中疼痛溺血泄精 穴 灸列缺五十壯 穴 又灸横骨五十壯 穴 又云治五臟虚竭 又灸大赫三十壯 治虚勞失精筋攣隂縮入腹相引痛 穴 灸中封 五十 壯 治顔色焦枯勞氣失精肩臂痛不得上頭 穴 灸肩顴百壯 治失精筋攣隂縮入腹相引痛 穴 灸承滿各五十壯大人加之小兒隨年壯 此二穴喉腫厥逆五臟所苦鼓脹並主之 治虚勞腰冷疼溺多白濁 穴 灸脾募百壯 又灸三焦腧百壯 又灸章門百壯 治怯勞傷等疾 先以蠟打線一條於患人頭匝轉 以兩眉心為則截斷用銅錢一箇穿上套於頸上 取咽喉為中轉錢向背錢眼中正穴用墨㸃却以 蠟閉門合口横絞則寸截斷分中墨㸃兩傍是灸 二七壯須以病人兩脚取齊以蠟線後脚後跟圍 過至兩大脚拇指截斷以錢一文穿上亦行套於 頸上取咽喉為中轉錢向背脊錢眼取中 治諸虚勞小腹堅絞痛難忍及陰縮困篤欲死及隂陽 易療丈夫得婦人隂易之病若傷房室者 穴 灸 隂頭百壯皆愈 又男初覺便灸隂三七壯若已病 甚至百壯即愈灸眼無妨隂道創復如常 治腦虚冷腦衂風寒入腦久遠頭疼等疾 穴灸𩕄㑹 王氏云年踰壯常寒夜觀書每覺腦冷飲酒過量腦 亦疼甚後因灸此穴而愈有兵士患鼻衂不已教令 灸此穴即愈有人久患頭風亦令灸此穴即愈又云 主鼻塞不聞香臭等疾而已故予書此以補其治療 之闕然以腦户不宜鍼觀之𩕄㑹亦不宜針針經止 云八嵗以下不宜鍼恐未盡也 治飲食不洩心腹膨脹面色萎黄世謂之脾腎病者 穴 宜灸中脘 資生經云諸葛亮夙興夜寐罸至二十皆親覽而所噉 食不至數升司馬仲逹知其将死既而亮卒仲逹追 之楊儀反旗鳴鼓若将拒焉仲逹乃退不敢逼百姓 為之諺曰死諸葛走生仲逹仲逹聞之曰吾能料生 不能料死故也其曰料生盖料其事多而食不如前 其死宜也食不如前仲逹且知孔明之死今人飲食 减少是胃氣將絶不能久生矣方且常服金石使愈 難尅化服酸補藥使脾胃反熱愈不能食初不知灸 中脘等穴以壯脾胃亦惑之甚也 難經云四臟以胃 氣為本釋㫖云言 主臟皆以胃氣為本胃者水谷之府人須 養胃氣為生也然則欲全生宜灸胃脘 腎虚 治腎虚水臟久冷 資生 經 穴 腎腧 治腎虗消渴 穴 中腎腧 治腎氣 穴 陽蹻 治小腸氣不足面無顔色 穴 下㢘 治小氣痃癖氣發時腹痛如刀刺不可忍者并婦人本 臟氣血癖走注刺痛或坐卧不得或小便不通不思飲 食 一云治寒疝有腸氣發牽 通大腎大痛腫硬如石 於左右脚下第二指第一節曲紋中灸十壯 資生經云治小腸氣方甚多未必皆效耆成方奪命 㪚良方倉猝㪚皆已試之効者有一兵患小腸氣依 此方灸足第二指下紋五壯畧効而再發恐壯數未 多也予以鎮靈丹十粒與之早晩五粒而愈灸固勝於 藥若灸不得穴不如藥相當者見效之速且灸且藥 方為當爾 近傳一粒聖㪚用乾全蝎七箇縮砂仁 二七枚炒茴香一錢為末分三服熱酒調下和滓空 心服此疾是小腸受熱蘊積不㪚久不能愈服此立 效雖未試用以其説有理故附於此有士年少覔灸 夢遺為照腎腧痠疼令其灸而愈則不拘老少腎皆 虚也古人云百病皆生於心又曰百病皆生於腎心 勞生百病人皆知之腎虚生百病人未知也盖天一 生水地二生火腎水不上升則心火不下䧏兹病所 由生也人可不養心可不愛䕶腎乎 勞瘵 治丈夫五勞七傷六極腰痛大便難小便淋 腹脹不 利食洩 資生 經 穴 中髎 治五勞羸痩七傷虚乏 明堂云五勞虚 乏四肢羸瘦 穴 三里 治五勞七傷 穴 肩井 治五勞七傷瘟瘧痎㾏背膊急脛風勞食氣 穴 大椎 治寒熱喘滿虚煩口乾𫝊屍骨蒸勞肺痿欬𠻳 穴肺腧 治虗勞肺痿勞損萎黄五屍走注項强及療勞損虗乏 穴 魄戸 治五勞四肢力弱虚乏 秦承 祖法 穴 支正 治勞損虗乏不得睡 穴 譩譆 治背痛身熱 穴 下焦腧 治但是虗乏冷極 穴 曲泉 治冷病面黒肌體羸四肢力弱小腹氣積賁豚腹弱胸 盪欲死不知人五臟氣逆上攻 穴 氣海 治羸瘦虗損夢中失精無所療 穴 膏肓腧 治虗勞羸痩耳聾腎虚水臟乆冷腰疼心腹膨脹脇滿 引小腹痛目視 少氣溺血水溲濁出精陰痛五勞 七傷虚憊脚膝拘急好獨卧足如氷頭重身熱振慄腰 中四肢淫濼同洩食不化身腫如水又療身寒熱食多 身羸痩面黄黒目視 及女人久積冷氣成勞 穴 腎腧 治勞疾羸痩體熱頸項强 穴 腦空 治傷飽身黄羸痩 穴 章門 治食不為肌膚 穴 漏谷 治日漸羸瘦 穴 下脘 治羸痩 穴 下脘 胃腧 脾腧 下㢘 治久勞法其狀手足心熱多盗汗精神困頓骨節疼寒 欬𠻳漸吐濃血肌痩面黄减食少力 令身正直用草一根男左女右自脚中指尖量過 心下向上至曲䐐大横紋處截斷却将此草自鼻 尖量從頭正中須分開頭心髪貼肉量至脊以草 盡處用墨㸃記别用草一條令病人自撚合口量 濶狹截斷却将此草於墨㸃上平摺兩頭盡處量 穴灸時隨年多灸一壯 如年三十 灸三十一 屢效 羸痩固瘵疾自寒熱等症宜隨症醫治若素來清 癯者非有疾也惟疾後痩甚久不復常謂之形脫 與夫平昔充肥忽爾羸痩飲食减少者或有他疾 乗之則難救療須辨之早而著艾可也然仲景論 六極必曰精極令人氣少無力漸漸内虚身無澤 潤翕翕羸痩眼無精光且云八味腎氣瘥六極而 瘥五勞則是八味丸所當服 仲景常服或常服 去附子加五味子 而 腎腧等穴尤所當灸也 治腹中氣脹引脊痛食多身羸痩名曰食晦先取脾腧 後取季肋 穴 脾腧 大腸腧 治五臟六腑心腹滿腰背痛飲食吐逆寒熱往來小便 不利羸痩少氣 穴 三焦腧灸隨年壯 治勞瘵 癸亥夜更六神皆聚之時觧去上體衣 服於腰下兩傍微陷處謂之腰眼直身平立用筆 㸃定然後上牀合面而卧每灼小艾炷七壯䖝或 吐出或㵼下即安 又法膏肓肺腧穴每穴各灸 九壯乃依前虫醉日各穴腧多灸為妙後百日忌 煎 生冷熱物毒食仍戒房事避風寒减喜怒安 心静處養息若一日猶覺未瘥於初穴上再灸 治傅尸伏連殗殜骨蒸痃癖鬼氣惡寒或如瘧狀 宜灸大椎上一穴又灸大椎兩傍近下少許對顴 節間各相去一寸五分二穴 又灸兩脇下二穴 名章門 又灸當心脊骨上兩傍各相去一寸二 穴以上七穴日别灸皆取正午時灸各七壯滿百 壯漸瘥至五百壯病除 治骨蒸痃癖 灸兩背井二穴若人面熱帯赤色者 灸之即瘥取穴之法坐以手三指從膊骨罅向項 筋上擦之中指下節是也上臁二穴在膝外下三 寸是一云三里下三寸是下臁二穴在上臁下三 寸是當心脊骨上平立以物拄地當心㸃起回量 脊上㸃即是穴以上七穴灸之如前法 治骨蒸痃癖 令患者於板上平身正立以杖拄板 向上度當臍㸃杖記之又回杖㸃之脊中又令患 人合口兩吻當中折之以折處㸃灸又兩乳一大 肋二穴總六穴灸之並如前法 凡量皆取病者 男左女右無名指中節屈之為寸又法取男左女 右手中指以從指本量至指端仍將此度於脚跌 上繋鞋處横紋當脛面上量一度是穴 治𫝊尸殗殜喜魘夢 穴 商丘二穴灸七壯瘥 乃止 厲兊二穴灸一壯 章門二穴灸三壯 以上六穴商丘療多卧 厲兊療嗜卧怠惰 章門療賁豚氣脹 治二十種骨蒸 崔知悌曰骨蒸病者亦名傳尸亦謂殗殜亦稱伏連 亦曰無辜丈夫以精為根女人以血為本無問老少 多染此疾凡取四花穴以稻稈心量口縫如何濶斷 其長多少以如此長裁紙四方當中剪小孔别用長 稻踏脚下前取脚大指為止後取脚曲䐐横紋中為 止斷了却還在結喉下垂向背後看稈止處以前小 孔紙當中安分為四花葢灸紙四角也又一醫傳一 法先横量口吻取長短以所量草數背上三椎骨下 直量至草盡處兩頭筆㸃再量中指長短為凖却将 量中指草横直量兩頭用筆圏四角為圏者是穴不 圏不是穴可灸七七壯止王氏云三十日灸活十三 人前後瘥者數踰二百非止单攻骨蒸别灸療氣療 風或瘴或勞或邪或癖病狀既廣灸活者不可具錄 灸後宜服治勞地黄丸良 衞生寶鑑方云昔按察副使奥屯周卿子年二十三 嵗至元戊寅三月間病發熱肌肉痩四肢困倦嗜卧 盗汗大便溏多腸鳴不思飲食舌無味懶於語言時 來時去約半載餘請予治之診其脉浮數按先無力 正應王叔和浮脉歌云臓中積冷榮中熱欲得生精 要補虗灸中脘乃胃之紀也引清氣上行肥腠理又 灸氣海穴乃生發元氣滋榮百脉長養肌肉又灸三 里乃胃之合穴亦助胃氣散上熱使下隂隂分以甘 寒之劑㵼熱火佐以甘温養其中氣又食粳米羊肉 之類固其胃氣戒以慎言語節飲食懲忿窒慾病氣 日减數月氣得平復迨二年肥盛倍常或者曰世醫 治虚勞病多用苦寒之劑君用甘寒之藥羊肉治發 熱人皆忌之食羊肉粳米之類請詳析之予曰内經 有云火位之主其㵼以甘藏氣法時論曰心若緩急 食酸以收之甘以㵼之㵼熱補氣非甘寒不可若以 苦寒以㵼其土使脾土愈虚邪火愈盛又云形不足 者温之以氣氣不足者補之以味勞者温之損者益 之十劑云補可以去弱人参羊肉之屬是也先師亦 云人参能補氣虚羊肉能補血虚虚損之病食羊肉 之類何不可之有哉 治五勞七傷及山嵐瘴氣背膊煩重心痛注忤氣羸食 不生肌膚寒熱邪頸項弱面色黒黄精神昏倦積年淋 積癖鬼氣傳屍骨蒸等疾 穴胃腧二穴灸七壯或至一百壯量病輕重加灸 又穴腎腧二穴灸七七壯病深者日灸七壯至百 壯住又章門二穴可灸七壯日灸漸至七七壯同 前法又太衝二穴灸五壯漸加日灸如前法凡膏 肓二穴令病人曲背伸兩臂著膝令直手大指臍 膝以物拄肘勿令臂動從膊骨上角摩捺至膊骨 下頭其間當有四肋三間灸中間依轉膊骨之裏 去膊骨額側指許摩膂肉之表肋間灸處自覺牽 引胸肩中灸兩膊骨肉各一處五百壯多至千壯 氣下如水若有停痰宿水必有所下也灸法無所 不治若病困即令側卧挽臂令前取穴或正坐伸 臂令人挽之兩臂骨相遠不爾膊骨覆穴即難取 也其穴近五顀相望求之又肝腧二穴在第六顀 下兩傍各一寸五分日灸七壯病深者至百壯住 又神堂穴在第五顀下兩傍各三寸陷中正坐取 穴灸七壯至七七壯同前法以上七名總四穴若 不能徧灸當取𦂳者灸之其緊者即膏肓胃腧章 門腎腧太衝是也若能依次第灸之各滿百壯尤 妙凡量穴不拘病人肥痩長短取病人男左女右 中指度兩横紋為寸是為同身寸也凡灸皆取正 午時佳若夜起空腹即傷人氣又令人血虚若日 晚食後灸即病氣難除若至卒病風氣即不在此 例 夢遺失精 治虚勞尿精夢泄 資生 經 灸七椎兩傍 各三 十壮 曲泉 百 壯 治虚勞白濁泄精 穴 脾腧 三焦腧 腎腧 章門 各百壯 治夢遺失精小便濁 穴 腎腧灸百壯 治夢泄精及治失精隂縮 穴 中封灸百壯 治男子夢與女人交泄精 穴 三隂交灸五十壯 治隂痛溺血精出 穴 列缺灸五十壯 治失精五臟虚怯 穴 曲骨端灸五十壯 治失精隂縮莖痛 穴 大赫灸三十壯 治失精膝脛痛冷 穴 曲泉灸百壯 治腰脊冷疼溺濁 穴 脾募灸百壯 治白濁漏精 灸大椎骨龜尾骨并中間共三穴以 䋲量大椎至龜尾骨折中取中間穴 治精不足 穴 太衝 中封 地機 治失精及小便不利 穴 中極 蠡溝 漏谷 承扶 至陰 治失精小便淋瀝 穴 志室 治失精溢䯒痠不能立足一寒一熱 穴 然谷 治溺難白濁寒疝小腹腫 穴 行間 治溺血便濁出精 穴 腎腧 治夢失精 穴 膏肓腧 治失精 穴 至隂 曲泉 中極 治下腫失精 穴 志室 治虚勞尿精泄精 穴 陽 陰 陵泉 隨年 壯 或十椎或十 九椎旁三十壯 治失精及耳聾腰痛食少 穴 京門灸五十壯又十四椎百壯 治失精 穴 中極 治泄精 灸三隂交七壯 一云各二十一壮夢斷百日 復五十壯一年無復有泄 資生經云五臟論曰心有三孔藏精汁三合則人之 遺漏其因於心乎心動則遺漏從之欲免此患要養 其心使不動可也其次則邪念或起必須蚤養之至 㳺居士云不愁念起只恐覺遲是也服藥鍼灸斯為 下矣然猶愈於不為也 消渴 治煩中渴 資生 經 穴 商丘 治消渴身熱面目黄 穴 意舍 治消渇嗜飲 穴 然谷 治飲渇 穴 隠白 治苦渴食不下 穴勞宫 治寒熱渴 穴 曲池 治嗌乾善渴 穴 兊端 治腎虚消渇汗不出腰脊不得俛仰腹脹脇痛 穴 中膂腧 意舍 治舌縱煩滿消渴 穴 然谷 治消渴飲水無度 穴 水溝 治消渴 穴 陽綱 治消渴嗜飲 穴 承漿 意舍 衝關 然谷 治消渴飲病兼身體疼痛 穴 隠白 治消渴咽喉乾 灸胃脘下腧三穴各百壯穴在背 第八顀下横三寸間寸灸之又胸堂五十壯足太 陽五十壯 治病消渴口乾不可忍者 灸小腸腧百壯 治消渴欬逆 灸手厥隂隨年壯 治消渇口乾煩悶 灸足厥陰百壯又灸陽池十壯 治消渴小便數 灸兩手小指頭及兩足小指頭并 灸項顀佳 又灸背上脾腧下四寸當俠脊梁灸 之兩處隨年壯 又灸腎腧三處 又灸腰目在 腎腧下三寸亦俠脊骨兩傍各一寸半左右以指 按取關元一處又兩傍各二寸二處 隂市二處 在膝上當伏兎上行三寸臨膝取之或三二列灸 相去一寸名曰腎系者 黄帝經云伏 兎下一寸 曲泉隂谷隂 陵泉復溜此諸穴斷小便最佳不損陽氣亦云治 遺溺也 太谿中封然谷太白太都跌陽行間太 敦隠白涌泉凡此諸穴各一百壯 腹背兩脚凡 四十七處其腎腧腰目關元水道此可灸三十壯 五日一報之各得一百五十壯佳 涌泉一處可 灸十壯太敦隠白行間此處可灸三壯餘者悉七 壯皆五日一報之滿三灸止若灸諸隂而不愈宜 灸諸陽在脚表并灸肺腧募按注孔穴壯數如灸 隂寒法 治男子婦人血結胸面赤大燥口乾消渴胸中疼痛不 可忍者 刺足厥隂經之期門二穴次鍼任脉關元 一穴若妊娠不得刺關元穴若刺之胎死不出子 母俱亡須慎之 王氏云凡消渇經百日以上不得灸刺灸刺則於瘡 上漏膿不歇遂致癰疽羸痩而死亦忌有所悞傷若 悮針大瘡所飲之水皆於瘡中變成膿水而出若水 出不止者必死慎之慎之初得患者如方刺之 欬逆上氣 治欬逆上氣喘息嘔沫 資生 經 穴 天容 治肺寒熱呼吸不得卧欬逆上氣嘔沫喘氣相追逐 穴 魄户 中府 治欬逆上氣喘暴不能言 穴 天突 華葢 治欬逆上氣不得息 穴 腧府 神臟 治欬逆上氣喘掌中熱 穴 經渠 治欬逆上氣咽中鳴喘及咽喉鳴喝喘息 穴 扶突 治欬逆喘又主卒欬逆逆氣 穴 曲澤 出血 立已 治欬逆上氣心煩 穴 紫宫 玉堂 太谿 治欬逆上氣涎出多喘 穴 彧中 石門 治欬逆上氣呼吸多喘濁沫膿血 穴 庫房 中府 周榮 尺澤 治欬逆上氣瘤癭喉痺咽腫頸項强 穴 氣舍 治欬逆上氣咽喉壅呼吸少氣喘息不得 穴 水突 治逆氣喘吐心痛瘤結胸中煩悶 穴 厥隂腧 治背膊痛欬逆上氣嘔吐煩滿 穴 魄戸 治欬多喘上氣咽引喘息喉如水雞鳴 穴 扶突 治上氣欬逆 穴 庫房 屋翳 膏肓腧 治吐逆上氣 穴 太谿 中府 治欬逆上氣胸中噎喉中如水雞聲胸中氣鯁鯁 穴 天突 治一切氣及療五臟氣逆上攻 穴 氣海 治欬嗽上氣數欠 穴 經渠 治逆氣數欬 穴 幽門 治短氣心痺悲怒逆氣狂惕胃氣逆 穴 魚際 治嘔吐上氣心痛身腫 穴 建里 治逆氣嘔逆牙痛瘤結胸滿 穴 厥隂腧 治身寒熱欬逆上氣嘔吐血 穴 石門 治胸脇滿逆上氣呼吸不得息 穴 庫房 治欬逆上氣 穴 建里 治喘逆上氣 穴 氣戸 凡上氣多有服吐藥得瘥亦有針灸得除總宜深體 悟之 治上氣欬嗽短氣氣滿食不下 穴 肺募 灸五 十壯 治上氣欬逆短氣風勞百病 穴 肩井 灸二 百壯 治上氣欬逆胸背痛 穴 風門灸百壯 治上氣欬逆短氣胸滿惡冷淡 穴 肺腧 灸五 十壯 治上氣氣閉欬逆咽冷聲破喉腫痛 穴 天突 灸五 十壯 治上氣胸滿短氣欬逆 穴 雲門灸五十壯 治上氣欬逆胸痺背痛 穴 胸堂灸百壯不針 治上氣欬逆 穴 亶中灸五十壯 又云灸 三壯 治上氣欬逆胸滿短氣牽背痛 穴 巨闕期門灸 各五十壯 治逆氣虚勞寒損憂患筋骨攣痛心中欬逆泄注腹 滿喉痺頸項强腸痔逆氣痔血隂急鼻衂骨痛大小便 澁鼻乾煩滿狂走易氣凡二十二病 穴 絶骨 灸五十壯 治上氣冷發腹中雷鳴轉呌嘔逆不食 穴 太衝灸不限壯數從痛至不痛不痛至痛止 治上氣厥逆 穴 胸堂灸百壯 治嘔吐上氣 穴 尺澤灸七壯 治上氣 穴 肩腧 治上氣喘不得息 穴 天府 治上氣喉鳴陽氣大逆上滿於胸中擡肩喘息 穴 天池 天容 治大氣逆上喘鳴坐伏不得息 穴 天容 治上氣胸痛 穴 㢘泉 治嘔逆上氣 穴 風門 治上氣嘔吐肢滿脊强寒熱不嗜食汗不出 穴 肺腧 治上氣 穴 玉堂 治上氣衝心 穴 雲門 治上氣嘔吐腸中大熱不得安卧腹有逆氣上攻心腹 治脹滿淫濼 穴 氣衝 治嘔逆氣上胸脇徹背痛 穴 雲門 治欬𠻳上氣 穴 天突 亶中 天池 解谿 肩中腧 治不能食胸中滿膈上逆氣悶熱 穴 心腧 灸二七壯 小兒减之 治欬逆上氣喘息嘔沫齒噤 穴 天容 㢘泉 魄戸 氣舍 噫嘻 扶突 治欬逆上氣喘逆卧不安席欬脇積聚 穴 期門 治逆氣腹中雷鳴相逐食不化 穴 天倉灸七壯 治上氣 穴 三里二穴各灸三壯 外臺秘要云人年三十以上若不灸三里穴令人氣 上兩眼昏暗三里所以下氣也 治熱勞上氣喘滿腰背强痛 穴 刺肺腧二穴針入五 分留七呼可灸百壯即止 治欬逆上氣 資生 經 穴 魄戸 氣舍 譩譆 期門 少氣 治喘呼少氣 資生 經 穴 然谷 治臟氣不足 穴 上㢘 治胃氣不足 穴 三里 治膀胱氣 穴 少府 治臟氣虚憊真氣不足一切氣痰灸不瘥者皆灸之 穴 氣海 治少氣 穴 少衝 步廊 間使 腎腧 大鍾 治少氣難言 穴 至隂 治少氣不足 穴 神門 治短氣 穴 小腸腧 魚際 太陵 肝腧 治胸滿短氣 穴 膺窻 治癲疾短氣 穴 行間 治胸滿短氣不得汗 穴 手太陰皆針補以出汗 治短氣 穴 湧泉 治短氣不得息不能言 穴 亶中 華盖 治下不得通呼吸少氣喘息 穴 步廊 安都 治大氣不得息 穴 大包 治欬嗽少氣喘息嘔沫噤齗 穴 㢘泉 治短氣不安 穴 風門 治短氣不息 穴 肝腧 治腹脹少氣 穴 肝腧 治短氣 穴 肩井灸二百壯 治短氣不得語 穴 天井 灸百 壯 大椎 或灸隨 年壯 肺腧 肝腧 尺澤 或灸各 百壯 第四指交脉 上或灸七壯或手十指頭各十壯 治少年房室多短氣 穴 鳩尾頭灸五十壯又鹽 灸臍孔中二七壯 治乏氣 穴 第五椎下灸隨年壯 治短氣 穴 灸巨闕 治短氣 穴 雲門 風門 熱府 肺募 巨闕 期門 治少氣 穴 巨闕 解谿 然谷 尺澤 治少氣 穴 巨闕 治心腹滿吐逆短氣痰悶食難下不消 穴 膽腧 治心痛如錐刀刺氣結 穴 膈腧灸七壯 治氣結 穴 太倉灸百壯 治結聚留飲 穴 通谷 治腹諸病堅滿煩痛憂結結氣寒冷霍亂心痛吐下食 不消腸鳴泄痢 穴 太倉灸百壯 治結氣囊裏針藥所不及 穴 肓募灸隨年壯 治五臟六腑心腹滿腰背痛飲食吐逆寒熱往來小便 不利羸痩少氣 穴 三焦腧灸隨年壯 治卒乏氣氣不復降肩息 穴 右度手拇指折 度心下灸三壯 治寒中少氣 穴 間使 欬逆 治欬逆 資生 經 穴 然谷 天泉 䧟谷 胸堂 章門 曲泉 天突 雲門 肺腧臨泣 風門 行間 治欬逆不止 穴 維道 治欬逆寒熱發 穴 太陵 治欬逆喘 穴 太陵 少商 治欬逆胸滿喘不得息 穴 太淵 治欬逆多吐 穴 三里 治肺系急欬輙胸痛 穴 中府 治欬而胸滿 穴 前谷 治善欬 穴 經渠 行間 治欬乾嘔煩滿 穴 俠白 治欬面赤面熱 穴 支溝 治欬唾噫善欬無所出 穴 三里太白章門孔最 天泉 太谿 行間 腧府 神封 腹結少商 治欬逆 穴 浮白 治欬引兩脇急痛不得息轉側難撅脇下與脊相引而 反折目上視目眩循眉頭痛驚狂 衂起則目 目 生白翳欬引胸中痛寒疝小腹痛唾血短氣及治欬逆 兩脇滿煩 穴肝腧 治欬引尻痛 穴 魚際 治脇痛欬逆不得息 穴 竅陰 治欬逆疝積胸滿不得喘息 穴 浮白 治欬逆煩心不得卧 穴 太淵 治欬逆 乳下一指許正與浮白相直骨陷中婦人即 屈乳頭度之乳頭齊處是穴炷如小豆許灸三壯 男左女右只一處火到肌即瘥良方云族中有霍亂 吐利垂困忽欬逆遂至危殆與邸客陳中裕病傷 寒欬逆氣已不属皆一灸而愈云凡傷寒及久病得 欬逆皆為惡候投藥不效者灸之必瘥若不瘥則 多不救 王氏云欬病有十曰風欬寒欬肢欬膽欬厥欬陰欬 與五臟欬千金載其刺法詳矣而傷寒為惡症施秘 監尊人患傷寒欬甚醫告技窮施檢灸經法於結喉 下灸三壯即瘥盖天突穴也神哉 治一切欬逆不止 濟生拔 粹方 男左女右乳下黒盡處一 韭葉許灸三壯甚者二七壯 治欬而胸滿欬喘及逆氣 穴灸曲澤出血立已 賁豚氣 治賁豚腹腫 資生 經 穴 章門灸百壯 治賁豚 又云卒厥逆上氣氣攻兩脇心下痛滿奄奄欲 死此賁豚氣走氣作湯浸兩手足頻易之 穴 氣海 期門 關元 各灸百壯 治賁豚搶心不得息 穴 中極灸五十壯 治賁豚上下腹中與腰相引痛 穴 中府灸百壯 治賁豚 穴 期門 陰交 石門 治賁豚上下 穴 四滿灸二七壯 治賁豚腹腫 穴 章門 治賁豚氣上腹腹痛莖腫先引腰後引小腹腰寛小腹 堅痛下引陰中不得小便兩丸騫 穴石門 治賁豚上腹腫肩痛引隂中不得小便兩丸騫 穴 隂交 治賁豚上氣 穴 章門 石門 隂交 治賁豚上下 穴 期門 治賁豚脹疝 穴 天樞 治賁豚卵上入引卵縮莖痛 穴 歸來 治氣疝煩嘔面腫賁豚 穴 天樞 治心中煩賁豚氣脹滿不能食 治賁豚氣脹不能食 穴 巨闕 治因讀書得賁豚氣上攻伏梁心下狀如覆杯寒癖結 氣 穴 中脘 治小腹賁豚 穴 歸來 治賁豚搶心甚則不得息恍惚尸厥 穴 中極 治賁豚寒氣入小腹時欲嘔溺血便洩不止 穴 關元 治賁豚腹堅 穴 氣海 治賁豚 穴 期門 治賁豚上下引脊痛 穴 氣海 治伏梁氣狀如覆杯 穴 上脘 治伏梁氣 穴 中胱 治息賁 肺之積曰息賁在 脇之下大如杯 穴 期門 缺盆 鳩尾 膀胱氣 治膀胱氣癖疝瘕氣膀胱氣痛狀如雷聲積氣 資生 經 穴 章門 岐伯治膀胱氣攻衝兩脇時臍下鳴陰卵入腹 灸臍下六寸兩傍各寸六分三七壯 治膀胱氣攻脇及膀胱灸之如腎虚法 穴 五樞 治膀胱三焦津液少大小腸寒熱或三焦寒熱 穴 灸小腸腧五十壯 治三焦膀胱寒熱 灸水道隨年壯 治小腹滿引隂中痛腰背及膀胱有寒三焦結熱小便 不利 穴 水道 千金云氣衝主 明堂云氣衝療疝是㿉疝即 也 必用云治水 偏大上下不足疼不可忍俗呼為膀 胱氣是膀胱即 疝也然太倉公診命婦人云疝氣 客於膀胱難於前後洩血溺赤亦不可便認膀胱氣 為疝氣云 腹痛 治腹脹胃脘暴痛及腹積聚肌肉痛 資生 經 穴 膈腧 隂谷 治腹中積聚時切痛 穴 商曲 治寒氣滿腹中積痛癃淫濼 穴 衝門 治腹僻切痛 穴 四滿 治腹中盡痛 穴 天樞 外陵 治腹痛喘暴滿 穴 崑崙 治腹厥痛 穴 復溜 治腹中滿暴痛汗出 穴 巨闕 上脘 石門隂蹻 治腹中相引痛 穴 太谿 治胸痛如刺腹若刀切痛 穴 豐隆 治腹皮痛搔痒 穴 鳩尾 治腹切痛 穴 肓腧 治身熱腹痛 穴 氣衝 治腹中熱痛 穴 中極 治腹痛而熱上拄心下滿 穴 行間 治腹腫不能食腸堅腹痛胃脹不調堅硬 穴 分水 治腹腫 穴 大杼 治寒熱腹痛雷鳴氣逆心痛 穴 腎腧 治腹强急不得食腹痛如刀刺兩脇積氣膨膨 穴 不容 治腹㽲刺痛 穴 上脘 治腹痛 穴 太白 温溜 三里 䧟谷 治大便膿血寒中食不化腹中痛 穴 腹哀 治腹痛食不下 穴 魚際 治大腹寒疝大便燥腹切痛 穴 肓腧 治腹脇氣脹 穴 地機 治腹痛心如懸下引臍腹痛 穴 外陵 治腹痛六腑之氣寒谷不轉不嗜食小便赤腹堅硬癖 塊臍上厥氣動日漸痩 穴 下脘 治腹痛不嗜食 穴 脾腧 治腹痛欲洩 穴 三焦腧 治腹痛 穴 膀胱腧 治腹痛 穴 胃腧 治腹中甚痛作膿 穴 中脘 治腹有逆氣上攻心腹脹滿上搶心腹不得息氣衝腰 痛不得俛仰 穴 氣衝 灸七壯炷 麥大禁針 次針三里二穴而愈 治小腹疝氣遊行五臟腹中切痛 資生 經 穴 氣海 小腹痛 治小腹偏痛嘔逆嗜卧 資生 經 穴 陰蹻 治小腹痛積聚堅如石小便不利失精絶子面䵟 穴 中極 治小腹痛 穴 腎腧 復溜 中封 承筋 承山 大敦 陰包 治小腹堅痛下引陰中 穴 石門 商丘 治小腹拘急痛 穴 石門 分水 治風入腹中小腹痛 穴 涌泉 治小腹熱而偏痛 穴 太谿 治小腹痛 穴 肝腧 小腸腧 蠡溝 照海 下㢘 丘墟 中都 治腰引小腹痛 穴 太衝 治小腹痛 穴 五樞 治小腹疝氣痛 穴 臍中 治小臍痛 穴 復溜 中封 腎腧 承筋 太敦 治小腹熱而偏痛 穴 關元 委中 照海 太谿 治小腹疼痛不可忍者 穴 刺任脉關元一穴次針 足陽明經三里二穴 臍痛 治臍下塊如覆杯 資生 經 穴 中極 治臍下㽲痛小便澁赤不覺遺瀝小便處痛狀如㪚火 溺血暴疝痛臍下結血狀如覆杯轉不得 穴 關元 治臍下㽲痛 穴 陰交 治繞臍痛 穴 中封 水分 神關 治痛引臍中 穴 曲泉 王氏云舊苦臍中痛則欲溏㵼常以手中指按之少 止或正㵼下亦按之則不痛它日灸臍中遂不痛矣 及又嘗痢不已灸之則止 治凡臍痛者 灸神闕 治氣遊走夾臍急 穴 關門 治臍厥氣動 穴 下脘 治臍下冷氣上衝心血結成塊狀如覆杯小便赤澁 穴 氣海 治繞臍腹痛上搶心腹寒熱洩利欬逆 穴 腹結 治夾臍切痛時上衝心煩滿嘔吐霍亂冷氣臍痛冬感 寒臍痛 穴 天樞 治心如懸下引臍腹痛 穴 外陵 治夾臍腹痛 穴 上㢘 治臍下切痛 穴照海 治水腫繞臍痛 穴 分水 治繞臍攪痛 穴 天樞灸百壯 治臍下繞痛 穴 關元灸百壯 治疝繞臍 穴 臍中 石門 治臍疝繞臍 穴 臍中 石門 天樞 治臍中積聚氣 穴 蠡溝 治男子元臟發動臍下痛不可忍 穴 刺任脉氣海一穴次針足太隂經三陰交二 穴立愈 膺痛 治胸脇滿膺痛 穴 玉堂 治胸膺骨疼 穴 玉堂 紫空 治乳腫賁膺 穴 太谿 胸脇痛 治胸脇相引不得傾側 資生 經 穴 本神 息 治胸脇切痛 穴 太白 治胸脇痛 穴 陽輔 治胸脇痛無常處腰脇相引急痛 穴 環跳 至陰 治胸脇中痛 穴 太包 治胸痛如刺 穴 豐隆 丘墟 治胸脇心痛 穴 期門灸隨年壯 治胸下滿痛 穴 乳根 亶中灸百壯 治胸脾心痛 穴 天井 治胸膺痛 穴 太淵 治胸中痛 穴 肺腧 雲門 中府 隠白 期門 魂門 太陵 治胸痛口熱胸中痛引腰背心下嘔逆面無滋潤 穴 上關灸隨年壯 少衝 治胸背急胸中膨膨 穴 經渠 丘墟 治胸滿痛乳腫賁膺欬逆上氣喉中作聲 穴 太谿 治欬引胸痛 穴 肝腧 治胸痛 穴 少衝中府 治胸脇肢滿痛引胸中欬逆上氣喘不能言 穴華盖 治胸滿不得喘息胸膺骨痛嘔吐寒痰上氣煩心 穴 玉堂 治胸中引痛及心下煩悶逆氣裏急及肢滿不嗜食并 數欬健忘 穴 幽門 治厥逆胸痛如刺腹切痛氣刺不可忍 穴 豐隆 治胸痺逆氣寒厥善噦嘔飲水欬𠻳煩怒不得卧 穴 太淵 治胸脾引背時寒 穴 間使 治胸脇肢滿不得息 穴 臨泣 治痺走及背不得息 穴 魚際 治胸滿背痛 穴 浮白 治胸中痛 穴 腧府 治胸痺心痛不得息痛無常處 穴 臨泣 治胸痛 穴 㢘泉 中府 治胸脇不能轉及胸脇滿 穴 膽腧 治胸脇滿痛不得息 穴 丘墟 治胸脇小腹痛 穴 下㢘 治胸脇痛 穴 太包 治脇肢急痛 穴 支溝 治脇急痛 穴 肝腧 脾腧 志室 治脇肢急痛 穴 支溝 治脇下堅痛 穴 中脘 蠡溝 治脇痛不得息 穴 腕骨 陽谷 治脇痛不得卧胸滿喘無所出 穴 膽腧 章門 治脇痛欬逆 穴 竅陰 治短氣脇痛心煩 穴 尺澤 治脇下脹 穴 關元 期門 少商 治脇下滿痛 穴 極泉 治脇痛 穴 膈腧 中膂腧 竅陰 陽谷 顱𩕄 治兩脇急痛 穴 肝腧 治脇痛不得息 穴腕骨 治脇滿引小腹痛 穴 腎腧 治食泄腹脇痛滿拄夾臍腹痛食不化喘不能行 穴 上㢘 治腹脇痛連脊手足厥冷 穴 太谿 療胸徹背痛 穴 雲門 治脇膈痛 穴 三里 療胸痛 穴 華盖 治胸中澹病 穴 束骨 灸隨 年壯 治脇卒痛如打 出肘 後方 以䋲横度兩乳中間屈䋲從乳 横度以趍痛脇下灸䋲下屈處三十壯便愈 治兩脇引痛 穴 腎腧 治胸脾 灸胸堂 治胸下滿痛膺腫 穴 乳根 治胸脇痛不可忍 穴 刺期門 針入 四分 次針章門 針入六分可灸 七壯至七七壯 行間 丘墟 涌泉 膈痛 療膈氣 資生 經 穴 承滿 乳根 療胸膈悶欬𠻳氣短喉鳴 穴 亶中 療膈痛 穴 膈腧 療胸膈氣滿 穴 商陽 療胸膈滿悶 穴 臨泣 足臨泣 療胸中膈氣聚痛好吐 穴 厥陰 灸隨 年壯 治膈中不利 穴 隠白 巨闕 治膈中氣 穴 膈腧 灸隨 年壯 治胸膈煩滿 穴 天池 治膈氣嘔吐涎沫 穴 亶中 治膈胃寒痰 穴 率谷 膈腧 治氣哽 穴 扶突 療氣硬 穴 天突 療噎 穴 章門 治胸脇支滿噎塞 穴中庭 治食噎不下胸喘息脹 穴 太衝 治胸中氣噎 穴 關衝 天突 治胸中如塞及聚氣成乾噎 穴 亶中 治膈氣不下食噎病 穴 乳根 療久瘧背氣滿悶胸中氣噎 穴 譩譆 療善噎 穴 神堂 中府 治膈中不利 穴 巨闕 治五噎 黄帝問岐伯曰凡人患疾百味珍饌不能 食者灸何穴而立得其愈岐伯答曰夫人噎病有五 一曰氣噎二曰憂噎三曰食噎四曰勞噎五曰思噎 此皆隂陽不和三焦隔絶津液不利故令氣隔不調 成噎疾 治氣噎 灸亶中 治憂噎 灸心腧 治食噎 灸乳根 治勞噎 灸膈腧 治思噎 灸天府 治五噎黄痺醋心多睡嘔吐不止 刺任脉天突一穴在結喉下一寸宛宛中陰維任 脉之㑹針入五分留三呼得氣即㵼次針足少隂 經通谷二穴在中脘穴兩傍同身寸相去各五分 用長針針入八分左撚針能進飲食右撚針能運 脾胃許氏云此穴一針四效凡下針後良乆先脾 磨食覺針動為效次破病根腸中作聲為二效次 覺流入膀胱為三效然後覺氣流行入腰後腎堂 間為四效矣 治五膈氣喘息不止 刺任脉中脘一穴一為太倉胃之募也經云腑㑹 太倉在上脘穴下一寸兼臍上蔽骨下當中是也 手太陽明所生任脉之㑹上紀者中脘也用毫針 針入八分次針足厥陰經期門二穴凡刺須按部 諸腧穴氣噓入内息大七八口入丹田閉氣刺之 治結氣胸中膈氣 扁鵲曰第四椎兩傍各一寸半名厥陰腧灸隨年壯 背痛 治胸背急及胸中膨膨 資生 經 穴 經渠 丘墟 治胸痛引頭 一作 引頷 又治背痛引頭 穴 附分 治脊强背尻骨重 穴 崑崙 治背惡寒痛脊强難俛仰 穴膈關 秩邊 京骨 治背痛惡寒脊强俛仰難食飲不下嘔噦多涎唾胸噎 悶 穴膈腧 治胸背痛惡風寒食不下嘔吐及胸脇脹滿 穴意舍 治背膊痛胸中瘀血肩背不得屈伸而痛 穴巨骨 治背膊痛 穴 魄戸 治背脊强急 穴神堂 治胸背急 穴 氣戸 治氣注背膊拘急 穴大椎 治胸背拘急 穴 承筋 治胸背相引痛 穴不容 治胸背拘急胸滿膨膨 穴 經渠 治痺走胸背痛 穴 魚際 治背痺悶肩轉膊間急痛背氣不能引顧欬逆上喘 穴 魄戸 治背中氣上下行脊背腹痛 穴 胃腧 治背痛俛仰不得 穴 志室 治背痛 穴 巨闕 灸 胸堂 灸 治背僂如龜背時生被客風拍着脊骨逹入髓所致 穴 肺腧 心腧 膈腧 各灸三壯 治温瘧寒瘧病瘧背悶氣滿腹脹氣眩及胸中痛引腰 背 治胸背寒慄 穴 列缺 治胸脇徹背痛 穴 雲門 王氏云背疼因作勞所致技藝之人與士女刻苦者 多有此患 士之書學女之針指 皆刻苦而成背痛 色勞者亦患之晋之景 公是也惟膏肓為要穴予嘗於膏肓之側去脊骨四 寸半隠隠微痛按之則痛甚謾以小艾灸三壯即不 疼他日復連肩上疼却灸肩疼處愈方知千金方之 論是穴猶信云 予每遇熱膏肓穴所多出 汗數年矣因灸而愈 治肩背痛及手不上頭 灸肩外頭近後以手按之宛宛凹處七壯便愈此 是勞家病宜檢風條中 肩背酸痛 治肩背不舉 資生 經 穴 浮白 療肩背連胸痛不可俛仰 穴 神堂 治肩背急引缺盆痛 穴 商陽 治温瘧背肩痛 穴 譩譆 治肩背痛 穴 中府 治肩背急 穴 附分 治肩背痛胸腹滿洒淅寒熱脊背急 穴 神堂 治肩背急腰脊强不得俛仰 穴 三焦腧 治肩背頸項痛 穴 涌泉 治肩背痛 穴 天牖 缺盆 神道 大杼 天突 水道 巨骨 治肩背寒痙肩胛内亷痛 穴 膈腧 譩譆 京門 尺澤 治肩痛 穴 肝腧 治肩痛周痺氣注肩膊拘急痛悶 穴 曲垣 治肩背熱痛而寒肘又療肩痛發寒熱引項强 穴 肩外腧 治頸項不得顧肩膊悶兩手不得向頭或因撲傷 穴 肩井 治肩痛不能舉 穴 雲門 秉風 治肩中熱痛 穴 肩貞 治肩胛痛 穴 天宗 治肩痛引項不得顧 穴 天窻 治膊胛小指痛 穴 前谷 治肩欲折 穴 養老 治肩不舉不能帯衣 穴 青靈 療肩重不舉 穴 肩窌 治肩痛欲折 穴 養老 天柱 治肩痛不可屈伸 穴 天井 治肩重痛不舉 穴 曲池 天窌 治肩中痛不能揺動 穴 巨骨 治肩胛痛而寒至肘 穴 肩外腧 治肩腋前痛與胸相引 穴 前腋 治肩臑痛 穴 後谿 治肩肘痛引頸項急寒熱缺盆中痛汗不出胸中煩悶 穴 天髎 治厥逆肩臂不舉 穴 章門 治肩重不能舉臂肘 穴 肩髎 治肩不得屈伸 穴 巨骨 治肩引胸臂急 穴 居髎 治寒熱肩腫引胛中痛臂酸無力 穴 臑腧 療肩臂酸重 穴 支溝 治肩臂酸重 穴 關衝 治肩臂痛 穴 脘骨 治肩重臂痛 穴 天宗 治肩臂寒慄少氣不足以息寒厥交兩手而驚凡實則 肩背熱汗出四肢暴腫虚則肩寒慄氣不足以息 穴 列缺 治頸項及肩背痛 穴 天井 治腰背痛 灸三焦腧 治背膊急 穴 大椎 治背痛身熱 穴 下焦腧 治肩腫不得顧 穴 氣舍 王氏云肩背酸疼諸家鍼灸之論詳矣當随病症鍼灸 之或背上先疼遂牽引肩上疼者乃是膏肓為患千 金外臺固云按之自覺牽引於肩中是也當灸膏肓 腧則肩背自不疼矣予嘗肩背痛已灸膏肓腧肩背 痛猶未已遂灸肩井三壯而愈以此知雖灸膏肓而 他處亦有可灸云 肩痺痛 治肩痛痿痺不仁不屈伸肩肉麻木 穴 天井 治肩胛周痺 穴 曲垣 治肩中熱頭不可顧 穴 肩貞 肩髃 關衝 治肩重痛不舉 穴 曲池 天窌 治肩不舉不得𢃄衣 穴 清冷泉 陽谷 治肘痛引肩不屈伸 穴 天井 治肩痺 穴 肩外腧 王氏云両肩頭冷痛尤不可忽予屢見将中風人臂 骨脫臼不與肩相連接多有治不愈者要之纔覺肩 上冷痛必先灸肩髃等穴毋使至於此極可也予中 年每遇寒月肩上多冷常以手心撫摩之夜卧則多 以被擁之僅能不冷後灸肩髃方免此患盖肩髃係 兩手之安否環跳係兩足之安否不可不灸也 臂痛 治肘臂偏細 資生 經 穴 曲池 治臂細無力痠疼臂冷而痛 穴 肩髃 澹寮方云唐甄權以母病與弟立言習醫隋開皇初 為秘書正字後除魯州刺史庫狄欽苦患風手不得 引諸醫莫能療權曰但将弓箭上垜一鍼可以射矣 針其肩髃一穴應時愈唐貞觀中一百三嵗太宗幸 其家視其飲食訪以藥性因授朝㪚大夫賜几杖衣 服其條撰脉經針法明堂人圗一卷至今行用焉 唐 史 治臂腫痛屈伸難 穴 間使 治肩重不舉臂痛 穴 肩窌 治肩熱指臂痛 穴 扁骨 即肩 髃 治臂腫 穴 乳根 治臂内臁痛 穴 太淵 治腰引小腹痛肩引胸臂攣急手不得舉至肩背 穴 居髎 治臂痛不得舉 穴 臂臑 肘髎 治臂痛 穴 聽宫 治臂厥痛 穴 孔最 可針 治臂腕外側痛不舉 穴 陽谷 治臂不得舉 穴 液門 前谷 治因折傷手腕捉物不得肩臂痛不舉 穴 陽池 治臂肘厥冷 穴 極泉 治臑從肩臂不舉不得𢃄衣 穴 清冷泉 治肩欲折臂如拔臂痛不能自上下 穴 養老 治臂痠無力 穴 臑腧 治厥逆肩背不舉 穴 章門 治肩臂不能屈伸而痛 穴 巨骨 治臂痛不得舉氣腫莖痛 穴 臑㑹 治手臂攣急 穴 肩髃 治風痺手臂不舉 穴 尺澤 肩貞 治痿臂 穴 尺澤 治臂不舉 穴 陽谷 治臂痛 穴 天宗 五里 治臂急 穴 後谿 治臂不伸 穴 竅陰 腕骨 治臂不仁 穴 附分 治臂不舉 穴巨骨前谷 治臂不及頭 穴 尺澤 關衝 外關 竅陰 治臂攣急手不能舉 穴 前腋 治臂攣顔色焦枯勞氣失精肩臂痛不得上頭 穴 肩髃 百壯 少海 神門 治臂痛手痛 穴 液門 治臂痛 穴 肩髃 天宗 陽谷 治臂重痛肘攣 穴 前谷 後谿 陽谷 治臂内臁痛 穴 太淵 經渠 治臂腕急腕外側痛腕如拔 穴 腕骨 曲池 前谷 陽谷 治肩臂痛 穴 腕骨 天宗 治手臂身熱 穴 列缺 治肩膊疼痛不可忍 刺足少陽經肩井穴 手陽明經肩髃次曲池穴 得氣先㵼後補之 灸亦大良可三壯 治臂細無力手不得向頭 穴 臂臑 肩髃 治臂痛 穴 少海 乳根 聽宮 治肘臂酸疼 穴 中渚 孔最 支正 肘窌 治臂痿不仁 穴 天井外關 曲池 腋痛 治胸滿缺盆中及腋下腫馬刀瘍痿善囓唇天牖中腫 淫濼䯒痠目眩枕骨合顱痛洒淅振寒 資生 經 穴 足臨泣 治腋拘攣暴脉急引脇痛 穴 譩譆 治股腋攣急 穴 少府 治肘腋腫小腹痛 穴 少海 治脇臂酸重脇腋痛四肢不舉 穴 支溝 治肘攣腋脇下痛四肢不舉 穴 少海 治腋下腫 穴 天池 膽腧 委陽 陽輔 治掌中熱腋腫肘攣 穴 間使 治腋下腫 穴 地五㑹 陽輔 申脉 委陽 天池 臨泣 俠谿 治肘攣腋腫 穴 太陵 治腋下腫胸中滿 穴 臨泣 治腋下腫痿厥坐不能起髀樞中痛目生翳膜腿骱酸 轉筋卒疝小腹堅寒熱頸腫 穴 丘墟 治脇腋腫寒熱頸腫 穴 丘墟 陽蹻 治腋腫 穴 承筋 王氏云腋下腫痛最不可忍予屢見患瘡癤人腋下 或發瘡至於不救可不蚤治之乎 治腋臭 出海 上方 右先以煤炭擦之却洗去有黒㸃處 乃孔也以艾灸之去根 肘痛 治肘攣 資生 經 穴 前谷 後谿 陽谷 魚際 靈道 治肘攣腋腫拄滿 穴 太陵 治腋攣 穴 中膂腧 治肘中痛 穴 曲池 治肘節痺臂酸重腋急痛肘難屈伸 穴 曲池 腕骨 臑㑹 支溝 肘窌 治肘痛 穴 中衝 治肘疼不能自帯衣 穴關衝 治肘内臁 穴 間使 治肘痛時寒 穴 曲池 三里 關衝中渚 陽谷 尺澤 治肘寒 穴 肩外腧 治臂肘外後臁痛 穴 天宗 治肩肘痛 穴 天髎 治肘節風痺臂痛不可舉屈伸難攣急臂痠重麻痺不 仁 穴 肘髎 治肘攣支滿 穴 魚際 治肘攣 穴 靈道 尺澤 少海 治驚掣肘臂不舉 穴 支正 内關 陽谿 治臂肘厥寒 穴 極泉 治手臂肘攣不伸 穴 竅陰 手三里 治臂肘不仁 穴 附分 治偏枯臂肘不得屈伸 穴 腕骨 治臂肘攣急 穴 後谿 治臂肘痛 穴 五里 天井 下㢘 治肘中痛 穴 衝陽 曲池 治肘攣支滿喉中焦乾渴頸上氣 穴 魚際 治肘臂酸重屈伸難 穴 偏厯 三里 治肘酸痛 穴 中渚 治肘痛 穴 太淵 治肘痛屈伸難手不得舉偏風半身不遂捉物不得挽 弓不得開肘臂偏細 穴 曲池 療肘臂厥痛屈伸難手不及頭足不握物指盡痛 穴 孔最 療肘臂攣難屈伸手不握十指盡痛 穴 支正 療肘臂酸重不可屈伸麻痺不仁 穴 肘窌 療肘痛引肩不可屈伸頸項及肩背痛臂痿不仁 穴 天井 療肘痛不能上下 穴 液門 治肘痛 穴 列缺 甲乙經云五里在肘上三寸大脉中玉篇説肘臂節 也此臂之下節也宓子賤使吏書而掣其肘盖其臂 節當以此求之 治肘攣拄滿 穴 魚際 靈道 脚膝痛 治膝不得屈伸取其經血立愈 資生 經 穴 委中 治脚膝拘急足寒如氷 穴 腎腧 治筋骨攣痛 穴 灸絶骨 治膝中痛不仁難跪起 穴 犢鼻 療膝寒不仁痺痿不屈伸 穴 髀關 療脛痛冷脾膝痛不能屈伸 穴 梁丘 療腿膫連膝脛麻痺屈伸難膝脛連腰痛筋攣急足不 收履坐不能起 穴 懸鍾 療足寒脛酸屈伸難 穴 蠡溝 療脚脛痠痛屈伸難不能久立甄權云主大氣不足偏 風腲腿不相隨 穴 巨虚 療脛麻膝痛 穴 風市 療四肢腫滿腿膝痠痛 穴 三里 療膫内臁痛小便不利身重足痿不能行 穴三陰交 療腿膝脛痿脚攣不得伸癲病狂走自嚙膝脛寒 穴 京骨 療腿膝脛酸 穴 附陽 療脚酸膝重 穴 承山 療膝股内外臁痛不仁屈伸難 穴 陽陵泉 治兩膝攣痛引脇拘急軃躄或青或焦或枯或黧如腐 木 穴 風市 治膝脛骨搖痠痺不仁 穴 絶骨 治膝寒不仁痿痺不得屈伸 穴 脾關 治痿痺坐不能起膝脛痠痺不仁手足偏小坐不能久 穴 光明 治膝内臁痛引臏不可屈伸 穴 膝關 治膝不可屈伸 穴 曲泉 治筋攣膝不得屈伸不可行 穴曲泉 梁丘 陽關 治膝股腫䯒酸轉筋 穴 解谿條口 丘墟 太白 治風水膝腫 穴 上㢘 治膝腫少氣身重膝重内踝前痛 穴 中封 治膝股胻腫 穴 解谿 治脚後臁急不可前却 穴 復溜 治脚脛急痛脚脛痠脚及跟痛 穴 承山 承筋 治脚結踝如裂 穴 崑崙 治脚攣 穴 京骨 承筋 商丘 治拘急 穴 膀胱腧 治腨外 骨痛 穴附陽 膝痛 治膝䯒痠痛 資生 經 穴 三里 治喉痺面腫寒痺膝䯒不收 穴 陽交 治膝䯒寒痠痛足緩履不收濕痺足下熱 穴 條口 治膝痛如錐不得屈伸 穴 陰谷 治脚膝無力 穴 膀胱腧 治膝肢痛 穴 合陽 治腰膝拘攣 穴 陰交 治膝寒不仁痿厥股内筋絡急 穴 髀關 治脚膝伸屈不得冷脚不仁偏風半身不遂脚冷無血 色 穴 梁丘 治膝外痛不可屈伸風痺不仁 穴 陽關 治膝中痛不仁難跪起膝臏癰腫不潰可治潰者不治 穴 犢鼻 治膝股内痛 穴 三隂交 治膝脛内臁痛 穴 信交 治膝内痛 穴 曲泉 治心腹脹滿胃熱不嗜食膝䯒痛筋攣足不收履坐 不能久 穴 懸鍾 治膝冷痛不已 穴 膝眼 療膝冷 穴 伏兎 療腿膝痠痺 穴 豐隆 治膝外臁痛 穴 俠谿 陽關 主膝内臁痛引臏不可屈伸連腹引喉痛 穴 膝關 治膝腫内踝前痛 穴 中封 治膝内踝前痛 穴 太衝 治膝中痛不仁 穴 犢鼻 治膝痛脛熱不能行手足偏小膝脛痠痺不仁 穴 光明 療膝痿痛 穴 三里 療膝酸 穴 風市 療膝重 穴 承山 王氏云有弟行一二里路膝必痠痛不可行須坐定 以手撫摩之而後能行後因多服附子而愈予冬月 膝亦痠疼灸犢鼻而愈以此見藥與灸不可偏廢也 若灸膝關三里亦得但按其穴痠痛即是受病處灸 之不拘 腰脚疼 治腰脚腫痛久痼宿疹亦皆立已 資生 經 穴 委中 刺出 血 治腰下至足不仁 穴 次窌 療脚如冷水 穴 隂市 療脚足不仁 穴 膀胱腧 治腰背痛脚腨重戰慄不能立脚氣膝下腫 穴 承山 治腰痛不能舉體足䯒寒不能久立坐如舟車中穴申脉 治腰凥痛足腨痛不能履地 穴 崑崙 療腰疼偏風半身不遂脚腫不得履地 穴 崑崙 療脚痛不可舉下重脚痿 穴 僕参 療腰痛不可俛仰足痺痛屈伸難 穴 地機 療冷痺脚脛麻腿膝痠痛凥重起坐難 穴 風市 療脚痠疼不能久立腰膝重起坐難筋攣急不可屈 伸 穴 承山 張仲文療腰重不可轉起坐難及冷痺脚筋攣不可屈伸 灸曲䐐兩交頭左右脚四處各三壯每灸一脚二 火齊下燒纔到肉初覺痛便使二人兩邊齊吹至 火滅午時着艾至人定亥時行動肺腑一兩回或 臟腑轉如雷聲立愈神効 治腰腿手足不仁 穴 上㢘 治腰溶溶如坐水中膝下暴腫筋攣諸節盡痛無常處腋 腫痿馬刀喉痺膝䯒痠風痺不仁 穴 陽輔 治腰膝拘攣 穴 陰交 治患脚 穴 環跳 陽陵泉 巨虚 下㢘 陽輔 治患風腰脚不隨不得脚起 穴 上窌 環跳 陽陵泉 巨虚 下㢘 大理趙卿針二 穴即得跪起 治冷痺脛膝疼脚足攣急足冷氣上不能久立手足沉 重日覺羸痩此名復連病宜灸即愈得跪起 穴 懸鍾 下臁 治足痿躃不能行 穴 地倉 太泉 腰痛 附論 腰痛之病皆本於腎盖腎病者腧在腰脊也諸經各有 腰痛不同當隨症治之凡腰痛引項脊尻背如重状者 病在足太陽脉也刺其郄中正經出血春無見血 委中 穴也 腰痛加以針刺其病不可俛仰不可以顧者刺少陽成 骨之端出血夏無見血 成骨在膝外㢘 之骨獨起者 腰痛不可以顧 顧如有見善悲者病在陽明於䯒前骨痏上下刺之出 血秋無見血 三里 穴也 腰痛引脊内㢘者属少陰刺内踝上 二痏春無見血出血太多則不可復 復溜 穴也 腰痛腰中如 張弓弩弦者属厥陰刺腨腫魚腹之外循之累累然乃 刺之 蠡溝 穴也 腰痛引肩目 然時遺溲者病在解脉刺 膝筋内分間郄之外臁出血血變而止 亦太陽 之郄也 腰痛如引 帶常如折腰状善恐者亦解脉病也刺郄中結絡如黍 粟刺之血射以黒見血而止 委中 穴也 腰痛如以小錘居其 中怫然腫者病在同陰之脉刺絶骨之端為三痏 陽輔 穴也 痛上怫然腫者属太陽之脈刺腨下去地一尺所 承山 穴也 腰 痛不可以俛仰仰則恐仆得之舉重傷腰衡絡絶血歸 之次郄陽筋之間上郄數寸衡居為三痏 委陽 穴也 腰痛上 累累然出汗汗乾令人欲飲飲已欲走者属㑹陰之脉 刺蹻上郄下五寸横居視其甚者出血 承筋 穴也 腰痛上怫 然甚則悲與恐者病属飛揚之脉也刺内踝上五寸少 陰之前與陰維之㑹 復溜及 曲鬂穴 腰痛痛引膺目 然甚 則反折舌不能言者病在倡陽之脉内踝上太筋前太 陰後上踝二寸所 交信 穴也 腰痛而熱熱甚生煩腰下如横 木居其中甚則遺溲者病在㪚脉刺膝前骨肉分間絡 外㢘束脉三痏 地機 穴也 腰痛不可以欬欬則筋縮急者病 在肉里之脉刺太陽外少陽絶骨之後為二痏 分肉 穴也 腰 痛脊而痛至頭汎汎然目 欲僵仆刺郄中出血腰 痛上寒刺足太陽陽明上熱刺足厥陰中熱而喘刺足 少陰刺郄中出血腰痛上寒不可顧刺足少陽大便難 刺足少陰小腹滿刺足厥隂如折不可俛仰不可舉刺 足太陽痛引小腹腰痛不可以仰刺腰尻交者兩踝胛 上以月死生為痏數發針立已左取右右取左此治腰 痛之法也衆穴之外又有遺法者附之於後 治腰引小腹痛 穴 居髎 治腰痛惡寒小腹堅急癃閉重不得小便澁利腰背卒 痛 穴 胞肓 治腰痛不能俛仰小便赤澁腰尻重不能舉 穴秩邊 治腰重不能舉體 穴 委中 治腰髖疼脚膝不遂 穴 白環腧 治因撲傷腰髖疼 穴 肩井 治腰髖疼脊强不得展 穴 腰腧 治腰腹相引痛 穴 命門 治腰强痛 穴肺腧 治腰痛 穴 陰陵泉 大腸腧 治腰痛不得轉側 穴 下髎 治腰如坐水中 穴 陽輔 治腰痛大便難 穴 湧泉 治腰痛不得俛仰寒熱腫脹引背不得息 穴 京門 療腰痛肩寒 穴 肝腧 療腰痛 穴 肝腧 氣海腧 中膂腧 療風勞腰痛 穴 關元腧 膀胱腧 療惡氣腰背卒痛又云腰痛不可忍俛仰難惡寒小便 澁 穴 胞肓 療腰痛不可俛仰轉側難 穴腎腧 療腰尻重不欲起俛仰難惡聞人音 穴 崑崙 治腰尻重起難 穴 風市 療腰痛不能久立腰以下至足不仁坐起難腰脊急强 不可俛仰腰腫如石難舉動 穴 腰腧 治四肢寒熱腰疼不得俛仰身黄腹滿食嘔 舌根直灸第十一椎上及右左各一寸五分三處 各七壯 治腰痛 穴 腰腧 膀胱腧 長强 氣衝 上窌 下窌 居髎 主腰痛不可顧 穴 三里陰市 陽輔 蠡溝 治腰痛如錘居中腫痛不可欬欬則筋縮急諸節痛上 下無常寒熱 穴 陽輔 治腰痛不能舉 穴 申脉 太衝 陽蹻 治腰痛不可俛仰又治腰痛得俛不得仰 穴 委陽 陰門太白 陰陵泉 行間 治腰痛得俛不得仰 穴 委陽 陰門 治腰如折 穴 束骨 飛揚 承筋 治腰痛大便難 穴 湧泉 治腰痛不可久立 穴 京門 治腰痛不得俛仰 穴 氣衝 治腰背痛 穴 宜灸次膝腰勾畫中青赤絡脉 出血便瘥 治腰痛不得俛仰者 令患人正立以竹拄地度至 臍斷竹乃以度背脊灸竹上頭處隨年壯灸訖藏 竹勿令人得知 治腰痛 灸脚跟上横文中白肉際十壯良 又灸 足巨陽七壯 又灸腰目窌七壯尻上約左右是 又灸八窌及外踝上骨約中 治腰卒痛 灸窮骨上一寸七壯左右一寸各七壯 治腰脊痛 灸小腸腧五十壯 治腰背痛 灸三焦腧隨年壯 王氏云有婦人久病而腰甚疼腰眼既灸醫以針寘火 令熱謬刺痛處初不深入既而痛止則知火不負人之 説尤信云 昔許知可因淮南大水忽腹中如水吼調治得愈自此 腰痛不可屈伸思之此必腎經感水氣而得 灸腎腧三七壯服鹿茸丸王氏云予謂腰痛不可 屈伸灸腎腧自効不服鹿茸亦可 王氏云舍弟腰疼出入甚難予用大針微微頻刺腎 腧則步履如故初不知也屢有人腰背傴僂來覔㸃 灸予意其是筋病使然為㸃陽陵泉令歸灸即愈 筋㑹陽陵泉也然則腰疼又不可専泥腎腧不灸 其他穴也 治腰傴僂引項筋無力不收 穴 風池 治腰强 穴 肺腧 治腰如折腨如結耳聾惡寒風目眩項不可顧目内眥 赤爛 穴 肺腧 治腰脊攣痛 穴 白環腧 治腰痛不得反側 穴 章門 治腰痛不得已者 灸白環腧二穴又灸腰目窌七壯 治腰痛控睪小腹及股卒俛不得仰 刺氣衝 治忽然氣滯腰痛不可俛仰 刺足太陽絡神道二穴 次針足厥陰經行間二穴 治久虚人腰痛刺而復發者腰重不能舉體取經血而 愈 刺足太陽經委中二穴 治凡腰痛刺之不已者 刺八髎而愈 治腰背俱疼不可忍 刺足少陽經風池二穴 次針手陽明經合谷二穴 次針足太陽經崑崙二穴 治腎虚腰痛久不已 刺足少陽經肩井二穴 次針足太陽經腎腧二穴 治腰脊内引痛不得屈伸近上痛者 刺手陽明經合谷二穴 治腰脊内引痛不得屈伸近下痛者 刺足太陽經崑崙二穴 刺足少陰經復溜穴 治脊強反折 刺督脉瘂門二穴應時立愈 治腰胯疼痛不得轉側 刺足少陽經環跳二穴 次針丘墟二穴 治閃着腰疼錯出氣腰疼及本臟氣虚 刺任脉氣海二穴以圓利針刺肥人入一寸痩人 針入五分三補三㵼令人覺臍上或臍下滿腹生 痛停針候二十五息左右重按其穴右手進針三 息又停針候二十五息依前進針令人覺從外腎 熱氣上小腹滿状出針神效 治腰疼寸步難移者 端正齊足立地以杖子一條 當前就地量至肚臍住以杖子量至脊背後杖盡 住當脊兩邊約一寸三處齊灸每處三下除根也 治反腰有血痛腎腰者猶如反腰 灸腰眼中七壯 治腰痛不可俛俯轉側身寒熱食倍多身羸面黄黒目 及治丈夫婦人積冷氣勞病 穴 腎腧 治腰痛不可俛仰夾脊膂痛上下按之應者從項後至 此穴皆灸之立愈也 穴 中膂腧 澹潦方云徐熙字秋夫不知何郡人時為射陽令少 善醫方名聞海内嘗夜聞有鬼呻吟聲甚悽苦秋夫 曰汝是鬼何所泣荅曰我姓解名斯家在東陽患腰 痛而死雖為鬼而疼痛不可忍聞君善術願相救濟 秋夫曰汝是鬼而無形云何可治鬼曰君但縳蒭為 人索孔穴針之秋夫如其言為針腰眼四處又針肩 井二處設祭而埋之明旦一人來謝曰䝉君醫療復 為設祭除饑解痛感惠實甚忽然不見當代稱其通 靈長子道度次子叔嚮皆精其術焉 治腰尻引小腹痛遺尿不禁 穴 陰包 治腰如冷水 穴 陰市 治腰尻腫腨跟腫 穴 崑崙 治腹疾腰痛膀胱寒澼飲注下 灸下極腧 隨年 壯 腰脊痛 治腰痛夾脊至頭汎汎然凡腰脚重痛於此刺出血久 痼宿疹亦皆立已 資生 經 穴 委中 治腰脊痛 穴 太鍾 治腰脊疝痛 穴 小腸腧 中膂腧 白環腧 治腰脊痛惡寒腰下至足不仁 穴 次窌 胞肓 承筋 治腰脊痛引腹 穴 合陽 治腰脊尻臂股陰寒痛 穴 扶承 治腰脊相引如解及腰痛大便難 穴湧泉 治腰痛脊急 穴 志室 京門 治腰脊急强 穴 脾腧 小腸腧 膀胱腧 腰腧 神道 脊中 長强 大杼 膈關水分 療腰臗疼腰脊强不得轉 穴 腰腧 治腰脊攣痛大小便不利百病髖疼不遂腰中冷不識 眠睡又云治腰脊急强不能俛仰起坐難手足不仁小 便黄腰尻重 穴 白環腧 療腰脊痛急食不消腹堅急 穴 志室 胞肓 療脊急强腰至足酸重 穴 膀胱腧 療腰脊急强逆氣上攻時噎 穴 神堂 治腰脊强痛 穴 大鍾 治腰脊强痛飲食不消腹堅 穴 志室 治腰脊不得俛仰腰痛不可俛仰夾脊膂痛上下按之 應者從項後至此穴皆灸之立愈 穴京骨 中膂腧 治腰脊内引痛不得俛仰起坐目 善怒多言舌乾 涎自出足痿不收履䯒寒不自温 穴 復溜 治筋攣䯒酸髀樞痛頸項强腰不可俛仰 穴 京骨 治腰脚脊沉沉然遺溺腰重不能舉體風髀痺樞痛刺 出血久痼痢疾皆愈又云熱病汗不出足熱逆滿膝不 得屈伸取其經血立愈 穴 委中 治腰脊强引腹痛陰股熱膝䯒痠重履步難 穴合谷 治腰脊相引如解及療腰脊尻臀腹冷難 穴 扶承 治腰脊不可俛仰舉體惡血注之股外腫 穴 陰門 治腰脊痛不得轉 穴 章門 次髎 治腰强不得屈伸 穴 懸樞 治肩背急腰脊强不得俛仰 穴 三焦腧 治腰脊痛 穴 膀胱腧 治腰脊攣痛大小便不利腰髖疼脚膝不遂濕留腰脊 冷疼不得俛仰又治勞損風虚 穴 白環腧 史記太倉公告宋建曰君有病往四五日君腰脇痛 不可俛仰又不得小溲不亟治病即入濡腎及其未 舍五臟急治之病方今舍腎濡此所謂腎痺也宋建 曰建故有腰脊痛往四五日弄石不得起即復置之 暮腰脊痛不得溺至今不愈建病得之好持重即為 柔湯使服之十八日而病愈然則腰脊傷持重得病 而入腎灸腎腧可也 治腰清脊强四肢觧墮善怒欬𠻳氣鬱鬱不得息厥逆 肩不可舉馬刀强身瞤 穴 章門 治背惡寒痛脊强難以俛仰 穴膈關 秩邊 京骨 治腰背不便筋攣痺縮虚熱閉塞 灸第二十一椎兩邊相去各一寸半隨年壯 脊痛 治脊强反折瘛瘲癲疾 資生 經 穴 五處 身柱 委中 委陽 崑崙 治脊强 穴 膈關 治腎强背尻骨重 穴 崑崙 治脊痙反折 穴 京門 石關 治脊内㢘痛 穴 陰谷 療脊急强 穴 至陽 治脊强不能俛仰 穴 章門 膈腧 胃倉 大腸腧 治脊痛 穴 胃腧 治腹中氣脹引脊痛食多身痩名曰食晦先取脾腧 後取季脇 穴 脾腧 大腸腧 療脊急强 穴 膀胱腧 治赤白洞利腰脊痛 穴 小腸腧五十壯 治賁氣上下引腰脊痛 穴 氣海 治腎虚消渴腰脊不得俛仰夾脊膂痛上下按之應者 從項後至此穴灸之立愈 穴 中膂 骨疼 療骨疼 資生 經 穴 膈腧 紫虚 玉堂 治引骨疼 穴 上關 治骨痛 穴 絶骨 五十 壯 治骨痺煩悶 穴 商丘 治皮内骨痛 穴 膈腧 治骨痛 穴 太白 治骨寒熱 穴 復溜 治骨髓冷痛 穴 上㢘七十一壯 骨㑹大杼 禁灸 骨病治此 髓㑹絶骨髓病治此 病在骨髓秦越人以為司命無奈之何則骨髓有病 病亦惙矣八十一難經疏云骨腧太杼骨病治此髓 㑹絶骨髓病治此是尚有針灸法矣可不針灸乎但 明堂上經云大杼禁灸而銅人云可灸七壯明堂下經 云可灸五壯素問諸經既同唯明堂獨異灸之可也 况明堂經固云禁穴許灸三壯乎艾炷若小一二七 壯亦可更灸上㢘絶骨等穴尤佳 腠理痛 治肩背急風冷客於腠頸項强痛不得顧 資生 經 穴 附分 治肩腠寒慄重衣不得温 穴 陽白 治腠中痛 穴 肝腧 治背腠寒 穴 次髎 治腰下至足不仁背寒小便赤淋心下堅脹 史記扁鵲之言曰疾居腠理湯熨之所及也在血脉 針石之所及也在腸胃酒醪之所及也其在髓雖司 命無奈之何也夫疾之在骨髓盖始於居腠理也使 居腠理而能治雖非聖人之治於無病亦賢者治将 病也齊桓公乃以醫為好利欲治不疾以為功而卒 至於不可救不特齊侯為然人皆然也吾故於扁鵲 之言即腠理之不治以戒之亦使醫者當治人於将 病焉耳 腸痛 治腸痛 資生 經 穴 太白 治腸痛 穴 陷谷 治腸切痛 穴 商丘 治腸中疼嘔逆上氣心痛身腫 穴 建里 治腸中大熱 穴 氣衝 腸痛亦多端若疼甚者乃腸癰急宜服内補十全散 等藥其他宜隨症灸之有老嫗大腸中常若裏急後 重甚苦自言我必無痊日此竒疾也為按其大腸腧 甚疼令婦灸之而愈 治腸癰為病小腸重小便數似淋或繞臍生瘡或膿從 臍出大便出膿血 穴 屈兩肘正灸頭銳骨各百壯則下膿血立瘥 普濟方卷四百二十一
欽定四庫全書 普濟方卷四百二十二 明 周王朱橚 撰 鍼灸門 喘 治欬喘暴滿 穴 崑崙 治氣喘 穴 三間 治喘逆 穴 神門 譩譆 治喘欬 穴 不容 治欬喘肢重胸膈氣滿喘急 穴 商陽 治胸脹喘息 穴 大鍾 治大喘不得卧 穴 期門 治欬逆上喘嘔吐胸滿不得食 穴 腧府 治欬逆喘不能食 穴 彧中 治逆氣喘不得息 穴 天府 治欬逆喘不得息 穴 雲門 人迎 神藏 治喘逆上氣 穴 氣户 治喘息不得舉臂 穴 步郎 治喘 穴 足臨泣 治喘氣相追逐 穴 魄户 中府 治喘暴 穴 華盖 天突 治喘不得息 穴 腧府 神藏 治喘息嘔沫 穴 天容 治欬喘 穴 曲澤 治欬逆上喘 穴 魄户 治喘不得息 穴 浮白 治掌中熱生嗽逆上氣喘數久熱病汗不出暴痺喘逆 心痛欲嘔 穴 經渠 治喘逆 穴 中府 魄户 脇堂 治欬逆上喘喉鳴 穴 璇璣 治喘逆卧不安席欬脇下積聚 穴 期門 治欬逆氣喘 穴 天突 治肺喘 穴 肺腧 治喘息急 穴 解谿 治呼吸喘 穴 彧中 治氣逆喘鳴 穴 天容 治喘息不能行 穴 上㢘 治喘 穴 經渠 治喘 穴 大陵 治喘不得息 穴 天府 治喘息 穴 㢘泉 治喘 穴 魚際 王氏云有貴人久患喘夜卧不得而起行夏月亦衣 夾背心予知是膏肓病也令灸膏肓而愈亦有暴喘 者予知是痰為害便令細剉厚朴七八錢重以姜七 片水一小碗煎七分服滓再煎服不過數服愈若不 因痰喘者當灸肺腧凡有喘與哮者按肺腧無不痠 疼皆為療刺肺腧令灸而愈亦有只療刺不灸而愈 此刺有深淺也舍弟登山為雨所摶一夕氣悶數不 救見昆弟必泣有欲别之意予疑其心悲為刺百㑹 不効按其肺腧云其疼如錐刺以火針㣲刺之即愈 因此與人治哮喘只療肺腧不療他穴惟按肺腧不 疼痠者然後㸃其他穴也 治大腸有熱腸鳴腹滿夾臍痛食不化喘不能久立 穴 灸巨虚 上㢘 治喘逆上氣呼吸背痛不知食味 穴 氣户 雲門 天府 神門 治腹痛喘暴滿 穴 崑崙 治欬逆 穴 魚際 治欬嗽上喘 穴 亶中 治喘不得息 穴 水突 治喘息如水鷄鳴 穴 扶突 治喘逆煩滿嘔沫流汗 穴 頭維 治喘欬少氣百病 穴 肘腧 腎腧 腧府 治欬喘 穴 曲澤出血立已 治咽中鳴喘 穴 扶突 治欬逆上氣喘掌中熱 穴 經渠 治欬逆喘 穴 少商 大陵 治欬逆胸滿喘不得息 穴 太泉 欬嗽 附論 灸刺法論曰内經治欬之法治臟者治其腧治腑者治 其合浮腫者治其經以穴考之各有定處諸欬而喘息 有音甚則喘血者太淵主之浮腫則治在經渠欬而兩 脇下痛不可轉者太衝主之浮腫則治在中封欬而右 脚下痛陰陰引肩背痛甚則不可轉者太白主之浮腫 則治在商丘欬而腹背相引痛甚則欬涎者太谿主之 浮腫則治在復溜欬而心痛喉中介介如鯁甚則咽腫 喉痺者神門主之浮腫則治在靈道欬而遺矢曲池主 之浮腫則治在陽谿欬而失氣者小海主之浮腫則治 在陽谷欬而遺溺者委中主之浮腫則治在崑崙欬而 嘔嘔甚則長蟲出者三里主之浮腫則治在解谿欬而 嘔苦汁者陽陵泉主之浮腫則治在陽輔久欬不已 欬而腹滿者天井主之浮腫則治在支溝凡此五臟 六腑之欬治之常也腧合之外别有遺法附之於後 云 治久喘嗽喀膿血有痰不愈者 右用白俵紙數重折之定於涼水内浸濕了然後 燃艾炷仍蘸些需雄黄末同燃或艾炷子安在紙 上用火㸃着隨即放在舌頭上正中為妙下手灸 人拿着一箇銅匙頭於患人口内上浮膈住艾烟 呼吸令患人如常灸畢令患人喫蒸餅一小塊壓 下仍用秫米粥飲之此灸炷數依嵗數多少灸之 為良 治咳嗽多喘 資生 經 穴 三里 治欬嗽 穴 缺盆 亶中 巨闕 治欬嗽喘又療肺心痛欬引尻溺出 穴 魚際 治肺嗽 穴 肺腧 治欬嗽 穴 少澤 心腧 庫房 治欬嗽上氣噎胸中氣喉内如水聲 穴 天突 治欬少氣 穴 㢘泉 治欬嗽上氣氣短 穴 亶中 治欬逆上氣 穴 經渠 治上氣欬嗽胸中氣滿喉鳴四肢不舉腋下腫 穴 天池 治上氣欬嗽喘息及腹中鳴上下行 穴 解谷 治欬嗽 穴 魚際 列缺 少澤 缺盆 治欬嗽喘濁 穴 尺澤 治欬嗽上氣喘血 穴 肩中腧 治風勞氣欬嗽 穴 太杼 治喘氣卧不安 穴 風門 治肺痠欬嗽 穴 肺腧 治肺氣欬嗽 穴 亶中 治欬嗽衂血項頸痛 穴 前谷 治痃癖欬嗽不嗜食上氣欬嗽 穴 肺募 灸五 十壯 治嗽 手屈臂中有横之外骨頭捻得痛處灸十四 壯良 又灸兩乳下黒白際各百壯即瘥 又以蒲當乳頭周匝圍身令前後正平當脊骨解 中灸十壯 治欬嗽 穴 㢘泉 天井 太淵 王氏云嗽最宜灸膏肓穴其次則宜灸肺腧等穴各 隨症治之若暴嗽則不必灸也有男子忽氣出不絶 聲病數日矣以手按其亶中穴而應微以冷針頻刺 之而愈初不知灸之甚神也 治十二種風風入肺則欬逆氣短 肝欬刺足太衝 心欬刺神門 脾欬刺太白 肺欬刺太泉 腎欬刺陽谷 膽欬刺陽陵泉 又第五節下第六節上穴中間隨年灸主上氣 治喘咳 出危 氏方 穴 肺腧 灸各十 一壯 天突 灸七壯 立效 治嗽 穴 胸前對乳一處 灸隨 年壯 又䋲横量乳中 折䋲從脊灸䋲兩頭各八十壯三報之三日畢 治欬嗽 穴 心腧灸五壯炷如棗核大 肺氣 治肺氣搶脇下熱痛 資生 經 穴 陰都灸隨年壯 治肺脹脇滿嘔吐上氣等病 穴 大椎并兩乳上第三肋間灸各七壯肺與大 腸俱實 治肺寒熱 穴 中府 治肺氣咳嗽上喘唾膿不得下食胸中如塞穴 亶中 治肺壅咳唾膿咽乾舌下急喉生瘡 穴 天突 治肺系急胸痛慄慄背熱嘔逆上氣欬唾濁涕肩背痛 風汗出腹脹食不下及治肺急滿喘逆唾濁善噎皮痛 穴 中府 治肺滿膨膨及療胸中氣滿不得卧 穴 太淵 治肺寒熱肺痿上喘咳嗽嗽血脇氣滿不得卧不嗜食 汗不出及背急强 穴 肺腧 治肺風氣痿絶四肢滿脹喘逆胸滿 穴 肺腧 灸各 二壯 治肺腫唇動葉葉肺風狀如蟲行 穴 水溝 治肺風 穴 風池 唾血 治内損唾血不足外無膏澤 資生 經 穴地五㑹 刺入三分 特忌灸 治唾血 㵼魚際 補尺澤 治欬喘有血 穴 然谷 治唾血振寒嘔血上氣 穴 太淵 神門 治唾血吐血 穴 胸堂 手心主 間使 脾腧 胃脘 天樞 肝腧 魚際 勞苦肩腧 太谷 治欬唾血 穴 心腧 肝腧缺盆 巨闕 鳩尾 治欬逆上氣呼吸多唾濁沫膿血 穴 庫房 中府 周榮 尺澤 治嘔血 穴 上脘 不容 太陵 治嘔血衂血 穴 郄門 治短氣嘔血胸背痛 穴 行間 治面唇色白時時嘔血女子漏 穴 太衝 治吐血 穴 手少陰郄 治胸中瘀血搘滿脇膈痛不能久立膝痿寒穴 三里 治心膈下嘔血 穴 上脘 治嘔血肩脇痛口乾心痛與背相引不可欬欬引腎痛 穴 不容 治唾血振寒嗌乾 穴 太淵 治嘔血 穴 大陵 郄門 治嘔血上氣 穴 神門 治虚勞吐血及治勞喘逆少食多睡 一作 多喘 百病 穴 胃脘 灸三 百壯 治吐血 穴 胸堂 灸百壯 不針 治吐血腹痛雷鳴 穴 天樞灸百壯 治吐血唾血上氣欬逆 穴 肺腧灸隨年壯 治吐血瘦削 穴 肝腧灸百壯 治吐血嘔逆 穴 手心主灸五十壯 太陵 是也 治口鼻出血不止名腦衂 穴 上星灸五十壯 治唾膿 穴 亶中 治唾血 穴 肝腧 承滿 肩中腧 治欬唾血 穴 太鍾 然谷 心腧 治喀唾膿血 穴 天突 治多唾濁沫膿血 穴 庫房 治多唾濁沫膿血 穴 屋翳 治息賁時唾血及嘔血煩心 穴 巨闕 治嘔血 穴 太淵 神門 行間 太衝 魚際 治逆氣嘔血 穴 曲泉 治吐血 穴 五里 治咽腫唾血及治衂血不止 穴 大谷 治驚癎破心吐血 穴 巨骨 治吐血唾血 穴 魚際 治吐血 穴 肝腧 紫宮 石門 治唾血 穴 承滿 治膈氣吐血 穴 承滿 治吐血失音腫痛 穴 孔最 治心痛出血嘔吐血 穴 曲澤 治唾血 穴 庫房一七壯 治嘔血堅心痛出血 穴 曲澤灸七壯 治吐血 穴 巨闕 灸七壯炷不必大 筋頭為之 治上氣唾膿血 穴 兩乳下黒白際 灸各一 百壯良 唾 治欬唾濁涕 資生 經 穴 中府 治多濁濁沫膿血 穴 庫房 治欬唾稠膿 穴 周榮 治腹滿唾沫 穴 少商 治唾沫 穴 百㑹 治多唾嘔沫 穴 石關 治肺寒欬嗽唾膿 穴 庫房 治嘔沫吐涎喜唾 穴 幽門 治脊强不開多唾 穴 石關 治多唾 穴 日月 治心胸痛欬嗽上氣吐膿不嗜食 穴 天井 治吐血及唾如白膠 穴 紫宫 資生經云積主臓病聚主腑病積者是飲食包結不 㪚聚者是伏痰結而不化痰伏在上膈主頭目眩痛 多自涎唾或致潮熱用平胃㪚烏金治之其論有理 故載之 出名醫賈 祐錄云 痰涎 治熱病胷中痰引腹脹暴痛恍惚不知人 資生 經 穴 巨闕 治結積留飲胸滿食不化 穴 通谷 治痰癖 穴 不容 治痰冷 穴 少衝 治痰沫胸中滿不得喘息 穴 浮白 治膈胃寒痰傷酒風發腦兩角强痛不能飲食煩滿吐 不止 穴 率谷 治癲疾吐涎沫 穴 本神 治涎沫 穴 絲竹空 治涎出 穴 然谷 復溜 治涎下 穴 陰谷 治痰飲吐逆汗出寒熱骨痛虗脹肢滿痰瘧 穴 膈腧 治痰悶 穴 膽腧 治痰多吐涎 穴 上管 治結積留飲 穴 灸通谷 治涎出不覺 穴 下㢘 治吐沫 穴 少海 兊端 本神 治嘔沫 穴 絲竹空 通谷 商丘 治嘔沫 穴 谷端 治吐涎 穴 温溜 治沫出 穴 上關 治涎出多唾 穴 或中 雲門 治多唾濁沫 穴 庫房 治嘔沫喘息 穴 㢘泉 王氏云痰涎等症不一而足惟勞瘵有痰為最難治 宜灸膏肓穴壯數既多當有所下 然如流水之 狀盖痰下也餘當随症治之 凡人患水疰口中涌 水經謂之肺來乗腎食後吐水可灸肺腧又灸三陰 交期門㵼肺補腎也各隨年壯然則痰涎有類此者 又當依此法灸之 治胸中痰氣蠱毒霍亂驚悸腹脹暴痛恍惚不止吐逆 不食 刺巨闕 用毫針針入六分即 止此穴化氣除涎妙 次針足陽明經三里二穴應時立愈 治唾沫 穴 天容 治痰涎壅塞如牽鋸服藥不効 灸關元 丹田 水飲不消 治溢飲脇飲堅痛 穴 中脘 治溢飲水道不通溺黄小腹痛裏急腫洞泄體痛髀痛 引背 穴 京門 治飲渴身體痛多喘 穴 隠白 治水漬入胃名曰溢飲滑泄渴能飲水水下復泄泄而 大渴此無藥症 出衛生 寶鑑 穴 大椎 霍亂吐㵼 治霍亂遺矢失氣 資生 經 穴 三里 治霍亂泄注 穴 期門 治嘔泄上下出脇下痛 穴 尺澤 治腹脹食不化喜嘔泄有膿血 穴 太白 治霍亂胷中氣噎不嗜食臂肘痛不舉 穴 關衝 治吐逆霍亂胸滿喘呼不得息 穴 人迎 治胸中煩熱賁豚上下目青而嘔霍亂泄痢腹堅硬大 喘不得卧脇下積氣 穴 期門 治霍亂吐痢身熱汗不出 穴 上脘 治吐泄 穴 隠白 治霍亂出洩不自知 穴 中脘 治嘔吐霍亂 穴 支溝 天樞 治氣逆霍亂腹痛又吐洩膿血 穴 太白 治心痛霍亂胸滿 穴 陰郄 治霍亂心痛不可卧吐痢 穴 上脘 治胸脇滿霍亂吐痢不止困䪺不知人 穴 巨闕 治吐逆霍亂吐血 穴 手心主灸五十壯 治霍亂先心痛及先吐 穴 巨闕灸七壯 治先腹痛 穴 太倉灸二七壯 即中 脘 治先下痢 穴 灸大腸募 臍傍 二寸 男左女右 又灸榖門 治吐下不禁兩手脉疾數 灸蔽骨下三寸 又臍 下三寸各灸七十壯 治霍亂下不止 穴 大都灸七壯 治洩痢傷煩欲死 穴 慈宫灸二七壯 即衝 門穴 霍亂吐㵼尤當速治宜服來復丹鎮靈丹等藥以 多為貴尤宜灸上脘中脘神闕關元等穴若水分穴 尤不可緩盖水榖不分而後泄㵼此穴一名水分能 分水榖故也或連灸中脘穴須先中脘而後水分可 也 治霍亂乾嘔 穴 間使 灸各七壯不瘥 更灸如前數 治霍亂苦吐不止而痢不止者 穴 臍一穴約中灸七壯 又云臍一寸二七壯 治霍亂若啘者 穴 手脘第一横紋中灸七壯名心 主當中指 治霍亂遶臍痛 穴 關元灸三七壯 治霍亂煩悶 穴 心厭下三寸灸七壯 又以鹽納 臍中鹽上灸二七壯 治霍亂欲死者 以物横度病人人中屈之從心 鳩尾度以下灸先灸中央畢更横灸左右脊上 又灸以物圍令當心厭又灸夾脊左右一寸各 七壯是腹背各灸三處也 治霍亂危困諸疾不瘥者 捧病人腹卧之伸臂相對以䋲度量兩頭肘尖依 䋲下夾臂大骨肉中去脊各一寸灸之百壯未愈 者可灸肘顀灸畢即起 凡灸霍亂或雖未能立 瘥終無死憂不可逆灸或但先腹痛或先下後吐 當隨病狀灸之 治霍亂泄出不自知 穴 先取太谷 後取太倉之源 治嘔上下出兩頭脇下痛 穴 尺澤 治霍亂吐痢 穴 灸兩乳連黒外近腹白肉際 各七壯亦可 至二七壯 治霍亂足逆冷 穴三陰交 灸各七壯不 愈加壯數 霍亂轉筋 治霍亂頭痛胸滿呼吸喘鳴穹蒼不得息 穴 人迎 治霍亂不識人 穴 巨闕 治霍亂 穴 關衝 支溝 公孫 陰陵泉 巨闕 治厥逆霍亂 穴 太陰 太都 金門 僕参 治霍亂逆氣 穴 太白 治胃逆霍亂 穴 魚際 治霍亂脛不仁 穴 承筋 治霍亂 穴 承筋 僕参 解谿 陰陵泉 治轉筋霍亂 穴 金門 僕参 承山 承筋 治轉筋霍亂大便難 穴 承山 治筋攣 穴 曲泉懸鍾 陽輔 京骨 胃腧 治轉筋 穴 僕参竅陰 至陰 解谿 丘墟 治筋絡急 穴 髀關 治小腸熱大腸股外經筋熱急髀樞不仁 穴 浮郄 治筋緩捉物不得挽弓不開屈伸難風臂肘細無力 穴 曲池 治眼青轉筋乍熱缺盆中相引痛 穴 太泉 治寒客於分肉間痛攻上下筋痺不仁 穴 中瀆 治寒摶轉筋肢腫大便難脚腨痠重引小腹痛 穴 承筋 治筋急及治脚筋急 穴 委中 輔陽 承山 岐伯治脚轉筋發不可忍者 穴 灸脚踝上一壯内筋急灸内外筋急灸外 治膝重脚轉筋濕痺 穴 解谷 治四肢轉筋 穴 竅陰 治脚急腫痛戰掉不能久立附筋足攣 穴 丘墟 治筋急身熱 穴 委中 委陽 治筋寒熱頸筋急手相引 穴 肝腧 治筋急手相引轉筋入腹痛欲死者 穴 心腧 肝腧 又臍上一寸十四壯 使四人捉手足灸臍 左邊二寸十四壯 治轉筋 穴 灸涌泉六七壯 治轉筋四厥 穴 灸乳根黒白際一壯 治手足厥冷 穴 三陰交二七壯 治霍亂已死有暖氣者 穴 承筋灸七壯起死 人 又鹽納臍中灸二七壯 治腰背不便轉筋痛痺筋攣 穴 二十一椎 灸隨 年壯 治腰背痛在兩筋及胸中 穴 灸手掌白肉際七壯 又灸亶中中府巨闕胃腕尺澤并治筋拘頭足 皆愈 治腹脹轉筋 穴 臍上一寸二七壯 治有人身屈不可亦有膝上腫疼動不得 穴 灸陽陵泉皆愈 王氏云已灸百餘人矣效 無比 治吐㵼轉筋者 穴 水分 灸即 止 治轉筋十指攣急不得屈伸 穴 灸脚外踝骨上七壯 治轉筋脛骨不可忍 穴 灸屈膝下㢘横筋三壯 治轉筋急 穴 僕参二穴各灸七壯 治走哺轉筋 穴 灸踵踝白肉際三七壯 又灸小腹下横骨中央隨年壯 治轉入腹痛欲死四人持手足 穴 灸臍上一寸十 四壯自不動勿扶持之又灸股肉大筋去陰一寸 治霍亂轉筋 穴 灸大指𤓰甲際七壯 治霍亂轉筋 穴 令病人合面正卧伸兩手着身 以䋲横量兩手尖頭依䋲下夾脊骨兩邊相去各 一寸半灸一百壯無不瘥 肘後方云 此華陀法 治脚轉筋 穴 灸兩大拇指爪甲後連肉處中央 三壯 治轉筋入腹痛 穴 灸脚心下當拇指上七壯 又灸足大拇指下約中一壯 嘔吐 治嘔吐筋攣食不下 資生 經 穴 胃腧 治脾虚令人病寒不樂好大息多寒熱喜嘔 穴 啇丘 治喜嘔 穴 商丘 幽門 通谷 治嘔宿食心下澹澹 穴 陽陵泉 治欬逆嘔沫 穴 天容 治逆氣嘔涎 穴 曲澤 治嘔逆不止 穴 維道 治煩心滿嘔 穴 大鍾 太谿 治病熱欲嘔 穴 絶骨 治嘔吐胸滿 穴 腧府 靈墟 巨闕 率谷 神藏 治嘔吐 穴 胃腧 腎輸 石門 中庭 少商 勞宫 治膈中嘔吐不欲食 穴 隠白 治嘔吐不住多涎 穴 魂門 陽關 治吐食 穴 巨闕 胸堂 治吐食 穴 膈腧 章門 灸 胃管 灸 治膈虚食飲嘔身熱汗出唾嘔吐血 穴 胃管 魚際 治嘔吐 穴 中庭 治嘔逆 穴 雲門 治嘔胸滿 穴 神藏 靈墟 治嘔吐 穴 承山 大都 治嘔逆發寒 穴 太衝 治嘔逆多寒 穴 太鍾 治氣逆嘔噦 穴 勞宫 治嘔逆不止三焦不調水腫不嗜食 穴 維道 治嘔逆 穴 上髎 治嘔噦多涎唾 穴 膈關 治嘔吐不止 穴 率谷 治上氣嘔吐 穴 肺腧 治嘔吐寒痰上氣 穴 玉堂 治嘔吐氣逆不得下食 穴 心腧灸百壯 治嘔吐 穴 中庭 腧府 意舍 治嘔則食無所出 穴 膽腧 治嘔吐煩滿 穴 魄户 治欬逆嘔逆膈胃寒痰食飲不下胸滿肢腫脇痛腹 脹胃脘暴痛 穴 膈腧 治吐涎 穴 亶中 治嘔吐口中如膠善噫 穴 太谿 治嘔吐涎沫 穴築賔 少海 治喘息嘔沫 穴 㢘泉 治嘔吐不止 穴 築賔 噫 治數噫恐悸氣不足腹中悒悒 資生 經 穴 蠡溝 治腹大滿喜譩 穴 陷谷 治噫喘胸滿欬嘔 穴 鳩尾 治氣逆呼吸噫噦嘔 穴 少海 治氣逆噫不止 穴 勞宫 治欬唾噫善欬氣無所出 先取三里 後取太白 章門 治噦噫 穴 大敦 石關 灸 治善噫 穴 太谿 治數噫 穴 蠡溝 治數噫恐悸 穴 神門 治噫氣上逆 穴 太淵 治善噦嘔 穴 太淵 治煩心善噦心下滿汗出而寒欬逆 穴 少商 噦 治噦 穴 少商 灸三 壯 治噦噫嘔逆 穴 石關 灸百 壯 治噦噫膈中氣閉寒 灸腋下肋毛附肋宛宛中 五十 壯 治噦 穴 承漿 灸七 壯 又臍下四指 灸七 壯 治嘔啘 灸心主各七壯在掌腕上約中吐不止 更灸如前數 治嘔噦而手足逆冷者 灸三陰交七壯未瘥者 更灸如前數 治一切噦逆不止 男左女右乳下黒盡處薤葉 許三壯立止 治乾噦 穴 幽門 治卒噦 穴 亶中 中府 胃管 灸數 十壯 尺澤 巨闕 各灸 七壯 積聚 治積聚 資生 經 穴 膈腧 陰谷 治心下堅積聚冷脹 穴 上脘 一云灸百壯 三報之 治腹積聚上下行 穴 懸樞 治腹中積聚 穴 商曲 治腹滿積聚 穴 大陰郄 治堅結積聚 穴 膀胱腧 治積聚堅滿 穴 脾募 灸百 壯 治腹積聚疼痛 穴 衝門 治積聚堅大如盤冷脹 穴 胃脘 灸二百壯 三報之 治腹滿積聚 穴 衝門 府舍 治積聚上下行水榖不化下利腹中留積腹中盡痛 穴 懸樞 治積聚 穴 脾腧 治腹中積腸中切痛不嗜食 穴 商曲 治臍下積聚疝瘕腸癖切痛振寒大腸有水 穴 四滿 治結積留飲 穴 通谷 治積聚氣 穴 章門 治冷氣積聚時上衝心饑不能食 穴 中極 治積聚 穴 中管 治積聚 穴灸肺腧 或三 焦腧 治黄疸積聚 穴 脾腧 治臟腑積聚脹滿羸痩不能食 穴 灸三焦腧 治心腹積聚 穴 灸肝腧 治喘逆卧不安席欬脇下積聚 穴 期門 積氣 治脇下積氣食飲不思大腸滑洩水谷不化 資生 經 穴 梁門 治積上下行 穴 解谿 懸樞 治積氣腸鳴卒痛洩痢不欲食腹中氣遊走夾臍 急 穴 關門 治氣結成塊狀如覆杯 穴 氣海 治氣痛如刀攪作塊如覆杯 穴 陰交 治積氣成噎 穴 亶中 治積氣 穴 三里 不容 治積氣如石 穴 章門 治胸中積氣 穴 梁門 治五臟積聚氣 穴 中脘灸七壯 結氣囊裏 針藥所不及灸肓募隨年壯下氣灸肺腧百壯又 灸太衝五十壯 凡臍下疞痛流入陰中發作無 時此冷氣灸關元百壯又鹽灸臍孔中二七壯 痃癖 治痃癖氣塊膈痛 資生 經 穴 膈腧 治痃癖腹寒股内痛逆小便不利 穴 三陰交 治痃癖積聚 穴 治寒癖結氣 穴 中脘 治癖塊腹堅硬及脉厥厥動 穴 下脘 治腹滿痃癖不嗜食腹虚鳴嘔吐胸背相引痛喘欬 口乾痰癖脇下痛重肋疝瘕 穴 不容 治痃癖冷氣心腹脹滿食飲不為肌膚 穴 漏谷 治痃癖 穴 太谿 三里 治瘕聚 穴 灸氣海 天樞各百壯 治痃癖小腸膀胱腎腧疝氣等疾 刺任脉氣海一穴次針五樞二穴在氣海兩傍 相去各三寸三分一併三穴燔刺五分可灸百壯 即止次以毫針刺足陽明經三里二穴足太陰經 三陰交二穴 治痃氣 從乳下即數至第三肋下共乳上下相當稍似近 内接腰骨外取穴孔即是灸處兩相俱灸初下火 各灸三壯明日四壯每日加一壯至七壯還從三 壯起至三十日即還已上兩種灸法若㸃時拳脚 枕枕即拳脚枕枕灸若舒脚㸃時還舒脚灸 治瘕聚 穴 關元 瘕癖 治癥癖 穴 内踝後宛中隨年壯 治久冷及婦人癥瘕腸鳴泄痢遶臍絞痛 穴 天樞灸百壯三報之勿針 治溏瘕 穴 治疝瘕 穴 陰陵泉 太谿 太陰郄 治小腹堅大如盤胸腹脹滿飲食不消婦人瘕聚痩瘠 三焦腧 灸百 壯 内踝後宛宛中 隨年 壯 氣海 百壯 治瘕癖左右相隨 患左灸左患右灸右第一屈肋頭近第二肋下是 灸處第二肋頭近第三肋頭下向肉翅前亦是灸 處初日灸三次日五後七周而復始至十止 怪忌 大蒜 又關元五十壯臍下四指五十壯 治積聚堅滿痛 穴 章門 灸百 壯 治癥 穴 三焦腧 治結積留飲癖囊隂滿飲食不消 穴 灸大椎 五十 壯 治癥癖閃癖 令患人平坐取麻線一條繞項向前垂線頭 鳩尾横截㫁即廻線向後當脊取線窮頭即㸃記 又别横度口吻吻外截却即取度吻線中摺於脊 骨㸃處中心上下分之㸃小兩頭通前合灸三處 其所灸處日别灸七壯以上十壯以下滿十日即 停看患人食稍得味即去線一二分亦可就即穴 下火如相去遠者不可就節穴若患無損者可 停二十日外還依前灸之仍灸季肋頭二百壯其 灸季肋早晚與灸脊上同時下火也 治閃癖 其癖有根其根有著背者有著膊上者遣所患 人平坐熟看癖頭仍手從癖頭向上從之當有 脉築築然向上細細尋至膊上至築築頭當膊 即下火還與前壯數無别王丞云背上恐不得 過多下火只可細細日别七炷 疝瘕 治疝瘕小便不利氣淋及主婦人疝瘕按之如以湯沃 股内至腰飱泄陰痛小腹痛堅急下濕不嗜食 穴 陰陵泉 治胞中有大疝瘕積聚與陰相引 穴 太谿 治疝瘕陰疝 穴 衝門 太陰郄 治臍下疝積 穴 四滿 治腹滿疝積 穴 石門 治疝瘕 穴 四滿 中極 治疝瘕 穴 府舍 治大疝腹堅 穴 丘墟 治卒疝小腹痛小便不利淋 穴 太衝 㿗疝 治㿉疝陰跳痛引臍中不尿陰痿 一云痛 引莖中 穴 曲泉 治㿗疝 穴 中都 合陽 中郄 關元 大巨 交信 中封 太衝 地機 治㿗疝癃暴痛痿厥身體不仁 穴 中封 治陰痛實時挺長寒熱陰暴痛遺尿虗則暴痒氣 逆卒疝小便不利 穴 少府 治陰股内痛氣癰狐疝走上下引小腹痛不可俛仰 穴 商丘 治狐疝 穴 巨闕 治狐疝歐厥 穴 太衝 治偏㿗 穴 肩井旁肩解與臂相接處 治㿗陰腫痛 穴 氣衝 治衝疝冐死不知人 穴 中脘 治氣癃疝陰急股樞膊内㢘痛 穴 交信 治小腹疝氣遊行五臟疝繞臍衝胸不得息 穴 氣海 臍中 石門 天樞 治臍疝繞臍痛衝胸不得息 穴 灸臍中 治臍疝繞臍痛 穴 石門 治臍疝繞臍痛時止又主氣疝煩嘔面腫賁豚 穴 天樞 治㿗陰腫陰痿莖中痛兩丸騫痛不可仰卧 穴 氣衝 治陰疝兩丸上入小腹痛 穴 五樞 治兩丸騫 穴 陰交 石門 太衝 治㿉疝 穴 交信 中都 太巨 曲骨 治丈夫㿉疝陰股痛小便難腹脇肢滿癃閉少氣洩痢 四肢不舉實即身熱目眩痛汗不出目 膝痛筋不 可屈伸 穴 曲泉 治㿗有四種腸㿗卵脹難灸氣㿗水㿗針灸易治卵 偏大上入腹 穴 灸三陰交隨年壯 治卵偏大㿗病 穴 灸關元百壯 大敦隨年壯 横骨邊二七壯 夾莖是 治疝 穴 石門 陰交 治寒疝下至脚腰如冷水水傷諸疝按之在膝上狀如 伏兔下寒痛腹脹滿厥少氣及卒疝小腹痛内痿氣少 腰如冷水小腹脹腰以下伏兔上寒如冷氷 穴 陰市 肝腧 治寒疝陰偏腫痛 穴 合陽 治寒疝小腹脹上搶心脇 穴 然谷 治疝氣下墜腰脊痛不得轉搖急引陰器痛不可忍腰 下至足不仁背腠寒小便赤澁淋心下堅脹 穴 次髎 治寒疝 穴 太谿行間 肓腧 肝腧 治寒疝引小腹痛腰膝拘攣 穴 陰交 治卒疝小腹痛 穴 陷谷 治寒疝引腰中痛或身蒸熱 穴 中封 治寒疝陰痛挺出 王氏云有舍弟少戲舉重得偏墜之疾有客人為灸 關元兩傍相去各三寸青脉上灸三壯即愈王彦賔 患小腸氣亦如此灸之愈 治暴疝痛 穴 金門 丘墟 治卒疝小便數遺溺陰頭中痛心痛汗出陰上入腹陰偏 大腹臍中痛悒悒不樂 穴 大敦 病左取右 病右取左 治卒疝小腹腫時小腹暴痛小便不利如癃閉數噫恐 悸少氣不足腹痛悒悒不樂咽中悶如有息肉背拘急 不可俛仰 穴 蠡溝 治卒疝小腹痛轉胞不得小便 穴 關元 治卒疝小腹痛嘔吐嗜食 穴 照海 左取右右 取左立已 治卒疝股脛痛小便不利臍下積氣如卵石足寒脛疼 屈伸難 穴 蠡溝 兼刺陰蹻經照海二穴左取 右右取左立已 治小腸氣 以毫針刺足厥陰經行間二穴 足陽明經三里二穴 足少陰復溜二穴 脉微細不見或時無脉者刺復溜順針往下刺之 候脉生大乃出針 治小腸氣痛 灸足底中指中紋七壯立愈 治一切㿗 千金論曰男㿗者腸㿗卵㿗氣㿗水㿗四種 腸㿗卵㿗難瘥氣㿗水㿗針灸易瘥 當騎碓軸以莖伸直軸上齊陰莖頭前灸軸木上 隨年壯 治陰卵大㿗病 灸大敦穴隨年壯 又灸足大拇指肉側去端一寸赤白肉際隨年壯䨇 之 又灸横骨兩邊二七壯 夾莖 是 又灸足太陽五 十壯三報 又灸足太陰三十壯 治陰㿗 灸足大指下理中十壯隨腫邊灸之 肘後方云灸足大指第二指下横文正中央五壯姚 氏云足大指本三壯 治陰卵偏大㿗病 灸陰陵泉百壯三報 在横 骨邊 治陰卒腫者 令並足合兩拇指以一艾丸灸兩甲 端方角處每甲角各半九九壯愈 治卵偏大上入腹 灸三陰交隨年壯 治卵偏大㿗病 灸肩井隨年壯 又灸手季指 端七壯病在右可灸左左者灸右 又灸關元百 壯 又灸玉泉百壯報之 又灸足太陽五十壯 三報之 又男㿗灸手小指端七壯病在左者灸左 右者灸右良効 治疝氣偏墜 危氏 方 右以净草一條度患人口兩角為一則截斷如此 三則摺成三角如厶子様以一角安臍中心兩角 在臍之下兩傍尖盡處是穴若患在左即灸右在 右即灸左兩邊俱患則兩穴皆灸艾炷如麥粒大 灸十四壯或二十一壯即安也 治疝氣 於左右足下第二指中節横紋中各灸七壯至三 七壯止艾丸不須大如麥粒而𦂳實為上又恐瘡 難将息旬日半月間不可多步履仍不妨自服他 藥 治腎氣外腎腫小腸氣痛腹内虚鳴 危氏 方 灸風市穴五七壯 又灸氣海穴七壯 又灸臍 左右各去一寸半兩穴各灸七壯灸之立効 名外 陵穴 治卒㿗 以蒲横度口如廣折之一倍増之布着小腹大横 紋中央上當臍勿使偏僻灸度頭及中央合二處 隨年壯好自養息勿舉大怒言大笑 又灸牽陰頭正上灸莖頭所極 又牽下向谷道 又灸所極又牽向左右髀直行灸莖所極各隨年 壯 又灸足厥陰在右灸右在左灸左三壯 治㿗疝 穴 關元 治疝氣 穴 天樞 治疝暴痛 右取足太陰 治㿗卒疝暴痛及陰腫痛 右灸大敦 男左女右 三壯立已 治心疝 右灸兩足大指甲肉之際甲肉各半炷隨 年壯良 治㿗心疝發時心腹痛欲死方 右灸足心及足大 指甲後横理節上及大指岐間白黒肉際百壯則 止 足心者在足下偏近大指末 節際不當足心中央也 治諸氣心腹痛小腸氣外腎弔痛疝氣小腹急痛不可 忍 危氏方 灸足大拇指次指中節横紋當中央灸 五壯男左女右極妙艾炷如黒豆大灸偏墜左灸 右足右灸左足其妙如神 治疝法 於疝邊竪紋左右交互灸七壯 治㿗 但灸其上又灸莖上又灸白小腹脉上又灸 脚大指三中各一壯 又灸小指頭隨㿗左右着灸 治卒疝 穴 交信 華佗治卒陰卵偏大 取足大指去甲五分内側白 肉際灸三壯炷如半棗核大左取右右取左 治四肢淫濼身悶陰暴起疝 穴 照海 治卒疝暴痛陰跳上入腹寒疝陰挺出偏大腫臍腹中 悒悒不樂 大敦穴灸刺立已左取右右取左 治㿗疝偏枯 穴 大巨 治㿗疝精不足 穴 太衝 中封 地機 治男卒疝小腹痛不可忍 刺足厥陰經大敦二穴刺足陽明經陰市二穴 手痺 治手不仁 穴 少商 治手麻木不舉 穴 肩貞 治四肢厥手足悶 穴 内庭 治四肢厥喜笑 穴 列缺 治節痺 穴 曲池 支溝 臑㑹 腕骨 肘窌 治臂痿不仁 穴 曲池 天井 外關 療手足不仁 穴 白環腧 治手不舉又主手不可舉重腕急肘中痛難屈伸 穴 曲池 治手痛 穴 間使 治臂腕外側痛不舉 穴 陽谿 治手掌熱肘中痛 穴 中衝 少衝 勞宮 太泉 經渠 列缺 療手掌厚瘡痺手皮白屑起 穴 勞宫 治手痺 穴 勞宫 治手臂不仁 穴 附分 治兩手足痺胸不得息 穴 魚際 胸痛 治胸滿胸痛 穴 浮白 治胸中痛 穴 腧府 治胸痺心痛不得息痛無常處 穴 臨泣 治胸痛 穴 㢘泉 中府 治胸脇不能轉及胸脇滿 穴 膽腧 治胸脇滿痛不得息 穴 丘墟 治胸脇小腹痛 穴 下㢘 治胸脇痛 穴 大包 治兩脇急痛 穴 肝腧 脾腧 志室 治脇腋急痛 穴 支溝 治脇下堅痛 穴 中脘 承滿 治脇痛不得息 穴 脘骨 陽谷 治脇痛不得卧胸滿喘無所出 穴 膽腧 章門 治脇痛欬逆 穴 竅陰 治短氣脇痛心煩 穴 尺澤 少澤 治脇下脹 穴 關元 期門 少商 治脇下滿痛 穴 極泉 治脇痛 穴 膈腧 中膂腧 竅陰 陽谷 顱顖 治兩脇急痛 穴 肝腧 治脇下痛不得息 穴 腕骨 治脇痛引小腹痛 穴 腎腧 治飱泄腹脇痛滿狂走夾臍腹痛食不化喘息不能行 穴 上㢘 治腹脇痛連脊手足厥冷 穴 太谿 治胸徹背痛 穴 雲門 治脇膈痛 穴 三里 療胸脇痛 穴 華盖 治胸中澹病 穴 束骨灸隨年壯 治脇卒痛如打 出肘 後方 穴 以䋲横度兩乳中屈 䋲從乳横度以趍痛脇下灸䋲下屈處三十壯愈 治兩脇引痛 穴 腎腧 治胸痺 灸胸堂 治胸下滿痛膺腫 穴 乳根 治胸脇痛不可忍 穴 刺期門 針入 四分 次針章門 針入六分可灸 七壯至七七壯 行間 丘墟 湧泉 膈痛 療膈氣 資生 經 穴 承滿 乳根 療膈痛 穴 膈腧 療胸膈悶咳嗽氣短喉鳴 穴 亶中 療胸膈氣滿 穴 商陽 療胸膈滿悶 穴 臨泣 療胸中膈氣聚痛好吐 穴 厥隂腧灸隨年壯 治膈中不利 穴 隠白 巨闕 治膈中雷鳴擦擦隠隠常有水聲 穴 食竇 治胸膈中氣 穴 關腧灸隨年壯 治胸膈煩滿 穴 天池 治膈氣嘔吐涎沫 穴 亶中 治膈胃寒痰 穴 率谷 膈腧 治氣哽 穴 扶突 療氣鯁鯁 穴 天突 療噎 穴 章門 治胸脇肢滿噎寒 穴 中庭 治食噎不下胸喘息脹 穴 大鍾 治胸中氣噎 穴 關衝 天突 治胸中如塞及積氣成乾噎 穴 亶中 治膈中氣不下食噎病 穴 乳根 療久瘧背氣滿悶胸中氣塞 穴 譩譆 療善噎 穴 神堂 中府 治胸中不利 穴 巨闕 治五噎 黄氏問岐伯曰凡人患噎病百味珍饌不能食者灸 何穴而立得其愈岐伯答曰夫人噎病有五般一曰 氣噎二曰憂噎三曰食噎四曰勞噎五曰思噎此由 陰陽不和三焦隔絶津液不利故令人氣膈不調成 噎病 治氣噎 穴 亶中 治憂噎 穴 灸心腧 治食噎 穴 乳根 治勞噎 穴 灸膈腧 治思噎 穴 天府 治五噎黄疸醋心多唾嘔吐不止 刺任脉天突一穴在結下一寸宛宛中陰維任脉 之㑹針入五分留三呼得氣即㵼次針足少隂經 通谷二穴在中脘穴兩傍同身寸之相去各五分 用長針入八分左撚針能進飲食右撚針能和脾 胃許氏云此穴一針四效凡下針後良久先脾磨 食覺針動為一效次針破病根腸中作聲為二效 次覺流入膀胱筋骨漸舒為三效次覺脾胃和而 飲食頓加為四效 足寒熱 治風寒從足小指起股痺上下 資生 經 穴 至陰 治足寒 穴 腎腧 京骨 然谷 治膝上伏兎中寒 穴 陰市 治足下厥熱 穴 行間 治足下熱脛寒不能久立濕痺不能行 穴 中都 治足下熱不能立 穴三里 條口 承山 承筋 治足熱厥逆滿取其經穴立愈 穴 委中 治足下熱喘滿乃熱厥也 穴湧泉 資生經云昔日人 患此針之愈 治足下熱 穴至陰 治足下寒熱 穴 然谷 治手足厥冷 穴 大都 治足寒 穴 隠白 太衝 治足逆冷 穴 中封 治足冷無血色 穴 陽陵泉 治䯒寒不能自温 穴 復溜 治足熱腿冷疼不能久立麻痺不仁 穴 漏谷 史記濟北王阿母足熱而憊太倉公曰熱厥也刺其 足心各三所按之無不出血病旋已病得之飲酒大 醉 足雜病 治足跟痛不得履地脚痿轉筋 資生 經 穴 僕参 治脚股筋急髀樞不仁 穴 浮郄 治髀樞股䯒痛 穴 附陽 治足指不屈伸 穴 飛揚 治足心痛 穴 經渠 治脚腨痠 穴 承筋 療心中結熱脚底白肉際不得履地又治足指盡疼不 得踐地 穴 湧泉 治五指盡疼足不履地 穴 湧泉 然谷 治足痿不能行 穴 三陰交 治脚腫不得履地 穴 上㢘 治脚腫踹痛不得履地 穴 崑崙 治足跗腫不得履地 穴 然谷 治脛寒 穴 中都 治脛寒 穴 條口 治風身重脛寒 穴 絶骨灸百壯 治大驚脛痛冷痺膝痛不屈伸 穴 梁丘 難經疏云足脛寒者腎主骨有病先脛冷也當以 此求之 治足不能安脛酸不能久立 穴 然谷 治脛酸 穴 湧泉 太衝 治脛疼四肢重少氣難言 穴 至陽 治脚脛酸及脚跟痛脚筋急痛 穴 承山 承筋 治脛痛不可屈伸 穴 環跳 内庭 治脛痺不仁 穴 陽關 治筋酸 穴 至陽 治脛寒拘急不得屈伸 穴 膀胱輸 治足腕不收足筋偏細 穴 丘墟 治脛寒 穴 復溜 治髀中痛不可舉 穴 環跳 束骨 交信 陰交 陰谷 治髀中痛不得行足外皮痛 穴 臨泣 三陰交 凡髀樞中痛不可舉以毫針寒而留之以月生死 為數立已 治髀樞脚痛 穴 丘墟 治髀不仁 穴 陽輔 膝以上病宜灸環跳風市膝以下病宜灸犢鼻膝 關三里陽陵泉足踝以上病宜灸三陰交絶骨崑 崙足踝以下病宜灸照海申脉然湏按其脉痠疼處 灸之方效 治脛寒不得卧 穴 厲兊 條口 三陰交 治人脚無冬夏裂 灸指頭七壯立愈 四肢厥 治四肢厥逆腹脹數欠 資生 經 穴 内庭 治四肢重痛 穴 至陽 治厥逆四肢墮 穴 章門 治四肢怠墮 穴 膈腧 治四肢不收 穴 極泉 日月 脾腧 治四肢不舉 穴 支溝 小海 附陽 天池 三陽絡 治偏四肢不舉 穴 大巨 治腰中四肢滛濼 穴 腎腧 治四肢暴腫臂寒短氣 穴 尺澤 治四肢腫滿 穴 三里 治手足逆冷四肢重 穴 大都 療厥逆胸痛刺不可忍腹中如刀 大小便難四肢不 收身體怠墮腿膝痠痺屈伸難 穴 豐隆 主四厥手足闕 穴 内庭 主手足寒至節 穴 太谿 主四肢厥手足悶者乆持之厥熱腦痛腹脹皮痛者使 人乆持之 穴 内庭 主四肢厥喜笑 穴 列缺 主四肢懈怠喜怒 穴 章門 主四肢滛濼 穴 照海 主四肢不舉 穴 曲泉 附陽 天池 大巨 小海 支溝 絶骨 前谷 主嗜卧四肢不欲動揺 穴 五里 三陽絡 三間 厲兊 天井 主四肢逆冷 穴 行間 主手足厥冷 穴 太谿 治手足逆冷 穴 大都 王氏云有人患陰症傷寒手足冷甚以火温之亦不 暖王氏與理中湯服即得汗而愈手足自温也若其 他手足厥者當隨症灸之 治四逆 穴 俠谿 治四厥脉沉絶乾嘔四厥起死法 穴 間使 乳根 各灸隨年壯 人病狂癡手足厥作狂病治不效名醫錄曰此驚恐 憂思所得大驚傷心大恐傷腎大憂思傷神志神 不足則狂癡志不足則恐怖恐怖則腎氣留手足 不收亦因積驚恐氣傷腎也 治風逆四肢腫 穴 復溜 豐隆 大都 治四肢寒熱腰疼不得俛仰身黄腹食嘔吐根直 灸第十一椎上及左右各一寸五分三處各七壯 治四肢冷 穴 行間 治脉不出 穴 不容 治厥逆 穴 内庭 章門 普濟方卷四百二十二
欽定四庫全書 普濟方卷四百二十三 明 周王朱橚 撰 鍼灸門 脚氣 論 凡脚氣發有陰陽表裏當隨壮療之不可要依古方患 陰療陽病表救裏皆為重虚實危殆之甚也若病從陰 發起兩大指内側上循脛内及膝裏頑痺不仁或腫先 發於此者皆須隨病灸復溜中都陰陵泉等諸穴灸者 先從上始向下引其氣便各灸二十壯向後隔七日灸 七壯取差止餘穴皆依此若病從陽起兩小指外側向 上循脛外骨至風市穴頑痺不仁或腫起於此者須灸 陽絶骨陽陵泉風市等諸穴灸數及上向下皆依前法 若毒氣兼行表裏者乃可量其輕重隨灸膏以磨之上 下遍發表裏各灸一二處以此通洩之其用藥内攻各 量病投藥也逐徧若處常使灸瘡不瘥為佳風氣都除 乃隨瘡差差後瘢色赤者風毒已盡青黒者猶有毒氣 仍灸勿止待身體輕利然後可休矣又一本云常須灸 三里絶骨勿令瘡瘥佳脚氣初發轉筋者灸承山承筋 二穴噦逆者灸湧泉若頭至連背痛寒熱如瘧及腰痛 者灸委中頭項皆痛遍身痛即灸不在正穴也又云若 脚氣盛發時自腰以上並不得鍼灸當引風氣上則殺 人氣歇以後有餘病者灸無妨惟冬月得灸春夏不可 灸自風市以下固宜告耳又云若氣上擊心不退急灸 手心三七炷氣即便退若未退即兼悶者豉酒熱飲逐 之即瘥不去即取烏㹀牛尿一大升煖服以利為止漸 至三服五服彌佳又若已灸脚而胸中氣猶不下滿悶 者宜灸間使五十炷兩手掌横紋後一膚兩筋間是也 又若胸中氣散而心下有脉洪大跳數直向下分入兩 髀股内令人心急驚悸者宜以手按攝小腹下兩傍接 髀大斜紋有脉跳動便當紋上灸三七壯即定灸畢皆 須用灸三里二十炷以引其氣下也又若心腹氣既定 而兩髀外連膫悶者宜灸膫服七炷在膫頭骨下相接 處在筋之外陷中是若後更發復灸五炷又凡人雖不 患脚氣但若髀膫疼悶灸此無不應手即愈極為要穴 然不可不灸亦不可多鍼唯只灸七炷以下又若脚十指 酸疼悶漸入跗上者宜灸指頭正中甲肉際三炷即愈 又若大指或小指傍側疼悶覺内有脉如流水上入髀 腹者隨指傍處灸三炷即愈患脚氣體皆春發夏甚秋 輕冬歇大法春秋宜灸冬差可行夏都不可灸既瘡敗 又不得覆風冷因入反更增疴冬時血凝又逆天理急 不得已無藥物處可灸一二要穴不可遍身多灸脚氣 病大論毒從下上亦有從上向下者或云灸上毒氣便 上繆矣此見毒氣攻處疼痛如刺隨病即灸火徹便瘳 不拘上下凢毒氣所衝如賊欲出得穴即出豈在門也 風毒所攻亦復如是此皆經試萬不失一必不為悞耳 若手指間本節疼痛稍入臂者急宜灸指間疼處七 炷即定又若心 氣滿已灸身脛諸穴及服湯藥而氣 猶不下煩急欲死者宜灸兩足心下當中陷處各七炷 氣即下此穴尤為極要而不可數灸但極急乃灸七炷 耳以前諸灸法並經用所試皆驗灸畢應時即愈故具 錄記之凡灸不廢湯藥藥攻其内灸泄其外譬如開門 驅賊賊則易出若閉戸逐之賊無出路當反害人耳世 有勤工力學之士一心注意於事久坐行立於濕地不 時動轉冷風來擊入於經絡不覺成病故風毒中人或 先中手足十指因汗毛孔開腠理疎通風如擊箭或先 中足心或先中足跟或先中膝已下腨脛表裏者若欲 使人不成病者初覺即灸所覺處三二十壯因此即愈 不復發也 法 治脚氣灸法凡脚氣初得脚弱宜速灸之并服竹瀝湯 灸訖可服八風散無不瘥者惟速治之若人但灸而不 服散服散而不知夫灸者半瘥半死雖得瘥者或至一二 年復更發動覺便依此法速灸之及服散者治十十愈 此病輕者雖登時亦未必即惡治之而根源不除久久 殺人不可不以為意 資生經 初灸風市 次灸伏兎 次灸犢鼻 次灸下兩 膝眼 一云 忌灸 次灸三里 次灸上廉 次灸下廉 次灸絶骨 凡灸八處第一風市穴可令病人起正身平立垂兩臂 直下舒十指掩着兩髀便㸃當手中央指頭髀大筋上 是灸之百壯多亦佳輕者不可减百壯重者乃至一處 五六百壮勿令頓灸三報之佳第二伏兎穴令病人累 趺端坐以病人手掩横膝上趺下傍與曲膝頭齊上傍 側膚際當中央是灸百壯亦可五十壯第三犢鼻穴在 膝頭蓋骨上際外骨邊平處以手按之得節解則是一 云在膝頭下近外三骨箕踵中動脚以手按之得窟觧 是灸之五十壯可至百壯第四膝眼穴在膝頭骨下兩 傍陷者宛宛中是第五三里穴在膝頭骨節下一膚附 脛骨外是一云在膝頭骨節下三寸人長短大小當以 病人手膚度取灸之百壯第六上臁穴在三里下一膚 附脛骨外是灸之百壯第七下臁穴在臁下一膚一云 附脛骨外是灸之百壯第八絶骨穴在骨外踝上一膚 一云四寸是凡此諸穴原不必一頓灸盡壯數可日日 報灸之三日之中灸令盡壯數為佳凡病一脚則灸一 脚病兩脚則灸兩脚兩脚弱亦皆灸一方云如覺脚惡 便灸三里及絶骨各一處两脚惡者合四處灸之多少 隨病輕重大要雖輕不可减百壯不瘥速以次灸之多 益佳一説灸絶骨最要人有患此脚弱不即治及入腹 腫大上氣於是乃作大法灸隨諸腧及諸腕關節腹背 盡灸之并服八風散往往得瘥覺病入腹若病人不堪 痛不能盡作大灸但灸胸心腹諸穴及兩脚穴亦有得 好瘥者凢量一膚之法覆手并舒四指對度四指上中 節上横過為一膚膚有兩種有三指為一膚者此脚弱 灸四指為一膚也亦依支法存舊法梁 犢鼻三里上 臁下臁解谿太衝陽陵泉絶骨崑崙陰陵泉三陰交足 太陰復溜然谷湧泉承山束骨等凡一十八穴舊法多 灸百會風府五臟六腑腧募頃來灸者悉覺引氣向下 所以不取其法氣不上者可用之其要病已成恐不救 者悉須灸之其足指去指竒一分两足凡八穴曹氏名 曰八衝極下氣有効足十指端名曰氣端日灸三壯並 大神效其八衝可日灸七壯氣下即止凡八衝艾炷須 小作之病者非深相委勿為灸 治脚氣 穴陽陵泉 絶骨 風市 崑崙 陽輔 上臁 條口 下臁 太衝 犢鼻 膝眼 曲泉 陰陵泉 中都 三陰交 復溜 少陽維 太陰蹻 委中 承筋 承山 湧泉 太陰 右件穴並要不可總能火其穴最要者有三 絶骨承 筋太衝崑崙湧泉有患者可灸又謹按明堂制當以立 為正取穴必須直立膝臏骨坐立便即移動不定故宜 立取之其寸取病人中指上節為一寸若取尺寸有長 短取穴必不着又按奉承祖華佗等取穴並云三指四 指為凖取三里穴四指指濶六分四六二十四只濶二 寸四分取穴如何得着黄帝為本諸說並可信徐同灸 風市三里絶骨三穴未效灸犢鼻肩髃氣端日三壯遇 痛深處鍼亦效 治患脚鍼後四穴即能起行 穴環跳 陽陵泉 巨虚下臁 陽輔 其灸法孔穴亦甚多恐人不能悉皆知處今止疏要者 必先從上始若直灸脚氣上不泄則危矣先灸大椎在 項上大節高起者其上面一穴是若脚氣可先灸百會 五十壯在頭頂凹中也肩井各一百壯在兩肩小近頭 凹處指搯之安令正得中穴耳 次灸膻中五十壯在 胸前兩邊對乳胸厭骨解間指按脚氣 次灸巨闕在 心厭尖處凹下一寸以盡度之凡灸以上部五穴亦足治 其氣若能灸百會風府胃腕及五臟腧則益佳視病之 寛急耳諸穴出灸經不可不具載之 次灸上臁一百壯 又在三里下一膚 次灸下臁一百壯又在上臁下一 膚 次灸絶骨二百壯在外踝上三寸餘指端取足踝 骨上際屈指頭四寸便是與下臁頗相對分間二穴也 此下一拾八穴並是要穴餘伏兎犢鼻穴凡灸此穴壯 數不必頓畢三日中灸令盡 灸脚氣法 於左右兩脚十指上用艾炷如麥粒大各灸七壯十壯 其效如神穴在肉甲之間半着肉半着甲 灸脚氣 灸法如前灸後瘢色赤白如初風毒盡色青黑者毒仍 在更灸勿止得肢體輕利為佳古人得此多是鍼灸最 忌用熱藥蒸泡有僧普清苦二十年灸風市肩髃曲池 三穴各二十壯頓效又云若安三里莫敎乾患風人宜 常灸蓋三里一穴為五臟六腑之溝也 若始覺脚氣 速灸風市三里各一二百壯以㵼風濕毒氣若覺悶熱 者不得灸以本熱灸之則火助風生食物大忌酒麵海 鮮及房勞不爾服藥無益王氏云有同舍為予言史載 之謂脚氣有風濕二種宜㵼不宜補只宜以沉香湯㵼 而不許其灸千金方乃載灸法如此其詳豈虚人患脚 氣方可灸耶故指迷方云若覺悶熱不得灸蓋有所見 也凡灸脚氣三里絶骨為要穴而以愛䕶為第一予舊 有此疾不履濕則數歲不作若履濕則頻作自後常忌 履濕凡有水濕不敢着鞋踐之或立潤地亦不敢久須 頻移足而後無患此亦愛䕶之第二義也有達官久患 脚氣多服八味丸愈亦以脚氣衝心惟此藥能治之 治脚氣上攻 穴肩井 千金云脚氣病宜鍼灸鍼而不灸灸而不鍼非良醫也 鍼灸不藥藥不鍼灸亦非良醫也此論甚當 治脚氣偏風兩腿脚不隨重不得履地刺風痶風脚 冷 穴上臁 澹寮方云蔡元長知開封日據按視事忽覺如有蟲自 足心行至腰間即欲墜筆暈絶久之方甦掾即云此非 俞山人不能療趣使呼而至視之曰脚氣也此當灸風 市為灸一炷便安然復常明日疾如初再呼俞俞曰使 除病根非千艾不可從其言灸五百壯自此遂愈仲冗 文安公守姑蘇署舍卑濕旋感足痺痛掣不堪服藥不 效乃用所聞灸風市肩髃曲池三穴終身不復作僧普 清苦此二十年毎發率是兩月用此灸二十壯即時痛 止其他䝉此力者不一而足 治脚氣腎氣 穴陽蹻 脚弱 治脚弱無力風濕痺筋急半身不遂 穴委中 治 脚弱 穴三里 治脚弱無力脚重偏風不遂 穴 承山 治脚弱無力腰尻重曲䐐中筋急半身不遂 穴委中 王氏云有人舊患脚弱且瘦削後灸三里絶骨而脚如 故益知黄君鍼灸圖所謂絶骨治脚疾神效尤信也同 官以脚腫灸承山一穴瘡即乾其後數月不愈不曉所 謂豈亦失之將攝耶是未可知也 單方歌云風毒脚 弱痺肩井及大椎風市與三里百壯不須疑千金灸脚 弱凡八穴病一脚則灸一脚病兩脚則灸兩脚凡脚弱 病皆灸兩脚或未能盡灸且先灸風市犢鼻三里絶骨 亦效或不效當如其法灸之但肩井不可多灸耳 治勞冷氣遞腰膝冷痺脚屈難伸 灸陽蹻一百壯 在踝下 脚腫 療惡血氣腫痛脚腫 穴上崑崙 治脚氣膝腫 穴承山 治脚腫短氣不嗜食煩熱㽲痛 穴小腸 俞 治足跗腫不得履地 穴然谷 王氏云母乆病夏中脚忽腫舊傳夏不理足不敢着艾 漫以鍼寘火中令熱於三里穴刺之微見血凡數次其 腫如失去執中素患脚見此竒效亦以火鍼刺之翼日 腫亦消何其速也後亦常灸之凡治脚腫當先三里而 後陽蹻等穴可也又予患脚氣指縫爛每以茶末滲之 愈他日復爛而腫用茶末不效漸腫至脚背上予以為 脚氣使然竊憂之策杖而後敢行偶賣藥儈者見之云 可取床薦下塵滲之如其言滲之而愈此物不值一錢 而能愈可憂之疾其可忽之 治足忽瘇腓脛暴大如吹頭痛寒熱筋急不即療至 老死不愈隨病左右足到内踝直白肉際三壯即愈 不愈再灸 姚氏方疾處有赤脉絡乃灸絶骨經兩三處二十一壯 此方大效末巴豆蝱蟲少雜艾為炷灸已下至踝間可 依葛氏加至五十壯又有大黄膏白頭翁酒方摩治之 亦良 足痺 治足痺痛 穴陰陵泉 治足濕痺不能行 穴中 都 治髀樞腕骨痺不仁 穴陽輔 陽交 陽陵 泉 治脛痺不仁 穴陽間 環跳 承筋 治足 痺不仁 穴膀胱俞 太谿 次窌 治足不仁 穴腰俞 風府 治脛痺不仁 穴陽關 治髀樞 不仁 穴浮郄 治脚足不仁 穴膀胱俞 治手 足不仁 穴白環俞 治手足不仁 穴上臁 治 膝不仁 穴犢鼻 髀關 陽陵泉 列子載偃師造昌云廢其腎則足不能行是足不能行 蓋腎有病也當灸腎俞或一再灸而不效宜灸環跳風 市犢鼻膝關陽陵泉陰陵泉三里絶骨等穴但按畧痠 疼即是受病處灸之無不效也 泄㵼類 泄痢 治腹寒泄痢 資生 經 穴腹結 治泄痢不止小兒奶 痢不絶腹大繞臍痛 穴神闕 治大便泄痢 穴 陽綱 治大便滑泄 穴意舍 治大腸滑泄糓不 化 穴梁門 治泄痢不欲食 穴關門 治泄痢 食不化 穴天樞 治水穀不化欲泄注 穴三焦俞 治水穀不化下痢 穴懸鍾 治溫病積聚下痢 穴脊中 治腹脹下利食泄 穴中髎 治泄利 穴 脾俞 治泄利腹痛 穴膀胱俞 治洞洩食不化 穴大腸俞 腎俞 治腹中冷氣泄利不止 穴會陽 治小腹急腫腸鳴洞洩髀樞引痛 穴京門 治腹 滿腸鳴洞洩 穴三間 治腹泄不止 穴關元 治 洞泄不化 穴京門 然谷 陰陵泉 治寒中洞泄 不化 穴腎俞 章門 治洞泄體痛 穴崑崙 京 門 治頭重洞泄不禁 穴長强 治胸中熱暴泄 穴陰陵泉 隠白 治腸鳴腹脹腫暴泄 穴大腸俞 治腸鳴腹脹欲泄注 穴三焦俞 小腸俞下窈 意 舍 章門 治腹中有寒泄注腹澼便血 穴會陽 治腸澼泄 穴束骨 治冬月重感於寒則泄當臍痛 腸胃間遊氣切痛 穴天樞 治心腹痛而後泄此 寒客於腸間 穴關元灸一百壯 服當歸 砂湯 治泄瀉 先灸臍中次灸關元 治泄痢四肢不舉 穴曲泉 溏泄 治溏泄食不化 資生 經 治溏泄腹痛藏痺 穴地機 治溏泄 穴太衝 王氏云嘗患痺疼既愈而溏痢者灸臍中遂不登洞連 三日灸之三夕不登洞若灸溏泄臍中第一三陰交等 穴乃其次也 飱泄 治腹脹飱泄 資生 經 穴中窌 治小腹痛飱泄次指間 痛唇乾涎出不覺不得汗出毛髪焦脱肉少氣胃中 熱不嗜食 治飱泄 穴上臁 素問云春傷於風夏必飱泄苟知傷於風得之則藥自 可治雖不着艾未為害也 痢 論 資生經云素問言泄痢有五種一曰胃泄飲食不化而 色黄胃與脾合故黄也二曰脾泄腹脹而注泄無休又 上逆嘔此為寒熱之患也三曰大腸泄食畢腸鳴切痛 而痢白色大腸與肺合故白也四曰小腸泄身瘦而便 膿血小腸與心合心主血也五曰大瘕泄裏急後重數 至圊而不能便莖中痛此腎泄也諸家方有二十餘種 此惟言五種蓋舉其綱也而必用方中亦有赤白疳蠱 之别其大概則臟腑寒也廩邱公所謂諸下悉寒是也 故予治人痢惟與以鎭靈丹無有不效或未效更加數 丸則效矣若蠱痢則用百葉黄連煎服即見效諸痢惟 耆域方用厚朴嬰粟殻末最佳後人又加木香黄連陳 皮等分甘草拌之黄殻葉數片姜棗烏梅水煎予嘗用 之驗故載於此然痢本無惡證而有因此而死者或者 世醫以痢為熱病多服冷藥故也若其急難亦當灼艾 不可專用藥云 法 治腸澼便膿血泄痢後重腹痛如痓狀 資生 經 穴復留 治泄痢赤白漏血 穴交信 治溏泄痢注下血 穴太衝曲泉 治泄痢膿血五色重下腫痛 穴 小腸俞 治泄痢不禁小腹絞痛食不化 穴丹田 臍中關元 治痢不止 穴關元太谿 治泄痢不 食食不生肌膚 穴脾俞 治泄水痢膿血 穴曲 泉 治腸冷赤白痢 穴中膂俞 治泄痢腹痛 穴膀胱俞 治溫病積聚下痢 穴春俞 治泄痢 穴關元 治泄痢食不消 穴脾俞 灸隨 年壮 治泄 注五痢便膿重下腹痛 穴小腸俞 灸百 壮 治泄痢 不禁小腹絞痛 穴石門 灸百壯 三報 治久痢百治不 瘥并治冷痢腹痛 灸足陽明下一寸高骨上陷中去 大指岐三寸隨年壯又臍中二三 百壯 又灸關元 三百壯十日灸 治赤白下 穴窮骨 灸多 為佳 治 四肢不舉多汗洞痢穴大横 灸隨 年壯 治泄痢不止 灸 臍 中名神闕穴五壯或七壯艾注 如小筋頭大及關元穴三十壯 治泄痢少食雖食 不消 灸循際穴在夾臍下五 寸又灸長谷五十壯 治泄痢久下失氣勞 冷 灸下腰百壯三報穴在八魁正中央 脊骨上灸數多尤佳三宗是骨忌針 治泄痢赤 白濁 灸足太陰五 十壯三報 治乆泄痢百治不瘥 屈竹量正 當兩胯脊 上㸃訖下量一寸㸃兩傍各一寸復下量一寸當脊 上合三處一灸三十壮灸百壯以上一切痢皆斷亦 治濕匿冷脊上 當胯㸃處不灸 治大腸泄痢膿血 穴塊舍灸一百 壯小兒减之又 灸小腸 俞七壯 治下痢白如鼻涕者 灸臍下一寸五 十壯良即陰交 治 膿血痢不止兼治小腹堅逆 灸幽門二 穴各三壯 治水痢不 止食不化 刺足陽明經天樞二穴大膓之募也在臍 兩傍各二寸針入伍分留十呼可灸百壯 治痢暴下如水 資生 經 穴氣海灸百壯 衞生寶鑑云至元乙亥廉臺王千户四十餘駐兵漣水 卑濕之地勞役過度飲食失節至秋深瘧痢併作月餘 不愈飲食全减形容嬴瘦乗馬轎以歸時已仲冬求治 於予具陳其由診得脉弦細而微如蛛絲身體沉重手 足寒逆時復痳痺皮膚痂疥如厲風之狀無力以動腹 痞滿嘔逆不止皆寒濕為病久淹眞氣衰弱形氣不足 病氣亦不足陰陽皆不足鍼經曰陰陽皆虚鍼所不為 灸之所宜内經曰損者益之勞者濕之十劑云補可去 弱以理中丸加附子溫養脾胃散寒濕澁可去脫服養 臟湯加附子固腸胃止㵼痢仍灸諸穴以併除之經曰 府會大倉即中腕也先灸五十壯以溫養胃氣進美飲 食次灸氣海百壯生發元氣滋榮百脉充實肌肉復灸 足三里胃之合穴三十壯引陽氣下交陰分亦助氣復 灸陽輔穴二七壯接續陽氣令足脛溫煖散清温之邪 追之月餘後病氣皆去漸至平復精神不减壯年 腸鳴 治腹虚鳴 資生 經 穴不容 治胸滿腸鳴 穴三間 治腹滿而鳴 穴胃俞 治腸中常鳴上衝於心及 治婦人 穴臍中 治腸鳴 穴太白公孫大腸俞 三焦俞 治腹脹腸鳴氣上衝胷 穴天樞 治心 滿氣逆腸鳴 穴陰都 治腸鳴濯濯有如水聲 穴陰交 治腸鳴相追逐 穴上臁 治腸鳴强欠 心悲氣逆 穴漏谷 治腸鳴泄注 穴膺牕 治 腸鳴而痛 穴陷谷温溜漏谷復溜陽綱 治胸脇 脹鳴切痛 穴太白 治腸鳴 穴三里三間京門 關門三陰交陷谷水分神闕承滿温溜三焦俞大腸 俞胃俞天樞 治腸鳴盈盈然食不化脇痛不得卧 煩熱口乾不嗜食胸脇支滿喘息心痛腰痛不得轉 側 穴章門 治腸鳴氣走疰痛 穴上臁 治腹 脹腸鳴不便痺虚令人不樂身寒善太息心悲氣逆 穴商 治腹雷鳴 穴復溜 治腸痛雷鳴 穴督俞 治腸鳴腹脹上喘氣逆 穴承滿 治飲 食不下腹中雷鳴腸滿䐜脹大便泄消渇身熱靣色 黄不嗜食怠惰及治腸鳴 穴陽綱 治腸鳴腹脹 腸中雷鳴相逐痢下 灸承滿五十壯三焦俞 治 腹脹腸鳴氣上衝胸不能久立腹痛濯濯冬月重感 於寒則泄食不化不嗜食身腫夾臍急 穴天樞 治 腹中雷鳴 灸太衝無限壯數 治腸鳴泄注 刺 下窌入二寸留七呼灸三壯 脱肛 治大人小兒脫肛 資生 經 穴百會 針二分灸七 壯至七七壯 中極 治寒冷脫肛歴年不愈 灸翠尾骨七壯立愈又臍 中隨年壯横骨百壯龜尾七壯窮骨 治卒大便脫 肛 灸頂上廻髮中百壯 腸風痔疾類 腸風 治久冷五痔便血及腸風㵼血 資生 經 穴脊中灸百壯 資生經云有人患此疾積年一灸除根因傳此法後觀 灸經此穴療小兒脫肛㵼血葢岐伯灸小兒法也後人 因之以灸大人腸風㵼血耳蓋大人小兒之病初不異 故也 治腸風下血 穴長强 王氏云腸風藥多不效何也本草衍義曰腸風乃腸痔 苟知其為痔而治之無不效矣若灸腸風長强為要穴 云近李倉患腸風醫以杖量臍中於脊骨當臍處灸即 愈予因此為人灸腸風皆除根陸氏方治下血除根 治腸風㵼血即愈 須顛倒身 方灸得 穴脊端窮骨 脊骨 盡處 龜尾 當灸中三壯 腸澼 治腸澼㿉疝小腹痛 資生 經 穴中都 治腸澼 穴復 溜束骨會陽 治腸澼切痛 穴四滿 治結積留 飲澼囊胸滿飲食不消 穴通谷灸五十壯 治風冷 腹中雷鳴大腸灌沸及腹澼泄痢食不消化小腹絞 痛腰脊疼强大小便難不能飲食 穴大腸俞灸百 壯三報之 治諸結積留飲澼囊胸滿飲食不消 穴胃脘三百壯三報之 治腹中痰腰痛膀胱寒澼 飲注下 穴下極俞灸隨年壯 治腹中有寒泄注 腸澼便血 穴會陽 治腸澼泄 穴束骨 治腸 鳴泄注 穴膺牕 治大便不節小便赤黄腸鳴泄 注 穴陽綱 治腸鳴腹脹欲泄注 穴三焦俞小 腸俞下 意舍章門 痔漏 治腸風下血五種痔疳蝕下部䘌此痔根本是令謹 冷食房勞及療久痔 資生 經 穴長强 治穀道瘙擾久 痔相通者死又云主痔與陰相通者死 穴會隂 治久痔 穴會陽 治五痔疼 穴小腸俞 治五 痔發腫 穴秩邊 治血痔泄後腫 穴復溜 治 野雞痔 穴飛揚 治久痔腫痛 穴承山 治久 痔尻脽腫大便難陰胞有寒及小便不利并五種痔 㵼鮮血 穴承扶 治痔病㵼血 穴氣海俞 治 痔簒傷痛 穴飛揚 治痔血泄後重 穴商 復 溜 治熱痔 穴勞宫 治痔痛腹下腫 穴承筋 承扶委中陽谷 治痔骨蝕及骨疽蝕 穴商 治漏 穴天突章門天池支溝 治漏頸痛 穴天 突天牕 治下漏 穴長强 治五痔便血失屎 出 危 氏 方 灸一百壯穴在脊窮骨上 治久冷五痔便血 出 危 氏 方 灸脊百壯 灸痔 出百一 選方 鳩尾骨尖少偃處即是穴麥粒大艾炷灸七壯或十四 壯甚者止二十一壯瘡發即安可以除根 灸痔法 疾若未深尾閭骨下近穀道灸一穴便可除去如傳信 方先以經年槐枝煎湯洗後灸其上七壯大稱有驗如 本草只以馬藍菜根一握水三碗煎碗半乗熱以小口 器瓦瓶中薫洗令腫退於元生䑕妳根上灸却不可灸 尖頭恐效遲如患深用湯洗未退再洗令消後灸覺火 氣通至胸乃效病雖深至二十餘壯永絶根本以竹片 䕶四邊肉仍於天色寒凉時灸忌毒物 治痔灸法 出仁 存方 以葶藶子二合豉一升搗細令作餅如大錢厚二分許 取一枚當瘡孔上作大艾炷如小指頭大灸餅上三炷 一易三餅九炷隔二日復一灸之外臺灸瘰 資生 經云用葶藶子豉作餅灸漏外臺云不可灸頭瘡葶藶 氣入腦殺人 又法 平立量脊骨與臍平處椎上灸七壯或年深更椎骨兩 傍各一寸灸如上數無不除根 治痔疾如胡𤓰實於腸頭熱如溏灰火發則僵 仆 出危 氏方 以栁枝濃煎湯洗後以艾炷上三五壯若覺一道熱氣 入腸中大㵼鮮紅血穢惡一時至甚痛楚㵼後其疾如 失 灸痔 右以繩圍病者頂令兩頭相拄展繩從大椎正中量之 垂繩一頭當脊正下以墨㸃訖又量病者口兩吻頭接 繩頭正下復㸃之又量病者口吻如前便中屈繩接前 口吻繩正下復㸃之望使相當所三處並下火重者各 五百壯輕者三百壯即愈 又法 令疾者平坐解衣以繩當脊大椎骨中向下量至尾株 骨尖頭訖再折繩更從尾株尖頭向上量當繩頭即下 火高號州初灸至一百壯得瘥後三年復發又灸之便 斷兼療腰脚 治五痔痛 穴攅竹 治五痔痛不得大小便 穴 會陰 治痔䐜痛 穴飛揚承筋委中承扶 治諸痔 宜灸囘氣三七壯黄帝鍼經云在尾脆骨上一寸半又 連岡穴主之在囘氣穴兩邊相去二寸是也各灸三七 壯 治九漏 穴肩井灸二百壯 治漏 穴灸鳩尾骨 下宛宛中七十壯 治諸漏 灸漏洞四畔差 便血 治便血 資生 經 穴復溜太衝會陽 治泄痢膿血 穴 下臁幽門太白 治吐洩膿血 穴太白 治大便 膿血出 穴小腸俞 治大便下血 穴下髎 治 大便膿血寒中食不化腹痛 穴腹哀 治大小便 血不止 穴勞宫 治下血不止 量臍心與脊骨平於脊骨上灸七壯即止如再發即再 灸七壯永除根本目覩數人有效 王氏云嘗用灸人 腸風皆除根本神效無比然亦須按其骨突處痠疼方 灸之不疼則不灸也但便血本因腸風腸風本腸痔不可 分而為三分而為三治之非也 治大便下血 出危 氏方 灸第二十椎隨年壯 治大便下血 出危 氏方 平立一杖子比臍平却向後脊骨當中灸七壯或年深 於脊骨兩傍各一寸灸七壯余謂寸半則是腎俞自佳 大小便諸疾類 淋癃 治石淋臍下三十六疾不得小便 灸足太陽又灸 水泉三十壯 治五淋 資生 經 穴懸鍾 治五淋不得 尿 穴大敦氣門 治腹中滿熱淋閉不得尿 穴 氣衝 治氣淋 穴交信 治血淋及主療五淋小 便如散灰色 穴復溜 治胞轉氣淋 穴關元湧 泉 治淋癃 穴長强小腸俞 治腎病不可俯仰 氣瘟 穴關元隂陵泉 治癃閉陰痿 穴曲泉 治癃閉莖空痛 穴行間 治癃疝 穴然谷 治 小腹脹血癃小便難 穴曲谷 治癃閉下重不得 小便 穴包肓秩邊 治氣淋小便黄 穴石門 治五淋 穴長强 治五淋小便黄 穴曲骨 治 小便淋失精 穴至陰 治五淋小便赤澁及治尿 道痛失精臍下結如覆杯陽氣虚憊 穴中極 治 五淋小便如散灰 穴復溜 治不得尿及陰上痛 穴太衝灸五十壯 治氣淋寒熱不節 穴陰陵 泉 治氣淋㿉疝陰急股引腨内臁骨痛及卒疝大 小便難 穴交信 治淋瀝 穴然谷曲骨 治赤 淋 穴次髎 治淋遺溺䑕鼷腫痛小便不通 治 實則小便淋閉腰脊强痛大便祕澁嗜卧口中熱虚 則嘔逆多寒欲閉戸而處氣不足胸脹喘息舌乾咽 中食噎不得下善驚恐不樂喉嗚欬唾血氣淋 穴 大鍾灸關元五十壯或塩着臍中灸三壯 治石淋 灸關元氣門大敦各三十壯 治勞淋 灸足太 陰百壯三報之 治血淋 穴丹田復溜各灸年壯 治五淋不小便 穴中封二七壯大敦七壯 治 小便淋瀝 穴委陽志室中髎 治不覺遺瀝 穴 關元 治淋瀝 穴小腸俞 王氏云予壯年寓學忽有遺瀝之疾因閲方書見有五 倍子末酒調服服之而愈藥若相投豈在多品而亦無 事於灸也故附著於此欲治淋疾則有王不留行子神 效彭侍郎以治張道士服三粒愈 見既 效方 有婦人患淋卧 病久之服諸藥更甚其夫入夜來告急予令取此花葉 十餘葉令研細煎服翼朝再來云病已减八分再與數 葉煎服即愈 一名金盞銀臺 一名剪金葉 治血淋 灸足大指前節上十壯 治五淋不得小 便 穴懸泉灸十四壯 治卒淋 灸外踝尖七壯 治淋病九部諸疾 灸足太陽五十壯 治諸淋 穴關元灸三壯 治胞閉寒小便不通勞熱石淋 穴關元 治小便餘瀝 灸復溜二穴各一七壯次 灸臍下中極下屈骨穴七壯 小便難 治小便不通 資生 經 穴湧泉 治陰跳痛引莖中不得 尿 穴曲泉 治小腹堅痛引陰中不得小便 穴 陰交石門委陽 治三十六疾不得小便 穴關元 治淋閉不得尿 穴氣衝 治小便難而痛 穴 大敦又云照海主之 治小便滿小便難陰下縱 穴横骨大巨期門 治陰跳遺小便難 穴陰谷大 敦箕門委中委陽 治振寒溲白尿難痛 穴中封 行間 治腹脹血癃小便 穴曲骨 治小便熱痛 穴列缺 治小便不利 穴中極承扶屈骨端 治小便不利癃 穴少府三里 治心下滿塞小便 不利 穴陰陵泉 治不得小便 穴胞肓石門關 元陰交中極曲骨 治溢飲水道不通溺黄 穴京 門 治腰引小便痛小便不利狀如淋㿉疝小腹腫 溏泄遺尿陰痛靣目蒼色胸脇支滿足寒大便難 穴太衝 治膀胱寒三焦小便不利 穴水道 治 小便難竅中熱皮痛陰端寒衝心 穴會陰 治腹 脹小便難陰器縱伸痛 穴横骨 治小便不利 穴陰包至陰陰陵泉地機三陰交 治小便不通 穴箕門 治煩逆溺難小腹急引陰痛股内臁痛 穴陰谷 治腸中滿熱閉不得溺 穴五里 治溺 難 穴行間 治小便不利失精尻中腫大便直出 陰胞有寒小便不利 穴中極蠡溝漏谷承扶至陰 治小便難赤濁骨寒熱 穴腎俞 治腰痛小便 不利及苦胞轉 灸玉泉七壯又灸第十五椎五十 壯又灸臍下一寸又臍下四寸各隨年壯 治陰中 諸病前後相引痛不得大小便 穴地機 存仁方云嘗記一人小便閉不通者三日小腹脹幾死 百藥不效余用甘遂末大蒜搗細和成劑安臍心令資 以艾灸二七壯隨通後用此方無不效 治小便不利大便頻注 灸屈骨端五十壯 治小 便不利大便注泄 天樞灸百壯 治小便不通 臍中着鹽灸三壯又關元灸五十壯又灸俠玉泉相 去一寸半三十壯兼灸氣淋又云足大姆指竒間有 青脉鍼挑出血灸三壯愈 治小腹腫痛不得小便 邪在三焦 納取太陽太絡視其結脉與厥陰小絡 結而血者腫上及胃腕取三穴 治小便不利小腹 滿虚乏 大小腸俞灸隨年壯 治陰跳遺小便難 穴箕門委中委陽大敦 治小腸熱滿 穴陰都 灸隨年壯 治尿難陰痿不用 穴陰谷 治小便 數而少且難用力輙失精者 令其人舒兩手合掌 併兩手大指令齊急通之令兩爪甲相近以一炷灸 兩爪甲本肉際方後自然有角令炷當甲中小侵入 爪上此兩相共用一炷也亦灸脚大指與手同法各 三炷而已經三日又灸之 小便五色 治小便難赤濁骨寒熱 穴腎俞 治尿赤難 穴 前俞委中 治小便難黄 穴上廉下廉 治小便 赤黄或時不禁 穴承漿 治小便赤黄 穴完骨 小腸俞白環俞陽綱膀胱俞 治小腸有熱尿黄 穴中腕 治腎病氣癃尿黄 穴關元 治尿黄水 道不通 穴照海京門 治目赤小便如血 穴太 陵 治傷中尿血 穴關元 治溺濁 穴關元 治小便赤 穴下腕 治臍下熱小便赤氣痛如刀 攪作塊如覆杯 穴陰交 治尿黄水小腹熱小便 難咽乾 穴陰蹻 治小便赤澁小腸𦂳急 穴小 腸俞 治小便黄 穴太谿關元白環俞 治小便 赤色淋瀝小腹痛 穴小腸俞 治小便難赤澁遺 溺生陰瘡少氣脛寒拘急不得屈伸 穴膀胱俞 治小便難赤黄 穴上廉 治溺黄 穴太谿兑端 陰谷下廉 治小便赤黄 穴魂門 治小便赤澁 穴關元秩邊氣海陽綱 治小便赤 穴下腕 治尿血 穴大敦灸三壯 小便有五色惟赤白色多赤色亦多因酒得之宜服本 事方清心丸予敎人服效白色乃下元冷宜服補藥着 灸腎俞關元小腸俞膀胱俞等皆要穴也近有小便出 血者人教酒與水煎苦蕒菜根服之即效 治小便實苦心下急熱痺小腸内熱小便赤黄 刺 手太陽後谿在手小指外側本節䧟中 治尿黄 石門灸三十壯 治小便出血 平立一杖子比臍平却向後脊骨當中灸七壯或年深 於脊骨兩傍各一寸灸七壯余謂寸半則是腎俞自佳 又灸第二十椎隨年壯 穴脾俞三焦俞腎俞章門各 百壯丹田復溜隨年壯一云灸五十壯資生經云凢尿 青取井黄取俞赤取榮白取經黒取合 治小便白濁 灸兩足内踝上脉名三陰交各二十 一壯 治小便出多 灸足第二指本第一紋七壯 立俞 大便不通 治大便難 資生 經 穴大鍾中 石門承山太衝中腕太 谿承筋 治不大便 穴崑崙 治大便乾腹中切 痛 穴肓俞 治大便閉寒氣結心堅滿 穴石關 治大便難 穴承山大谿 治大便秘澁 穴石關 大鍾 治大便燥 穴肓俞 治小腹有熱大便堅 燥不利 穴中注 治腰痛大便難 穴太白 治 足寒大便難 穴太衝 治腹痛大便難 穴石關 膀胱俞 治大便難 灸七椎傍各一寸七壯又承 筋三壯 治大便不通 穴大敦灸四壯 治大便 閉寒氣結心堅滿 穴石門灸百壯 治大便秘腹 中有積不得下 以巴豆為餅寘臍中灸三壯即通 神效耆域蜜公丸亦治大便秘 治大便不通 灸 俠玉泉相去各二寸名曰腸遺隨年壯一云二寸半 治大小便不通 灸臍下一寸三壯又横紋百壯 又灸八 各百壯 治老人小兒大便失禁 灸兩 脚大指去甲一寸三壯又灸大指竒間各三壯 治 大小便不利欲作腹痛 灸榮衝四氣穴百壯穴在 背脊四面各一寸 治腹熱閉大小便難腰痛連胸 灸陽岡百壯穴在小腸俞上八寸横三寸灸之 治大便難 穴玉泉灸隨年壯又灸大敦四壯 治大便不通 刺任脉氣海一穴在臍下一寸五分用長鍼入分令病 人覺急便三五次為度次鍼足陽明經三里二穴在膝 下三寸䯒外廉兩筋分肉間極重按之則足附上動脉 止矣當舉足取之鍼入五分凡大便不通勿便攻之先 刺氣海穴訖令人俠臍揉胃之經即刺三里穴覺腹中 鳴三五次即透矣 治便閉不通 足大都灸隨年壯 大小便不通 治大小便澁難 資生 經 穴豐隆 治大小便難淋癃 穴長强小腸俞 治癃閉下重大小便難 穴胞肓 秩邊 治三焦約大小便不通亦主婦人 穴水道 治大便難尿黄 穴太谿 治小腹熱大便堅 穴 中注浮郄 治大小便不利 穴白環俞扶承大腸 俞 治不得大小便 穴㑹陰 治小腸熱大腸結 穴浮郄 治大小便難尿赤 穴膀胱俞 治大 小便難 穴交信 治大小便不利 穴太衝二穴 小便不禁 治小便不禁 資生 經 穴承漿 治小便數 穴關元湧 泉 治遺尿 穴關門中府神門 治失禁遺尿不 自知 穴陰陵泉陽陵泉 治遺溺善滿 穴關門 治遺溺 穴箕門通里大敦膀胱俞太衝委中神 門 治遺溺不禁 穴陰包 治遺溺 穴陽陵泉 足陽明灸各隨年壯又灸水道俠玉泉五寸 治小 便失禁 穴大敦行間灸各七壯 治遺尿 穴曲 泉陰陵泉復溜 資生經云此諸穴斷小便利大便 不損陽氣 治陰暴痛遺尿 穴少府 治遺溺失 禁出不自知 穴陰陵泉灸隨年壯 治溺床 灸 臍下横紋七壯垂兩手兩髀上盡指頭上有陷處灸 七壯 治腹中滿小便數起 玉泉下一寸名尿胞 一名屈骨端灸二七壯小兒以意减之 大便不禁 治大小便利 資生 經 穴大腸俞次 一作 八窌 治大便不 節腸鳴泄注小便赤黄 穴陽綱 治尻中腫大便 直出陰胞有寒小便不利 穴承扶 治大便泄數 小便不利 穴在屈骨端天樞 治泄利不禁小腹 絞痛 穴丹田 治泄利虚脹小便難 穴關元 治大便不節 穴魂門 治老人小兒大便失禁 灸兩足大指去甲一寸三壯又灸大指岐間三壯 治霍亂遺失 穴三里 大便不禁病亦惙矣神闕石門丹田屈骨端等皆是穴 處宜速灸王氏云頃患脾泄醫謂有積以冷藥利之大 便不禁服鎮靈丹十餘丸午夜各數丸而愈今人服此 丹三五丸不效則不服是以一杯水救一車薪之火也 可乎哉 轉胞 治胞轉 資生 經 穴湧泉 治腰痛小便不利苦胞轉 穴中極灸七壯又灸十五椎或臍下一寸或四寸隨 年壯 治飽食訖忍小便或走馬或忍小便入房或 大走皆致胞臍下急滿不通又尿不在胞囊中為胞 屈僻津液不通 葱葉除尖頭内陰莖孔中深三寸 微用口吹胞脹津通愈 治轉胞不得小便 穴關 元灸一七壯 治脬轉小便不通 刺任脉關元一穴臍下三寸小腸之募也足太陰少陰 厥陰之㑹下紀者關元也用長鍼鍼入八分患人覺如 淋瀝三五次為度次鍼足太陰經三陰交二穴在足内 踝上三寸骨下陷中足太陰少陰厥陰之交㑹鍼入三 分凡小便不通勿便攻先鍼關元一穴訖時别使人揉 小腹刺三陰交二穴即透矣 下部諸疾類 陰痿縮 治精溢陰上縮 資生 經 穴然谷大赫 治兩丸騫縮腹 堅不得卧及臍環痛 穴太衝 治小腹堅痛下引 陰中不得小便兩丸騫 穴石門 治腹䐜堅痛引 陰中不得小便兩丸騫 穴陰交 治陰縮 資生 經 灸 中封 治痿厥 穴大赫中封 治不尿陰痿 穴 曲泉 治陰痿莖痛兩丸騫痛不可忍 穴氣衝 治卵縮 穴五樞歸來 治筋攣陰縮入腹相引痛 穴中封灸五十壯或不滿五十壯老少加减又云 此二穴喉腫厥逆五臟所苦皷脹並主之 治陰痿 小腹急引陰内廉痛 穴陰谷 陰莖痛 治癃閉莖中痛 資生 經 穴曲泉行間 治陰痿莖痛 穴氣衝 治陰痛 穴列缺陰陵泉少府 治陰器 縱伸痛 穴横骨 治小腹滿引陰痛 穴水道 治莖痛癃閉 穴氣衝 治陰中諸病前後相引痛 不得大小便陰端寒衝心 穴會陰 治陰頭痛 穴大敦 治陰痛 穴腎俞志室陰谷太衝 資生經云七傷為病小便赤熱乍數時難或時傷多或 如鍼刺陰下常濕陰痿而小精清而少連連獨泄陰端 寒冷莖中疼痛當早服藥着艾 治莖中痛 穴行間灸三十壯 陰汗 治陽氣虚乏陰汗濕 資生 經 穴會陽 治陰汗陰濕腹 中餘疾 穴魚際 治陰癢 穴中極陰蹻腰尻三 陰交曲泉 治陰頭寒 穴會陰 治陰癢 穴少 府 資生經云仲景論七傷曰一陰汗二陰精寒三精清四 精少五囊下濕痒六小便數七夜隂人然則陰汗陰濕痒 者蓋七傷之數也可不早治之乎有人作文字則氣濕 亦心氣使然心腎相為表裏故也千金翼叙虚損云疾 之所起生自五勞即生六極 詳見 寒熱 復生七傷一陰寒二 陰痿三裏急四精連連不絶五精少囊濕六精清七小 便數其病小便赤熱或如鍼刺陰痿小陰下常濕精清 而少論與仲景少異故載之於此 陰腫 治陰腫 資生 經 穴曲泉陰蹻大敦氣衝 治陰痛下腫 穴志室胞肓 治氣腫 穴崑崙 治陰腫䯒痛 穴曲泉 治陰腫 穴氣衝 治陰生瘡 穴膀 胱俞 資生經云有人陰腫醫以赤土塗之令服八味丸而愈 一小兒陰腫醫以赤土塗愈 今人用寫字 油柱采用 若病久而陰 腫病已不可救宜速灸水分穴能分水穀水穀不分故 陰腫不特陰腫他處亦腫也尤宜急服禹餘糧丸云 治陰 瘡腫 用大丸艾灸下部 諸瘡腫類 治疔瘡及治便毒皆驗 用細草一莖隨所患左右手量中指自掌盡處横紋量 起通三節至指盡處為則不量指甲撧斷却將於手腕 横紋量起引草向背當中草盡處即是穴用細好艾炷 如麥粒大灸三壯即安 治疔腫 出危 氏方 灸掌後横紋後五指男左女右七壯即瘥已用得效疔 腫灸法雖多然此法甚驗出於意表 又刮竹箭上取 茹作炷灸疔腫上二七壯即消 治瘍瘡振寒 穴小海 治馬刀瘍瘻 穴太衝臨 泣 治一切瘑瘡 資生 經 足大指竒間灸二七壯灸大 指頭亦佳 治瘡毒久不合 穴合谷灸七壯至七 七壯極驗仍服内托散 治疔腫 在左灸左臂曲肘紋前取病人三指外於臂上處中灸 之兩筋間從不痛至痛腫在右從右灸不過三日即瘥 治瘑瘡 灸瘑上周匝最良 治睡後忽一㸃疼起遂致遍身赤痛諸藥不效 用艾炷如小指頭大以水透濕紙約五分重纒褁其手 痛處又用斷木匙頭安於濕紙上對抵痛處却將艾炷 於木匙上灸須臾諸痛悉除所灸處有膿水出生痂瘢 而後愈 治馬刀腫瘻淵腋 資生 經 穴章門支海 治馬刀腋下 腫肩腫吻傷 灸太衝 治馬刀痿腋腫 穴絶骨 治腋下腫馬刀瘻 穴俠谿陽輔太衝 癬疥 治痂疥 資生 經 穴陽谿 療皮膚痂疥 穴合谷曲池 王氏云少患疥凡十五年遇冬則為瘡人敎用羊蹄菜 根蛇床子根片切如錢米泔浸三二宿漉出入生薑礬 同研細褁以生布過浴擦洗良久以水洗三四次用即 除根後數年再生用前法愈神效如此何以灸為也 治白癜瘋 灸左右手中指節去延外腕中三壯永差報之 治白癜駮 重午日午時灸膝外屈脚當紋頭隨年壯一時下灸不 得動 治白癜白駮浸淫癧瘍著頭頸胸前 灸兩乳間隨年壯立瘥 治癬 出危 氏方 日中時灸病處影上三壯呪曰癬虫毛戎戎若欲治待 午日又治八月八日日出時令病人正當東向户長跪 平舉兩手將户兩邊取肩頭小垂際骨解宛宛中灸兩 火俱下各三壯若七壯十日愈 治痂疥 穴大陵 支溝 陽谷 後谿 治乾癬 諸治乆不瘥者 但看癬頭有痱癗子處即以小艾 炷灸之 發背癰疽 治泄諸陽熱氣背永不發癰疽 資生 經 穴風門頻刺之 治發背或不見瘡頭 以濕紙傅先乾是以大蒜去皮生切錢子大先安一蒜 錢在上次艾灸三壯換蒜復三灸如此易無數痛灸至 不痛不痛灸至痛方住若第一日急灸减九分三日减 八分至第七日猶可自此以往灸已後時灸訖以石上 生者龍鮮茄荔洗研取汁湯温呷即㵼出惡物去根凡 疔瘡頭瘡㾾瘡等瘡一切無名者悉治即效 凡發腫 至堅有根者名癰治炷當上灸之百壯石子當碎出如 不出益壯乃佳凡發背皆因服五石寒食更生散所致 亦有服鍾乳而發者又有生平不服而自發背者其候 率多於背兩胛間起初如粟米大或痛或癢仍作赤色 人皆初不以為事日漸長不過十日遂致於死臨困之 時已闊三寸高一寸瘡有數十孔以手按之諸孔中皆 膿出尋時失音所以養生者小覺背上癢痛有異即便 用此法火急取浄土水和為泥捻作餅子厚三分濶一 寸半麄艾大作炷灸泥上貼着瘡上灸之一炷一易餅 子若粟米時可灸三餅子即瘥如榆莢大灸七七餅炷 即瘥如錢大可日夜灸不限炷數更服五香連翹湯及 諸藥以攻之乃愈 凡腫起背胛中頭白如黍粟四邊 相連腫赤黑令人悶亂即名發背禁房室酒肉蒜麫若 不灸治即入内殺人當瘡上灸七八百壯有人不識多 作雜腫治者皆死 有善治發背癰疽者皆於瘡上灸 之多至三二百壯無有不愈但艾炷小作之炷小則人 不畏灸灸多則作效矣葢不得此法也然亦不得泥此 近有醫以治外科得名有人發背瘡大如碗有數孔亦 無藥可治只以艾徧敷在瘡上灸之灸之而不疼則以 瘡上皆死肉故初不覺疼也旋以藥調治之愈蓋出於 意表也 昔王蘧疽發於背張生以艾大加瘡上自旦 及暮凡一百五十壯知痛乃已明日鑷去黒痂膿血盡 潰膚理皆紅亦不復痛始别以藥傅之日一易焉易時 旋剪去黒爛惡肉月許瘡乃平是歲夏秋間京師士大 夫病疽者七人余獨生此雖司命事然固有料理不知 其方遂至不幸者 治營疽 穴商曲 治膝臏癰 穴犢鼻 治營 一 作 骨 疽發厲項痛引頭目痛及癰疽頭痛心煩 穴竅 陰 治疽卒着五指筋急不得屈伸者 灸踝骨尖 數十壯或至百壯 附骨疽 穴間使後一寸灸隨 年壯立瘥 療肺癰唾膿血氣壅不通 穴天突 治肺癰欬𠻳上氣唾血不下食胸中氣滿如塞 穴 亶中 治石癰凡發腫至堅有根者是也 資生經 歌云 惡患是石癰 不針可藥取 當上灸百壯 石子出如雨 治瘍腫振寒 穴小海 治頻腫 脣癰 穴顴髎 王氏云余嘗為劉和叔序灸癰疽方云必以毒藥攻於 内伐其根也又以火艾灼其外宣其毒也法盡於此矣 癰疽始作灼艾服大黄等藥無不愈者 大黄宜隨 人虚實服 王子 病背疽京師外醫以為不可治得一徐人敎以灼艾如 棗大近千壯 又魯直數患背瘡亦灼艾而愈灸為第 一法也 治背疽 外科 精要 凡覺背上腫硬疼痛用濕紙貼腫上先乾便是癰頂可 用大蒜十頭淡豉半合乳香一塊如龍眼大細研隨瘡 頭大小用竹片作圏子竹片濶二分許隨大小頓在瘡 頭上將所研藥塡平鋪艾灸之若痛處灸至癢為度若 癢處亦灸至痛為度以百壯為率自頭上見疽及項已 上見疽千萬不可用此法灸之則反增其疾 治發背若初覺赤腫腫上作小瘡疼不可近 急用鍼刺上七八鍼取冷水用 擊射腫上日夜不止 疼歇腫消 治發背頭未成瘡及諸熱腫 以濕紙搨上先乾處是熱氣衝上欲作瘡子便灸之如 先疼痛灸即不痛如先不痛以痛為度 治脚脉及曲䐐中癢搔則黄汁出是名風疽 灸足大指岐間二七壯又灸大指頭亦佳 治肺癰而作吐膿血不止 灸肺腧二七壯在三椎下兩旁各一寸半及灸譩譆二 次二七壯其穴在第六椎兩旁各三寸抱肘取之 治發背癰疽疔腫諸毒瘡初發出小包如魚眼 或陷頂或紫黑色無頭疼作渇惡心者皆惡 毒也此法治腫令消 速以獨蒜切作片蓋其患處大艾炷多灸令不痛者痛 痛者不痛癢者不癢不癢者癢每隨火出即愈如腫甚 無頭即以濕紙一張蓋合先乾處即頭也如前以蒜片 炷灸之腫大者五花灸壯數多為妙此外科精要方内 第一法也五花灸者 如様下灸炷又云灸多為善勿 令大熱但痛即去蒜蒜焦換用勿損皮肉體乾不須灸 常用此大效 治懸癰 擇人神不在日早空心先用井花水調百藥煎末一碗 服之微利却須得秋葫蘆亦名苦不老生在架上而苦 者切皮片置瘡上灸二七壯昔有人患連年一灸效騐 騎竹馬灸法 治癰疽發背不問 男女無不效驗 其法先令病人以肘凭几間臂腕要直用篾一條自臂 腕中曲處横紋男左女右貼肉量起直中指尖盡處截 斷為則不量指甲却用竹扛一條令病人脫衣騎定令 身正直前後用兩人扛起令脚不着地又令一人扶定 勿令僵仆却將前所量臂腕篾從竹扛坐處尾骶骨盡 處直向上貼脊背量至篾盡處為則用墨㸃定此是取中 非灸穴也却用篾作則子量病人中指節相兩横頭為 則男左女右截為一則就前所㸃記處兩邊各量一則 盡處即是灸穴兩各灸五壯或七壯止不可多灸不問 癰生何處並用此法灸之無不愈一云可㸔癰發於左 則灸右發於右則灸左甚則左右皆灸經云諸痛癢瘡 皆屬於心此二穴心脉所過處灸之使心火調暢血脉 流通愈於服藥 又灸足三里穴并氣海穴引熱毒氣 歸下其理甚長皆良法也 治大人小兒癰腫 灸兩足大拇指竒中仍隨病左右 治癰疽 凡癰疽始發或小或大或如米粒皆須微候急須攻之 若無醫藥處即灸當頭百壯一云七八百壯其太重者 灸四面及中央二三百壯亦宜當頭以大鍼鍼入四分 治癰腫者刺癰上視癰大小深淺刺大者多而深之必 端納鍼 治發背癰腫已潰未潰 出聖 惠方 用香豉三升以水和搗作餅子厚三分有孔勿覆之布 豉餅以艾列其上灸之取温熱勿令破内如熱痛急湯 之一日兩度灸如有瘡以瘡孔中汁出為度腋癰大熱 刺足少陽五熱不止刺手心主三刺癰疽不得頃時囘 癰不知所按之不應手乍來乍已刺手太陰傍三痏與 陰脉各二 治靣目上癰腫 刺陷谷出血立愈 治頭大侵潭 一作 侵淫 穴間使 治腸癰及諸癰腫 灸兩手後肘尖上各一七壯左右同又灸兩足大指岐 間各三壯兼治諸癰腫病又出兩肘正灸肘頭銳骨各 百壯下膿血即瘥 癰疽瘤石癰結核瘰癧皆不可就鍼角鍼角者鮮有不 及禍 瘰癧 治寒熱頸瘰癧 資生 經 穴大迎五里臂臑 治寒熱頸 痛瘰癧 穴大迎 治寒熱瘰癧缺盆中腫外潰則 生胸中熱滿腹大水氣缺盆中痛汗出 穴缺盆 治寒熱瘰癧欬嗽 穴五里 治寒熱頸項急瘰癧 臂中痛不得舉 穴臂臑 治腋下瘰癧臂屈伸不 得風痺疼注病 穴少海 治瘰癧寒熱頸有積氣 暴聾肩痛 穴天牖 治一切瘰癧在頂上及觸處但有肉結凝已作 瘻及癰癤者 以獨頭蒜截兩頭留心大作艾炷如蒜大小貼癧上灸 之勿可令破肉但取熱而已七壯一易蒜日日灸之即 消止 治一切瘰癧 灸兩頰裏患癧處宛宛中日一壯七日止又五里大迎 各三十壯又患人背兩邊腋下後紋上隨年壯又耳後 髮際直脉七壯 王氏云有人項上患癧人敎用忍冬草研細酒與水煎 服以滓傅而愈次年復生用前藥不效以艾灸之而除 根有小兒耳後癧用藥傅不效亦灸之而愈云瘰癧初 生如梅李大切忌以毒藥㸃蝕及鍼刀鐮割勞癧為甚 即經蝕取之後無有不死者特宜戒之 治癧瘍著頸及胸前 灸乳間 治腋下瘰癧漏臂疼屈伸不得風痺漏瘙 鍼少海三分留七呼瀉五吸鍼瘰癧先拄鍼皮上三十 六息推鍼入内之追核入小勿出核三上三下乃出鍼 治頸漏 灸天池百壯又心鳩尾下宛宛中七十壯又章門臨泣 支溝陽輔百壯又肩井隨年壯又以艾炷繞四邊周匝 七壯即止 若諸惡漏中冷息肉出灸足内踝上各三 壯二年者六壯 治一切瘰癧 以手仰置肩上微舉肘取之肘骨尖上是穴隨所患處 左即灸左右即灸右艾炷小筯頭大三壯即愈復作即 再灸不過三次除根神效 百一選方云湯夀資頃宰 鍾離有一小鬟病瘡已破傳此法於本州一曹官早灸 晩間膿水已乾凡兩灸遂無恙後屢以治人皆騐駱安 之妻患四五年瘡痂如白螺靨不退辰時着灸申時即 落所感頗深凡三作三灸遂除根矣 灸瘰 灸兩腋中患瘰癧處宛宛中百壯止又用商陸搗捻餅 子置瘻上以艾炷灸餅上乾熟則易之灸三十壯一云 二七壯 治癧 用韮菜畦中蚯蚓糞和水為餅子量瘡大小用之過瘡 二三錢地位貼瘡上外以艾圓灸之患人覺得瘡熱或 痛止火休去餅子上以膏藥固定少五日多七日開平 復初瘡已破愈好醫未破者自痊 治癧瘡 用七月七日日出時収蔴花五月五日収艾二件作炷 子於癧瘡上灸百壯 治卒患瘰癧子不痛方 取桃樹皮貼上灸二七壯 治瘰癧瘡 用蒜薄切鋪於瘡上用艾圓灸得知疼痛次用水雞彈 九箇毎三分齊造三箇每一箇内班猫七箇去翅足巴 豆半粒分作三分或一粒過三日又灸又用三箇每箇 用十四箇班猫巴豆半粒或一粒分作三分再過三日 又灸每箇用二十一箇班猫巴豆一粒分作三分加信 少許 治瘰癧結核宜用此灸法 用巴豆一枚去皮心艾葉一雞子大相和搗爛擘碎曝 乾撚作炷灸癧子上三壯即止 治瘰癧灸葶藶餅子法 用葶藶子二合豉半升湯浸令軟搗熟捻作餅子如錢 厚安在癧子上以艾炷如小指大灸餅子五日一度灸 七壯不可破頭不可灸葶藶氣入腦能殺人 治瘰癧結核宜灸莨菪根法 用莨菪根一兩麄者切厚約三四分安癧子上緊作艾 炷灸之熱徹則易五六炷頻頻灸當即退矣 治瘰癧 凡瘰癧欲成瘻周四畔灸之即瘥一云於連核引脚處 截灸之即不開去後乃當頂灸之各七壯 治瘤癭氣咽腫 資生 經 穴天府 臑會 氣舍 治 瘻 穴通天灸五十壯 胸堂羊矢灸百壯 治頭 有大氣 穴胸户 通天 消濼 天突 治頸癭 氣瘤及臂腫 穴臑㑹 治癭肩不舉 穴浮 白 治癭上氣短氣 穴肺腧灸百壯 治 癭上氣胸滿 穴雲門灸五十壯 治癭惡 氣 穴天府灸五十壯 胸堂百壯 治癭勞氣 穴衝陽灸随年壯 治癭 穴天瞿灸三百壯 三間小灸之 治癭氣面腫 穴通天灸五十壯 治癭 穴中封灸随年壯 治諸癭 灸肩髃左右相對宛宛處男左十八壯右十七壯女右 十八壯左十七壯或再三取差止又風池灸百壯又兩 耳後髮際百壯又耳後髮際有一陰骨骨間有一小穴 亦有動脈凖前大效 治癭惡氣 大椎横三寸間灸之風池穴耳後髮際大椎各百壯大 椎兩邊各寸半小垂下各三十壯又臂臑隨年壯凢五 處共九穴又垂兩手兩腋下紋頭各百壯鍼亦良 資 生經云大智禪師治皮膚頭靣生瘤大如拳小如棗或 軟或硬不痛不可輒灸天南星 生乾 皆得 滴少醋研膏先將 小鍼刺病處令氣透以藥膏攤紙上貼三五易瘥此一 説也故併存之 治腦瘻諸節諸癰腫牢堅治之方 削附子令如棊子厚正着腫上以少唾濕附子艾灸附 子常令熱徹如附子欲乾又更唾濕之如前常使附子 氣入腫中無不即愈此法絶妙秘而不𫝊凡肉瘤勿可 治治之殺人 肘後方云 不得灸鍼 治面生贅瘤 灸一壯即用好醋磨雄黄塗紙上剪如靨子大貼於 灸處用膏藥封貼二日易候汁出膿如豆粉愈 治癭瘤病 男左女右灸肘後屈高骨尖㸃穴却伸手背灸七壯並 灸胸坎骨下巨闕穴五壯常服復元通氣散大效 療諸癭 頭衝 一作頸衝 一作臂臑 各灸随年壯 治諸癭 將患人男左女右以繩量手中指從指端齊繩頭向下 至指下横紋上截繩頭中屈從横紋直下㸃繩頭灸七 壯五年以後量加壯數須三月三日午時下灸無不瘥 者石癭難愈氣癭易治 疣目 治手足忽生疣目 資生 經 作艾炷如疣目大灸三壯即除 治生疣目 資生經云疣目雖可灸千金方亦有用杏仁燒令黒研 碎塗上者有用松柏脂合和塗之一宿失去者有用牛 口中涎數塗自落者有用苦酒漬石灰六七日滴取汁 㸃疣上疣即落者有以猪脂揩癢處令少許血出即瘥 其中神效無以加者原不必拘泥灸法以為更無他法 治也 蠱毒尸厥獸傷類 蠱毒 當足下小指尖上灸三壯當有物出酒上得者有酒出 飯上得者有飯出肉菜上得者有肉菜出即愈神效皆 於瘡上灸出 治蠱毒 穴巨闕 尸厥中惡 主卒起僵仆惡見風寒 資生 經 穴百㑹玉枕 主暫起 僵仆 穴通天絡郄 主僵仆不能久立煩滿裏急 身不安席 穴大杼 主卒尸厥不知人脉動如故 穴隱白大敦 主尸厥暴死 穴金門 主恍惚 尸厥煩痛 穴中極僕參 治邪客於手足少陰太陰足陽明之絡此五絡者皆會 於耳中上絡左角五絡俱竭令人身脉動如故其形無 所知其状若尸刺足大指之内側爪甲上去端如韮葉 後刺足心後取足中指爪甲上各一痏後取手大指之 内去爪甲如韮葉後刺手心主少陰兊骨上之端各一 痏立已以筒吹其兩耳中立已不已拔其左角髮方寸 燔治飲以淳酒一杯不能飲者灌之立已 主厥逆足卒青痛如刺腹若刀切之状大便難煩心 狂見鬼好笑頭面四肢腫 穴豐隆 治飛尸遁注胸膈脹滿又或時上心嘔吐喘逆咽 乾脇痛 刺入五分灸五十壯在腋四肋之間髙下正與乳 後二寸陷中舉腋取之 俗名 注市 主惡風邪氣遁尸内有瘀血 九曲中府刺入五分 灸三十壯又云灸五十壯此法神良 主卒中惡風 邪氣飛尸惡注鬼語遁尸 穴天府 治卒尸厥不 識人足寒不能温 穴隱白 治恍惚尸厥不知人 穴中極 治尸厥状如死 穴大敦 治尸厥如 中惡狀霍亂癲癎狂見鬼 穴僕參 治尸厥口禁 氣絶状如中惡心腹脹滿尸厥如死不知人 穴厲 兊 治癲癎尸厥暴疝 穴金門 治腋腫膨失志 身熱飛尸遁注痿厥不仁 穴委陽 療尸厥走注 胸背連痛 穴魂門 療疾癲尸厥霍亂馬癎 穴 僕參 療卒中惡鬼注不得安卧 穴天府 療尸 厥 穴攅竹禾 凡尸厥而死脉動如故此陽脉下墜陰脉上争氣閉故 也鍼百會入三分補之又熨斗熨兩脇下又竈突墨彈 丸大漿水和飲之又鍼足中指頭去甲如韮葉又刺足 大指甲下内側去甲三分一云灸百㑹百壯 治卒中惡 穴水溝 凡五尸者飛尸遁尸風尸尸疰沉尸也今皆取一方兼 治之其状腹脹痛急不得氣息上衝心胸旁攻兩脇或 累塊踊起或攣引腰背治之法灸乳後三寸男左女右 可二七壯不止者多壯數即愈又兩手大拇指頭各七 壯又心下三寸六十壯又乳下一寸隨病左右多其壯 數又以細繩量患人兩乳頭内即截斷中屈之又從乳 頭向外量使當肋罅於繩灸三壯或七壯男左女右 治卒疰忤攻心胸 灸苐七椎隨年壯又心下一寸三壯又手肘 隨年壯 治五毒疰不能飲食百病 灸心下三寸胃腕十壯 治水疰口中吐水 内經云肺來乗腎食後吐水灸肺前又灸三陰交又灸 期門㵼肺補腎各隨年壯 治一切疰無新久及治諸氣神良 先仰卧灸兩乳邊斜下三寸第三肋間隨年壯可至三 百壯一名注市 治鬼神邪 穴間使 治鬼神邪卒死 穴陰囊下第一指理十四壯 王氏云有貴人内子產後暴卒急報其母為辦後事母 至灸會陰三陰交各數壯而甦母蓋名醫女也 治溺死一宿尚可救 觧死人衣灸臍中即活 治屍厥 灸亶中季肋間二七壯又灸鼻下人中七壯又灸陰囊 下去下部一寸百壯若婦人灸兩乳中間又以爪刺人中 良久以鍼鍼人中入至齒立起此亦全是魏大夫傳中 扁鵲法即趙太子之患又張仲景云屍厥脉動而無氣 氣閉不通故静然而死也又灸膻中穴二十八壯 治屍厥 鍼百會當鼻中入髮際五寸鍼入三分補之鍼足大指 甲下内側去甲三分又鍼足中指甲上各三分大指之 内去端韮葉又鍼手少陰銳骨之端各一分 治屍厥 刺任脉玉泉一穴在臍下四寸鍼入三分次鍼足太陰 隱白二穴在足大指端内側去爪甲角如韮葉鍼入三 分更兼兩脇下熨之 治卒中五屍 以四指尖其痛處灸指下際數壯令人痛爪其鼻人中 又爪其心下一寸多其壯即瘥 治屍厥 灸頭上百會穴四十九壯兼臍下氣海丹田穴三百壯 覺身體暖即止 治一切病食疰 灸手小指隨年壯男左女右 治屍厥 穴厲兊灸三壯炷如小麥大 治卒死而張目反折者 肘後 灸手足兩𤓰後十四壯仍飲以五毒諸膏散有巴豆者 良 治卒死而四肢不收失便者 灸心下一寸臍下三寸臍上三寸各一百壯 治中惡 肘後 灸胃脘五十壯又以繩横其人口以度度臍去四面各 一處灸三壯令火俱起更又用心下灸下頭五壯 治屍厥 以繩圍其臂腕男左女右繩後大椎上度下行脊上灸 繩頭五壯是又亶中二七壯 治卒中邪魅恍惚振噤 灸鼻下人中及兩手足大指爪甲令艾丸半在爪上半 在肉上各七壯不止至十四壯便愈炷如雀屎大 治中惡短氣欲死 肘後 灸足兩拇指上甲後聚毛中各十四壯即愈未瘥又灸 十四壯前灸三七壯 治救卒客忤者中惡之類也多於道路門外得 之令人心腹脹滿絞痛氣衝心胸不即活亦 殺人 肘後 灸鼻下人中三十壯令切鼻柱下也以水漬粳米取汁 一二升飲之口已禁者以物强發之 治卒忤死又治卒死而張目反折者 肘後 灸手十指爪下各三壯又灸鼻下人中三壯又灸肩井 百壯又灸間使七壯又巨闕百壯 又法 令大痛爪人中取醒不起者捲其手灸下紋頭隨年壯 治卒死無脉及治屍厥 鍼間使各百餘息又灸鼻下人中又熨斗熨兩脇下又 葱刺耳又灸其唇下宛宛中名承漿十壯大良又以細 繩圍其人肘宛宛中男左女右伸繩從背大椎上度以 下行脊上灸繩頭一云五十壯又從此灸横行各半繩 此凡三灸各灸三壯即起 治卒死并卒忤死 肘後 灸心下一寸巨闕臍上三寸建里臍下四寸中極各百 壯又灸臍中百壯用此即活 治卒死而口禁不開者 以繩縳兩手大拇指灸兩白肉中二十壯 治自縊死 灸四指大節陷大指本紋名曰地軸各七壯 治溺水死灸法 急解本人衣服臍中灸百壯或倒懸病人挑去臍上垢 或吹兩耳中或綿包皂角末内下部外臺云雖溺死一 宿者以皂角綿包内下部須臾出水即活 治卒中惡短氣欲死 以其人置地取利刀畫從肩起男左女右畫地令周遍 訖以刀鋒刺病人鼻中人中令入一分急勿動其人當 鬼語求去乃具問何與何故來自當乞去乃以指滅向 所畫地當肩上頭數寸令得去不可具詰問之 治鬼擊卒死及諸暴絶證 灸鼻中一壯立愈不瘥更灸臍上一寸七壯及兩踵白 肉際即瘥又灸臍下一寸三壯及兩脚大拇指内離甲 一薤葉許各灸三五壯即活臍中灸百壯亦效 治鬼魅驚恐哭泣 上星穴直鼻入髪際一寸灸五壯又脣表中央絃者中 灸三壯又主邪鬼妄語 治鬼擊 刺足陽明三里二穴手少陽經支溝二穴立愈不愈復 刺靈樞經云刺之氣不至無問其數刺之氣至即出其 鍼 治中惡卒死短氣 胃脘穴甲乙經云一名太倉胃幕也在上脘下一寸若 蔽骨臍中手太陽少陽足陽明所主任脉之會宜灸三 壯又云灸足大指横紋隨年壯左右同又云刺督脉水 溝一穴任脉中脘氣海二穴凡刺胸腹者必以布繳乃 單布上刺又灸兩足大爪甲聚毛甲中七壯此華佗法 又云三七壯又灸臍中百壯 蟲獸傷 治猘犬所傷不出發寒熱 見外 邱穴 速以三姓人飯敷之可灸咬處立愈春末夏初狂犬咬 人即令人狂過百日乃得免當終身禁食犬肉蠶蛹食 此則發不可救也先去却惡血灸瘡中十壯明日以後 日灸一壯百日乃止忌酒每七日搗韮汁飲一二盞 治睡着蛇入七竅 以艾灸蛇尾即出 又法刀破蛇尾些子入椒七粒蛇 自出出後急以雄黄硃砂細研煎人參湯調灌去蛇毒 治蛇傷 即以溺溺之拭乾以艾灸之效又云朝野僉載記艾炷 當毒蛇咬處灸引出毒氣差薄切獨頭蒜貼蛇咬處灸 熱徹即止灸蛇毒上三七壯無艾以火頭稱瘡孔大小 熱之 治狂犬咬人 令人吮去惡血盡灸百壯後日日灸百日止若血不出 一生忌酒猪肉 治一應蛇虺蜈蚣咬傷 用艾炷於傷處灸三五壯拔去毒即愈或七壯其痛止 治毒蛇所傷 用艾炷當咬處灸之引去毒氣即愈其餘惡蟲所螫馬 汗入瘡等用之亦效 治射工中人寒熱或發瘡偏在一處有異於常 者又云江南有射工毒蟲一名短狐一名蜮 常在山間水中人行及浴此蟲口中横骨角 弩即以射人形影則有病若見身中即有瘡 切蒜令薄以搨瘡上灸蒜上十壯瘥凡治射工毒灸瘡 毒處射工毒若見身中有積瘡處便急治之用急周繞 遍去此瘡邊一寸輒灸一處百壯瘡上亦一百壯大良 治沙飍毒 右用大蒜十片着熱灰中溫之令熱斷蒜及熱拄瘡上 儘十片復以艾灸瘡上七壯則良 又方 已深者鍼挑取蟲子正如疥蟲着爪上映光方見行動 也挑不得便就上灸三四壯則蟲死病除若猶覺惛惛 是其病已大深便應依土俗作方術拂出之并諸湯藥 以浴皆三升出都盡乃止亦依此方并雜用前中溪毒 及射工法急救七日中宜瘥不爾則仍有飛蟲來入攻 噉人心臟便死愼不可輕 治蝎螫不可忍者 詳其經絡部分逆順蹙氣毫鍼刺之其鍼呪過呪曰天 靈節榮願保長生太𤣥之一守其眞形臟腑神君各保 安寧神鍼欲下萬毒潛形急急如律令攝凡鍼咒之其 病速愈㸃念一遍吹一口氣於鍼上刺之 治蛇螫 嚼鹽唾上訖灸三壯復嚼鹽唾灸瘡上 普濟方卷四百二十三
欽定四庫全書 普濟方卷四百二十四 明 周王朱橚 撰 鍼灸門 婦人諸疾 治女子心痛逆氣善吐食不下 資生 經 穴幽門 治婦 人驚悲不樂又療大風卧驚視如見鬼 穴陰蹻 治 婦人裏急瘈瘲 穴帶脉 治女子逆氣 穴幽門 治婦人小腹滿石水 穴關元 治女子淋 穴陰蹻 治女子小便淋瀝 穴水泉 委陽 志室 中髎 治婦人淋瀝陰挺出又四肢淫濼心悶及諸淋 穴陰 蹻 小腸腧 治婦人小便不通 穴曲骨 治婦人 遺尿 穴横骨灸七壯 治婦人泄痢不止 穴氣穴 治婦人飱泄 穴陰陵泉 治婦人赤白裏急瘈瘲 穴五樞 治婦人水泄痢 穴氣海灸百壯三報 治婦人腸鳴注泄 穴下 治婦人目昏昏不能逺 視 穴水泉 治姙娠三月數堕胎 穴膝下一寸灸 七壯 治婦人漏血不止小腹急引陰痛腹脹如蠱女 子如姙娠 濟生拔 粹方 穴陰右灸三壯 治婦人轉胞不 得小便又主胞閉塞及小腹急六脉虚弱 仁存 方 穴關 元灸七壯便得小便次服八味丸調理 治婦人陰腫 穴氣衝 治婦人小腹腫脹隂痛直引心下 穴曲 泉 治婦人陰疝 穴衝門 治女子疝及小腹腫溏 泄癃遺尿陰痛靣黒目眥痛漏血 穴太衝 治婦人 傷寒過經不解使經不傳 穴針期門 治婦人汗出 穴陰蹻 治婦人八部諸疾 穴伏兎 治女子背 脊急痛 穴支溝 治男子如蠱女子如阻身體腰脊 如解不欲食有此病者宜用此法治之驗 穴湧泉 陰谷 治㿗疝崩中腹上下痛腸澼陰暴敗痛 穴合 陽 中都 治女人陰中痛引心下及小腹内絞痛腹 中五寒 穴灸交儀 治婦人口噤語言不出風癎之 疾 穴承漿 治婦人疝氣客於膀胱難於前後泄而 溺赤 穴灸足厥陰左右各一所 資生經云太倉公診司空命婦曰疝氣客於膀胱難於 前後溲而溺赤灸足厥陰脉左右各一所即不遺溺而 溲清更為火齊湯飲之而疝氣散 治婦人傷風發熱惡寒經水適來得七八日熱 除脉遲身凉和胸脇下滿如結胸狀譫語者 此為熱入血室也 當刺期門穴隨其實而取之期門穴在乳直下肋骨近 腹處是穴也凡婦人病法當刺期門不用行子午法恐 纒臟膜引氣上但下鍼令病人吸五吸停鍼良久徐徐 行鍼此是平㵼法也凡鍼期門必㵼勿補可肥人二寸 瘦人寸半深也 資生經云凡婦人傷寒過經不解當 鍼期門使經不傳 衞生寶鑑云一婦人患熱入血室證醫者不識用補血 調血補氣藥亟養數日遂成血結胸或權用前藥予曰 小柴胡用已遲不可行也無已則有一為刺期門可用 矣予不能鍼請善鍼者治之如言而愈或者問曰熱入 血室何為成結胸也予曰邪氣傳入經絡與正氣相搏 上下流行或遇經水適來適斷邪氣乗虚而入血室為 邪廹上入肝經肝受邪則讝語而見鬼復入亶中則血 結於胸中何以言之婦人平居水當養於木血當養於 脾也方未受孕則下之為月水既姙娠則中畜之以養 胎及已產則上壅之以為乳皆血也今邪逐血併歸肝 經聚於亶中結於乳下故手觸之則痛非劑可及故當 刺期門也 治婦人小便數泄不止及治不覺遺瀝 穴關元 治 女遺尿 穴太衝 治咳逆 其法婦人屈乳頭向下盡處骨間是穴丈夫及乳小者 以一指為率男左女右與乳相直間陷中動脉處是穴 艾炷如小豆許灸三壯又乳根穴在兩乳下一寸艾炷 如小豆大灸三壯即止婦人則屈乳頭下盡骨間動脉 陷中是穴 治婦人脊急目赤 穴支溝 治疝瘕按之如以湯沃 股内至膝飱泄陰中痛小腹痛堅急重下濕不嗜食 刺陰陵泉入二分灸三壯 在膝下内側輔骨上 䧟中伸足乃得之 治㿗 疝崩中 穴中都 治婦人陰痛引心下小腹絞痛 灸膝外遍上去一寸宛宛中 治胞中有大疝瘕積聚 與陰引 穴太谿 治疝瘕陰疝 穴太陰郄 衝門 治臍下疝積胞中有血 穴四滿 治腹滿疝積 穴石門 治疝瘕 穴四滿 中極 治婦人癥瘕腸 鳴泄利遶臍絞痛 穴天樞 灸百壯三 報之勿鍼 治婦人瘕聚瘦 瘠 穴三焦俞 灸百壯三報内疎 後宛宛中隨年壯 又氣海灸百壯 治 婦人癥癖腸鳴泄痢遶臍絞痛 穴天樞 百壯三 報勿鍼 婦人血氣痛 治子臟有惡血内逆滿痛 資生 經 穴四滿 治生胞中 有血 穴石門 治婦人血臟積冷 穴四滿 治婦 人血氣 穴陽蹻 治婦人本臟氣血癖走刺痛坐卧 不得或大小便不通不思飲食 左右脚第二指第一 節曲紋中心各灸十壯每炷亦如小豆大甚驗 治婦 人賁豚搶心 穴關元 中極 治女人腹痛 穴天 樞 治婦人賁豚 穴關元 中極 陰交 石門 四海 期門 治女子血瘕按之如湯沃股 穴曲泉 血塊 治婦人因產惡露不止遂結成塊崩中漏下 資生 經 穴 石門 治血結成塊 穴中極 治因產惡露不止遂 成疝瘕或因月事不調血結成塊 穴下極 治血瘕 穴漏谷 曲泉 治血癃 穴曲骨 治血淋 穴 復溜 治血淋 穴丹田灸七壯 治胸中瘀血 穴 三里 治内有瘀血 穴商曲 中府 治婦人瘕聚 穴關元 治女子瘕聚脚膝無力 穴膀胱俞 治 血塊腹痛 穴陰交 治瘕聚 灸氣海天樞各百壯 治小便淋赤尿道痛臍下結塊如覆盆或因食得或 因產得惡露不下遂成疝瘕或因月事不調血結成塊 皆鍼之 穴間使 血崩 治血崩不止 資生 經 穴大敦 治崩中 穴合陽 治 崩中漏下 穴石門 氣海 治崩中因產惡露不絶 穴中都 治女子 血不止 穴交信 陰谷 太 衝 三陰交 治崩中漏下湧 穴石門 治漏下惡 血月事不調逆氣腹脹 穴氣海 治女子漏下不止 穴三陰交 太衝 治漏血小腹脹體寒熱腹腫及 漏血小便黄 穴陰谷 治經漏 穴太衝 然谷 治陰挺下血陰腫或癢漉清汁若葵汁 穴陰蹻 治 白崩及血傷帶下赤崩 灸小腹横紋當臍孔直下百 壯又内踝上三寸左右百壯 治崩中 穴陰蹻 石 門 治漏下赤白及腹大堅食不化靣色蒼蒼 穴天 樞 治經候過多其色瘀黒甚者崩下吸吸少氣臍腹 冷極則汗出如雨尺脉微小由衝任虚衰為風冷客乗 胞中氣不能固 灸關元百壯宜鹿茸丸 治女子月 事不絶帶下産後惡露不止繞臍冷痛 穴陰交 治 惡露不止 穴氣海 中都 關元 治因産惡露不 止 穴中極 石門 治漏胞下血不禁 灸關元兩 傍三寸百壯 治産難月水不禁横生胎動 鍼三陰 交 治胎動崩中下痢賁氣上逆 鍼石門一寸四分 治漏胞見赤 灸胞門五十壯氣門五十壯 治崩 中帯下 穴鍼灸中極 治婦人經血過多不止并崩 中者 穴三陰交 行間 通里 用毫鍼刺後各灸 二七壯凡灸虚則炷火自滅實則火吹滅 月事 治月水不利身熱腹痛㿉疝陰腫難乳子上搶心痛不 得息氣衝腰痛不得俛仰 穴氣衝 治女子經不通 穴會隂 治月脉斷絶 穴關元 治月事不利季 脇支滿乳癰心痛周身痺痛無常逆氣喘不能行 穴 足臨泣 治婦人斷緒又因惡露不止月事不調血結 成塊 穴中極 治月事不時血結成塊腸鳴腹痛不 嗜食 穴天樞 治月事不來來即多心下悶痛目不 能逺視陰挺出小便淋瀝腹痛穴水泉 治下月水 驚悲不樂如墮墜汗出靣黒病饑不欲食婦人淋瀝陰 挺出四肢淫濼心悶及月水不調嗜卧怠惰手足偏枯 不能行 穴陰蹻 治月水不通 穴太衝 治月水 不調 穴陰包 交儀 治經逆四肢淫濼陰暴跳小 腹偏痛又云主女子淋陰挺出月水不來 穴陰蹻 治月事不利見赤白有身則敗陰寒 穴行間 治月 水不利見血而有身則敗乳腫 穴足臨泣 治月閉 溺赤脊强互引反折汗不出 穴腰俞 治經閉不通 穴中極 治女人從小至大月經未嘗來服黄芩牡 丹湯兩劑後灸乳下一寸黒員際各五十壯 治胎中 痛惡血月水不以時休止腹脹腸鳴氣上衝胸 穴天 樞 治月水不利或暴閉塞腹脹滿癊淫濼身熱乳難 子上搶心若胞不出衆氣盡亂腹中絞痛不得反息 穴氣衝正仰卧屈一膝伸一膝並氣衝鍼上入二寸氣 至㵼之 治月經不斷 灸内踝下白肉際青脉上隨 年壯 治小腹堅痛月水不通 穴帶脉 夾谿 治 小腹脹滿痛引陰中月水不至則腰背痛胞中瘕子門 寒大小便不通 水道刺入二寸半灸五壯在大巨下 三寸 治女子下蒼汁不禁中痛引小腹疼大便不利 寒濕内傷 穴下髎 治月事過時不止 穴隱白刺 立愈 治婦人月事不調至月則閉男子失精尿有餘 瀝 刺足少陰經治陰在足内踝下動脉是也 治婦 人經脉不通 穴曲池 支溝 三里 三陰交 如經脉壅塞不通者㵼之立通如經脉虚耗不行者 補之經脉益盛即通行矣 治月事不調泄痢不止賁氣上下引腰脊痛 穴氣陽 治月脉不調 穴血海 帶脉 治月事不絶 穴 陰交 治月水不利 灸四滿 治月水不調血結成 塊 穴間使 治產後月水不禁横生胎動 穴三陰 交 治月水不利賁氣上下無子 穴四滿灸三十壯 治月事不調帶下崩中因產惡露不止絞臍疼痛 穴氣海 治血不通 衛生 寶鑑 刺會陰入二寸留七呼灸 三壯 治子臟中有惡血内逆滿痛 穴石門刺入一 寸灸五壯 赤白帶下 治帶下瘕聚因産惡露不止月脉斷絶下經冷 資生 經 穴關元 治帶下 穴氣海 小腸俞 治帶下赤白 及脇下氣轉連背痛不可忍 穴帶脉 治帶下月事 不調 穴中髎 治帶下 穴陰交 治帶下赤白惡 合陰陽小便閉澁不通俱是虚冷之極皆宜灸 穴曲 骨 治白瀝 穴上 治赤白瀝心積腰痛不可俛 仰 穴次 治赤白淫時白氣癃月事少淫濼及主 下蒼汁不禁赤瀝陰癢痛引小腹控抑不可俛仰 穴 中 腰尻交 刺腰尻交者及胛上以月死生 為痏數發鍼立愈一云下 治赤 白沃中陰乾痛惡合陰陽小腹䐜堅小便閉 穴曲骨 治女子赤沃 穴大赫 資生經王氏云有來覓赤白帶藥者並以鎮靈丹與之 鎭靈丹能活血溫中故也以其神效故書於此但有孕 不可服耳若有灸帶脉穴尤竒於此丹也有婦人患赤 白帶林氏得予鍼灸經初為灸氣海穴未效次日為灸 帶脉有鬼附患身云昨日灸亦好只灸我未著今灸著 我我今去矣可為設酒食祭我其家如其言祭之其病 立起此實事也予初怪其事因思晉景公膏盲之病蓋 有二鬼焉以其虚勞甚矣鬼得乗虚而居之今此婦人 之疾亦有鬼者豈其用心虚損故有此疾鬼乎亦乗虚 而居之耳灸既著穴其鬼不得不去雖不祭之可也自 此來覔灸者必為之按此穴莫不應手痠疼予知是正 穴也灸之無有不愈其穴在兩脇季肋之下一寸八分 有此疾者速宜灸之婦人患此疾而喪生者甚多切不 可忽若更灸百會尤佳此疾多因用心使然故也 治帶下 穴間使灸三十壯 治絶嗣不生漏下赤白 穴泉門十壯三報 治下血泄痢赤白漏血 穴足 太陰五十壯腹中有寒百壯 治漏下赤白月水不利 穴交儀灸三七壯 一作三 十壯 治下血漏赤白 穴營 池四穴二十壯 一作三十壯在内踝 前後兩邊泡上脉 治漏下赤白四 肢痠削 穴漏陰三十壯 在内踝上五 分微動脉上 治赤白漏洩 注 陰陽穴灸隨年壯三報之 在足拇指下屈裏 表頭白肉際是也 治 崩中帶下因產惡露不止婦人斷緒最要穴 鍼中極 四度即有子若未有更鍼入八分留十呼得氣即㵼灸 亦佳不及鍼日灸三十至三百止 治女子疝赤白淫 下時多時少暴腹痛 穴蠡溝 治女子下赤白 穴 腰俞 治女子漏下赤白及血 灸三陰交 難產 治難產子上衝心不得息及陰疝 穴衝門 治横產 先出手諸符藥不效 右脚小指尖頭灸三壯炷如小 麥下火立産 治小腹大字難嗌乾嗜飲夾臍疝 穴 中封 治字難若胞衣不出泄風從頭至足 穴上崑 崙 治胞不出 穴氣衝 治子上搶心 穴氣衝 治産生理不順或横或逆胎死腹中胞衣不下 穴太 衝鍼八分補百息次補合谷次㵼三陰交立時分解其 驗如神 治產難 鍼兩肩井入一寸㵼之須臾即分 娩 治產子上逼心 令病人正坐用人抱頭抱腰微偃以毫鍼刺任脉巨闕 二穴舉手下鍼即刺至即止令人立甦醒不悶次鍼補 手陽明經合谷二穴次㵼足太陰經三陰交二穴應鍼 而落如子手掬心生下手心内有鍼㾗如子頂母心向 前人中有鍼㾗向後枕骨上有鍼㾗是驗 產後餘疾 治產後餘疾及治食不下賁豚上下傷食腹滿胸脇滿 心切痛 資生 經 穴期門 治婦人產後渾身疼 鍼百勞穴遇痛處即鍼避筋骨及禁穴又云產後未滿 百日不宜灸 治產後小便不通腹脹如皷悶亂不醒縁未產 之先内積冷氣遂致產時尿胞運動不順 危 氏 方 用鹽於產婦臍中塡可與臍平却用葱白剥去麄皮十 餘根作一束切作一指厚安鹽上用大艾炷滿葱餅子 大小以火灸之覺熱氣直入腹内即時便通如神驗不 可細述 治產後惡露不止絞臍冷痛 穴陰交 治產後陰下脫 灸臍下横紋二七壯一云因産脱出者灸臍中二七壯 因寒冷脫者灸臍中隨年壯 治婦人産後氣血俱虚 灸臍下一寸至四寸灸百壯 炷如小麥大 治産後惡露不止及諸淋 穴氣門 治婦人産前産後乍傷風邪頭目昏重及血風 頭疼 穴𩕄會灸七壯眞頭痛者其痛上穿風府陷入泥丸宫 不可以藥愈夕發旦死旦發夕死蓋頭中人之根根氣 先絶也 治産婦血暈不省人事 穴支溝 三里 三陰交 治墮胎後手足厥逆 鍼肩井立愈灸更勝鍼可七壯 治産後善噫 穴陷谷 期門 乳癰 治乳癰寒熱卧不安 資生 經 穴膺窓 治乳癰 穴臨 泣 治乳洒浙惡寒 穴神封 治乳癰悽慘寒熱痛 不可按及陰腫 穴乳根 治乳癰有熱腫痛諸藥不 能止痛者 穴三里 鍼五分 痛即止 治乳癰驚痺脛重喉痺 䯒腫足跗不收跟痛 穴下廉 治乳癰寒熱短氣卧 不安 穴神封 膺䆫 治乳癰腫潰 穴太谿 俠 谿 治妬乳 論曰産後宜勤擠乳不宜令汁畜積畜積不去便結不 復出惡汁於内引熱溫壯結牽堅掣痛大渇飲引乳急 痛手不得近成妬乳非癰也急灸兩手魚際二七壯斷 癰脉也不復惡手近乳汁亦自出便可手助迮捋之則 乳汁大出皆如膿狀内服連翹湯外以小豆薄塗之便 瘥 法以繩横度口以度從乳上行灸度頭二七壯資 生經云女人患乳癰四十以下治之多瘥四十以上治 之多死不治自終天年王氏云有婦年七十生乳癰不 信此論令外科用刀割開其時雖快未幾而殂方知千 金猶信也有𢷬地黄汁敷有𢷬蔓菁葉或根敷熱即易 之有用白芷末溫湯調敷效 治癰疽發於乳者不可治之自得終其天年然 無坐視之理今錄驗方於後 令患人斂足正立張兩手以小竹須要平直量兩中指 尖盡處為則却用薄蔑比如竹長截斷兠從項下兩頭 垂向背心㑹於一處㸃定當中不偏又以小蔑比患人 右中指自指根横紋至指尖截斷為則安於㸃處對中 兩頭盡處是穴左患灸右右患灸左或三壯或五七壯 乳腫痛 治乳痛 資生 經 穴乳根 治婦人乳有餘疾 穴肓門 治乳餘疾 穴中極 治乳汁少又云妳脉滯無汁 下火立愈 穴亶中 治厥氣兩乳 穴府舍 治妬 乳膺胷痛 穴太泉 治乳腫賁膺 穴太谿 治乳 腫 穴梁邱 地五會 治乳腫缺盆中腫 穴天牖 治乳腫 穴足臨泣 陰挺出 治陰挺出 資生 經 穴大敦 治陰挺長 穴少府 治 陰挺出 穴陰蹻 治婦人陰挺出不禁 穴上髎 治婦人陰挺出 穴陰蹻 照海 水泉 曲泉 絶孕 治婦人絶産若未經産者 資生 經 穴陰臁灸三壯即有 子 治絶子帶下月事不調 穴中髎 治絶子 穴 次髎 漏泉 商邱 治婦人斷緒及療失精絶子 穴中極 治絶子藏有惡血上衝腹㽲痛不可忍及腹 厥痛絞刺 穴石門 治女子疝瘕按之如以湯沃两 股中小腹腫陰挺出痛經水來下陰腫或癢漉青汁如 菜羮血閉無子不嗜食 穴曲泉 治女子不字陰暴 出淋漏月水不來多悶心痛 穴水泉 陰蹻 治不 字陰暴出經痛 穴然谷 治絶子瘧寒熱陰挺出不 禁白 痙脊反折 穴上窌 治拘攣腹滿疝月水不 下乳餘疾絶子陰癢賁䐁上䐜腹堅痛下引陰中不得 小便 穴陰交 治絶子有惡血在内不下胞轉不得 尿小腹滿石水痛及治引脇下脹頭痛身背熱賁豚寒 小便數泄不止 穴關元 治婦人懷孕不論月數及 生産之後未滿百日不宜灸若絶子則灸臍下二寸五 分間動脉中三壯 治子門不端小腹苦寒陰癢及痛 賁豚搶心饑不能食腹脹經閉不通小便不利乳餘疾 絶子及拘攣腹疝陰癢 穴中極 治大疝絶子 穴 華賓 治女子無子欬而氣短 穴湧泉 治無子小 腹痛 穴氣衝 治絶産若未曽産 穴陰廉 治婦 人絶子 穴然谷 灸五 十壯 治婦人絶嗣不生胞門閉塞 穴關元灸三十壯報之 治婦人姙子不成若墮落 腹痛漏見赤 穴胞門灸五十壯 治婦人絶嗣不生 穴氣門灸百壯 治婦人子藏閉塞不受精疼 穴 胞門灸五十壯 治婦人絶嗣不生漏赤白 穴泉門 灸十壯三報 治月水不利賁豚上下并無子 穴四 滿灸三十壯 治婦人胞落頹 臍中灸三百壯 身 交灸五十壯三報 在臍下 横紋中 又臍對脊骨五十壯 又玉 泉灸五十壯三報 治婦人下胞垂注陰下脫 穴俠 玉泉灸五十壯三寸灸隨年壯三報 治婦人陰冷腫 痛 穴歸來灸三十壯三報 治婦人斷緒帶下 穴 中極 治斷緒産道冷 穴關元日灸百壯止 治姙 不成數墮落 穴玉泉灸五十壯三報 玉泉即 中極 又龍門 三十壯 治婦人無子 穴關元灸七壯 治婦人無 子反心痛不嗜食五指端盡痛足不得履地 穴湧泉 宜鍼灸 治婦人欲斷産 右踝上一寸灸三壯即斷 治腹滿疝積乳餘疾絶子陰癢賁豚上䐜小腹堅痛 下引陰中不得小便 穴石門 資生經云石門忌灸絶孕鍼之絶子懐胎必不鍼關元 若鍼而落胎胎多不成出鍼外崑崙立出陰交灸多絶 孕 又云石門關元相去一寸鍼關元治婦人無子鍼 石門則終身絶嗣其道幽隱豈可輕侮哉 治婦人無子咳𠻳身熱 穴湧泉 治絶子 灸臍中 令人有子 治婦人無子及已經生子久不再孕及懐孕不 成者 以女人右手中指中節一寸及指向上量之用草一條 量九寸舒足仰卧以所量草自齊心直垂下至草盡處 以筆㸃定此不是穴却以原草平摺横安前㸃處其 草兩頭是穴按之有動脉各灸三壯如筯杪大神效 治婦人足逆寒絶産帶下無子陰中寒 刺足少陰經治陰 資生經云凡婦人姙娠不可刺昔 宋太子善醫行出苑逢一姙婦太子診曰女又令徐文 伯診曰一男一女鍼之㵼三陰交補合谷應鍼而落果 如文伯之言故姙娠不可刺 小兒諸疾 治小兒初生三四日二七日内著噤不吮妳多啼者是 客風中於臍循流至心脾二經遂使舌本强唇痙嗍妳 得斯疾所施方藥不能十全大抵宜去風無過灸承 漿次灸頰車二穴 穴承漿 頰車 各七壯如雀屎 大 治小兒初生臍風口禁痿厥洞洩及臍風撮口諸 藥不效者 灸然谷穴在内踝前起大骨下陷中可灸 三壯鍼入三分不宜見血立效 治臍風目上挿 刺 絲竹穴 治小兒臍風口不開善驚 穴然谷 治小 兒臍腫 灸腰對臍骨節間三壯 治小兒中風客忤 而吐不止者 灸手心主間使大都隱白三陰交各三 壯 治小兒中客忤惡氣 灸臍上下左右半寸及心 鳩尾下一寸凡三處三十壯不在大此兼治小兒百病 治小兒夜上燈啼雞鳴止 全嬰 方 灸中衝一壯在中 指甲後一分 驚風 治急慢驚風色危極不可救者 危氏 方 右先當兩乳頭上即乳中穴男左女右灸三壯次灸髮 際眉心𩕄會三壯又手足大指當甲角以物縳兩手作 一處以艾騎縫灸男近左邊半甲半肉之間灸三壯先 脚後手亦可治陰陽諸癎病艾炷如麥子大 治小兒慢脾驚危惡証候藥力不到者但看兩 脚面中間陷處有太衝脉 灸百㑹穴其穴直取前後髮際折中横取兩耳尖折中 在頭之中心端正旋毛處是也如有䨇旋及旋毛不正 者非所揑艾炷約如小麥許但三五壯而止灸後仍與 醒脾之劑 治月内嬰兒胎風驚風慢風潮搐涎堵目直口 禁乳食不下一切驚風皆治 衞生 寶鑑 灸頂中央百㑹穴三七壯鼻下人中穴三壯又灸𩕄週 四角各三壯鼻上天庭穴三壯 治小兒緩驚風 灸尺澤各一壯 王氏云夫急慢驚風非風也古人謂之陰陽癎猶傷寒 之有陰陽證也陽癎如陽證當治以凉藥陰癎如陰證 當治以溫藥庸醫不知此例以風藥治之風藥多凉或 是慢驚未有不罹其害者戒之戒之若灸驚風惟灸慢 驚風慢脾風為穏當云 治小兒急驚風及驚癎等 灸前頂三壯若不愈須灸 兩眉頭及鼻下人中 治小兒睡中驚目不常合 灸 屈肘横紋中上三分各一壯 治小兒驚恐 穴瘈脉 治小兒睡中驚掣及驚癎 全嬰 方 灸足大指次指端 去爪甲如韮葉各一壯 治驚不得卧 灸陰交 氣 海 大巨 治卧驚視如見鬼 灸陰蹻 治驚恐畏 人神氣不足 灸大鍾 郄門 治心中悚惕恐人將 捕之 灸然谷 治瘈瘲而驚 灸解谿 治太息煩 滿少氣悲驚 灸少衝 治心下澹澹喜驚 灸曲澤 治心痛數驚心痛不樂 灸行間 治風眩驚捲 灸陽谷 治多卧好驚 灸厲兊 治喜驚妄言面赤 灸液門 治數噫恐悸少氣 灸神門 治喜驚瘖 不能言 灸間使 治喜驚 灸三間 合谷 治瘈 驚 灸陽谿 天井 治心下悸 灸通里 治心中 澹澹驚恐 灸太陵 治氣驚心痛 灸手少陽 陰 郄 治淚出而驚 灸後谿 治煩滿驚 灸腕骨 治小兒善驚 穴然谷 治小兒驚恐失精 穴長强 治小兒驚啼及多哭 穴百㑹 治一切慢驚風厥危病證 灸百㑹穴七壯至七七壯量輕重加减艾壯數 又兩 足外踝下赤白肉際陷中金門穴灸七壯至七七壯 諸風 治小兒中風角弓反張多哭言語不擇發無時節盛則 吐沫 濟生 拔萃 灸百㑹七壯 治卒中風毒如口眼喎斜語言不得 全嬰 方 灸合谷三壯在手大拇指合足處喎左灸左喎右灸右 治角弓反張 灸神庭在髮際直鼻下及椎骨并鼻上入髮際三分各 三壯 治風痙角弓反張口噤不語四肢拘急 全嬰 方 灸百會間使神庭各三壯 百㑹在髮上五寸間使在掌 後二寸兩筋中間神庭在髮 際直 鼻 治小兒喘脹俗謂馬脾風又謂風喉者 濟生拔 粹方 以草莖量病兒手中指裏近掌 至中指尖截斷如此 三莖自乳上微斜直上立兩莖於稍盡頭横一莖兩頭 盡㸃下各灸三壯此法多曾見效 治小兒喜欠 穴上關 治小兒身强角弓反張 灸 鼻上入髮際三分三壯次大椎下節間三壯 治小兒 大風癩病 灸曲池二穴各隨年壯發即灸之神良 治小兒但是風病諸般醫治不瘥 灸率谷 癎病 附論 凡小兒新生無疾愼不可逆鍼灸之如逆鍼灸則忍動 痛其五脈因喜成癎河洛關中土地多寒兒喜病痙其 生兒三日多逆灸以防之又灸頰以防噤有噤者舌下 脈急牙車筋急其土地寒皆决舌下去血灸頰所以防 噤也呉蜀地溫無此疾也方既傳之今人不詳南北之 殊便按方而用之是以多害於小兒也所以田舍小兒 任其自然皆得無有夭横小兒驚啼眠中四肢掣動攣 蒸未解愼不可鍼灸爪之動其百脈仍因驚成癎也惟 陰癎噤痙可鍼灸爪之凡灸癎當先下兒使虚乃承虚 灸之未下有實而灸者氣逼前後不通殺人若身體不 甚熱心腹下脹滿便可灸之若壯熱滿者先須下後灸 癎發平旦者在足少陽晨朝發者在足厥陰日中發者 在足太陽黄昏發者在足太陰人定發者在足陽明夜 半發者在足少陰右癎發時病所在視其發早晩灸其 所也 癎有五臟之癎六腑之癎或在四肢或在腹内 當其候隨病所在灸之雖少必瘥失其要則為害也 王氏云小兒髮逆上啼笑面暗色不變是癎候或鼻口 青時小驚或目闕青時小驚或身熱頭常汗出或身熱 吐哯而喘或身熱目時直視或卧惕惕而驚手足振揺 或卧夢笑手足動揺或意氣下而妄怒或咽乳不利或 目瞳子卒大黒於常或喜欠上視或身熱小便難或身 熱目視不清或吐痢不止厥痛時起或弄舌揺頭諸候 二十條皆癎之初也見其候便爪其陽脈所應灸爪之 皆重手令兒驟啼及足絶脈亦依方與湯瞳子直視腹 滿轉鳴下血身熱口噤不得乳反張脊汗出發熱嗜卧 不悟手足掣瘲喜驚凡八條癎之惡者也如有此非復 湯爪所能救當時而灸之 法 治肝癎病面青目反視手足揺 灸足少陽厥陰各三壯 治心癎病面赤心下有熱短氣息微數 灸心下第二肋端宛宛中此為幽門也又灸手心主及 少陰各三壯 治脾癎病面黄復大下利 灸胃腕三壯俠胃腕傍灸二壯足陽明太陰各二壯 治肺癎病面白口沫出 灸肺腧三壯又灸手陽明太陰各二壯 治腎癎病面黒正直視不揺如尸狀 灸心下二寸二分三壯又灸肘中動脈各二壯又灸足 太陰少陽各二壯 治膈癎病目反四肢不舉 灸風府又灸頂上鼻下人中下唇承漿皆隨年壯灸之 治陽癎病不動揺 灸兩承山又灸足心兩手勞宫又灸兩耳後完骨各隨 年壯又灸臍中五十壯 治馬癎病張口揺頭馬鳴欲反折 灸項風府臍中三壯病在腹中燒馬蹄末服之甚良又 灸僕參 治牛癎病目正直視腹脹乃發 灸鳩尾骨及大椎各三壯燒牛蹄末服之良 治羊癎病喜揚目吐舌羊鳴 灸大椎上三壯又灸第九椎下節間三壯 治猪癎病如屍厥口噦喜吐沫 灸完骨兩傍各一寸七壯又法灸巨闕三壯在鳩尾下 一寸陷中 治犬癎病手屈拳攣 灸兩手心一壯灸足太陽一壯肋户一壯 又法灸足 陽明脚頭兩空各一壯 治雞癎病揺頭反折喜驚自揺 灸足諸陽各三壯 又法灸手少陰三壯在掌後去腕 半寸陰郄穴陷中 治小兒暴癎 灸兩乳頭女兒灸乳下二分 治小兒暴癎身軀正直如死人及腹中雷鳴 灸太倉及臍中上下兩傍各一寸凡六處又灸當腹度 取背以繩繞頸下至臍中竭便轉繩向背順脊下盡繩 頭灸兩傍各一寸五壯 若面白啼聲色不變灸足陽 明太陰 若目反上視眸子動當灸𩕄中取之法横度 口盡兩吻際又横度鼻下亦盡兩邊折去鼻度半都合 口盡為度從頰上髮際上行度之灸度頭一處正在𩕄 上未合骨中隨手動者是此最要處也灸三壯次灸當 頭上入髮二分許直望鼻為正次灸其兩邊目瞳子直 上入髮際二分許次灸頂上迴毛中次灸主客人穴在 眉後際動脈是次灸兩耳門當耳開口則骨解開動張 陷是也次灸兩耳上捲取之當捲上耳頭是也 一法 大人當耳上横三指小兒各自取其指也次灸兩耳後 完骨上青脈亦可以鍼刺令血出次灸玉枕項後高骨 是也次灸兩風池在項後兩轅動筋外髮際陷中是也 次灸風府當項中央髮際亦可與風際三處高下相等 次灸頭兩角當迴毛兩邊起是也又灸鼻人中口上灸 當令近鼻次灸承漿至此又有太極者可灸兩眉頭是 也 出嬰 孺方 已上頭部凡十九處兒生十日可灸三壯三十 日可灸五壯五十日可灸七壯病重俱灸之輕者只要 灸𩕄中風池玉枕也艾使熟炷令平正著肉火勢乃至 病所也艾若生炷不平正不著肉徒灸多炷無益也 若腹滿短氣轉鳴灸肺募在兩乳上第二肋間宛中懸 繩取之當童子是次灸膻中次灸胸堂次灸臍中次灸 薛息薛息在兩乳下第一肋間宛宛中是也次灸巨闕 大人去鳩尾下一寸小兒去臍作六分之寸去鳩尾下 一寸是也次灸胃脘次灸金門金門在穀道囊之後當 中央是也從陰囊下度至大孔前中分之 已上腹部 十二處胸堂巨闕胃脘十日兒只可灸二壯一月以上 可灸五壯陰下縫中可灸二壯或云隨年壯 若脊强 反張灸大椎并灸諸臟腧及督脊上當中從大椎度至 窮骨中屈更從大椎度之灸度下頭是督脊也 已上 背部十二處十日兒可灸三壯一月已上可灸五壯 若手足掣瘲驚者灸尺澤次灸陽明次灸少商次灸勞 宫次灸心主次灸合谷次灸三間次灸少陽 已上手 部十六處其要者陽明少商心主尺澤合谷少陽也壯 數如上 又灸伏兔次灸三里次灸腓腸次灸陽明次 灸少陽次灸然谷 已上足部十四處皆要可灸壯數 如上手足陽明謂人四指凡小兒驚癎皆灸之若風病 大動手足掣瘲者盡灸手足十指端又灸本節後 治小兒癲癎瘈瘲脊强低引項 灸長强穴三十壯在脊㡳端跦地取之乃得 治小兒癲癎驚風目眩 灸神庭穴七壯在鼻直上入髮際五分 治小兒風癎者先屈指手如數物乃發也 灸鼻柱上髮際宛宛中三壯 治小兒驚癎先驚怖啼呌後乃發也 灸頂上旋毛中三壯及耳後青絡脈 旋毛中即 百㑹穴也 治癎頭目眩痛頸項强急胷脇相引不得傾側 癲疾不嘔沫 灸本神在曲差傍一寸半在髮際又直耳上入髮際四 分足少陽陽維之㑹灸五壯 治小兒驚癎 灸臨泣當目上眥直上入髮際五分陷者中足少陽太 陽之㑹灸三壯主頰青不得視口沫出兩目眉頭痛小 兒驚癎反視 外臺甲乙絰云灸筋縮在第九椎節下 間督脈氣所發俛取之灸三壯主小兒驚癎瘈瘲狂走 疾急脊强目轉上挿 聖惠灸長强一穴在腰腧下脊 體骸端陷者中灸五壯主腰脊急强不可俛仰癲狂病 大小便難洞泄不禁五淋久痔小兒驚癎病 又灸瘈 脈二穴一名資脈在耳後雞足青脈是穴主頭風耳後 痛小兒驚癎瘈瘲嘔吐泄注驚恐失精視瞻不明䏧瞀 灸二壯鍼入一分 又小兒驚癎灸鬼祿穴一壯右唇 中央絃上炷如小麥大用鋼刀尖斷更住 又秦承祖 灸小兒胎癎妳癎驚癎狐魅神邪及癲狂病諸般醫治 不瘥者以併兩手大拇指用軟絲繩子急縳之灸三壯 艾炷著四處半在甲上半在肉上四處盡焼一處不燒其 灸不愈神效不可量也諸開灸上一壯如小麥大 嬰 孺方審是癎候急灸頂上旋髮中 若眼直視灸兩目 直瞳子髮際各一處心下一寸宛宛中脊上一處當兊 骨上一處大觀一處各灸二七壮頂上多灸亦良 更 見有癎候兩乳内各一寸七壯屢試大效 小兒食癎 者先寒熱洒淅乃發也灸鳩尾已上各穴不可一時下 灸特諸處無效即續次灸之輕者𩕄中額上髮際鼻人 中耳門風池玉枕可也 凡灸頭風大多者不過三十 壯此則沉者不可懶灸可日日灸之也 又灸口吻各 二七壯 又灸諸癎穴不可悉灸候諸處無效方灸之 千金翼云灸第二椎及下窮骨兩處以繩度中折繩 端一處是脊中骨也 凡三處復斷此繩作三折令合 等叅合如厶字以一角注中央灸下二角夾脊兩邊便 灸之凡五處也以丹注灸所五處各百壯削竹為籐繩 嬰孺又云凡灸癎得啼為輕易治不得啼為重難治 小兒生十數日便得癎者皆可灸也可灸一壯其要極 若三五壯 治小兒驚癎 灸囊下縫二七壯又兩乳頭三壯又灸天䆫百會又灸 耳上髮際各五壯 治小兒癎喘不得息耳聾 穴取顱息 治癎驚如有 見者 穴列缺并取陽明經 治癎瘈遺精若虚則病 諸瘕癲實則閉癃少腹中熱善寐 穴大敦 治癎瘈 手足擾目昏口禁溺黄 穴商邱 治風從頭至足癎 瘈口閉不得開每大便腹暴滿按之不下一作噫悲喘 穴崑崙 癎病腹滿常噎氣 灸亶中巨闕各五壯 亶中在乳中間平乳取 之巨闕在臍上六寸 風眩癎病角弓反張 全嬰 方 灸上星三壯 治馬癎 穴金門 僕參 治羊癎 穴㑹宗下空中 治小兒但是風癎病證諸醫治不瘥 明堂 經 穴率谷 治小兒發癎瘈瘲嘔吐涎沫驚恐赤 頰瞻視不明 穴顱𩕄 治小兒發癎瘈瘲 穴崑崙 治小兒發癎瘈瘲 穴瘈脈 神道 顱𩕄 治小 兒發癎張口揺頭身反折 穴金門 治狂癎不識人 及治風癎 全嬰 方 灸百會五壯 治風癲 灸督脈 在 鼻 直中入髮 際三壯 治癲厥狂走欲死 灸足大指毛中三壯 治狂發無常披髮大呌欲殺人不避水火 灸間使 在掌後三寸兩筋中 間男左女右隨年壯 治小兒驚癎風癎瘈瘲發即先 時鼻多清涕頂腫 穴前頂 治小兒驚癎 穴長強 身柱 治小兒驚癎瘈瘲嘔吐泄注驚恐失精瞻視 不明 穴瘈脈 長强 治小兒驚癎 穴𩕄會 前 頂 本神 大椎 治小兒驚癎張口揺頭啼呌反折 全嬰 方 灸臍中三壯 治癎發目上挿 穴攅竹 治 小兒癎喘不得息 穴𩕄會 治小兒二十四種瘹法 第一瘹牙關緊口不開 灸耳門相對一寸七壯穴在直耳門近眼 第二鬼瘹手臍冷眼不轉睛口中亂道 灸大拇指後紋每七壯在大指節上 第三獐瘹渾身壯熱兩手如梳頭啼哭聲促 灸兩手心及頂前一寸各灸二七壯 第四牛瘹弄唇撮口 灸鬼門穴在乳下麥粒七壯 第五瘹渾身壯熱上氣擡肩喘息不調頭足俱 冷肚脹 灸兩肋頭并髮心各七壯兩肋是章門穴 第六虎瘹目不轉睛兩手不開乍寒乍熱 灸百㑹穴大拇指節上各三七壯 第七猫瘹連牙欠口吐舌上唇 灸人中穴鼻柱下玉泉穴在枕骨下一寸第四椎兩邊 各一寸半各七壯 第八風瘹 灸玉枕穴在腦杓尖頭二七壯 第九螳蜋瘹撮口吐沫兩手在胷前 灸肩上頭臍心各三七壯 第十蛇瘹吐舌不狂 灸耳垂下七壯 第十一脾瘹胸内氣結喘息不匀 灸臍下一寸三七壯未瘥灸胃脘臍上四指并穴兩傍 各四指各七壯腹中鳴是效 第十二血瘹瀉血不定 灸大腹穴三壯在足大指去爪甲如韮葉 第十三搜腹瘹脚冷瀉痢不常 灸脊腧腰眼上四寸是又灸穴兩傍各一寸半各三七 壯未瘥灸腰眼三七壯 第十四心瘹吐逆不定身體壯熱 灸百會穴三七壯未瘥後心三七壯 第十五瘖瘹不語言 灸玉泉穴在玉枕下一寸灸乳上三指各二七壯 第十六臘瘹不熱乳食尋常多睡眼不開 灸足踝骨上四寸男内踝女外踝各三七壯髮際二七壯 第十七雞瘹手愛 人口黒色 灸後心五壯未瘥灸兩手心各三七壯 第十八猴瘹搐一邊眼不住 灸前後心三七壯或有手如梳頭者灸第六椎兩傍各 一寸半各三七壯 第十九弓瘹身體壯熱脊骨涼急如反弓 灸後心三七壯未瘥灸第九椎兩傍各一寸半三七壯 第二十瘹乾嘔不定四肢無力 灸氣腧十五壯第十二椎兩傍灸各一寸半 第二十一癎瘹握兩手如弓不轉眼睛 灸後心五十壯 第二十二瘹面青撮口眼中淚下 此是破軍 星所作 灸後心五十壯 第二十三瘹驚哭不定咬牙作聲 此是廉貞 星所作 灸第五椎下兩傍各一寸半各三七壯 第二十四瘹揉眼睛咬指甲 此是文曲 星所作 灸兩手心三七壯未瘥灸中指頭七壯 治小兒驚瘹 牙關硬 百㑹上灸三七壯又灸耳後一寸當時得效 舌䑛唇連牙欠口此名牛星瘹 灸人中三七壯 愛吐逆舌不住名蛇驚 灸承漿穴二壯 愛咬人名 狐瘹 灸後心一百壯下元虚腹脹氣塊排連臍上臍 心灸一七壯 翻眼擡睛名天瘹 於足大拇指當節 上灸一七壯 破腹害肚米穀不消脚脈不行是搜腹 瘹病凖前之穴灸之 多睡㝠目不開 内踝上面正 四寸急灸之 疳病 治小兒疳瘦 於胷下鳩尾骨尖上灸三壯次於脊下端尾翠骨尖上 灸三壯 兼小兒疳瘦脫肛體瘦渴飲形容瘦瘁諸方不 瘥尾翠骨上三寸骨陷中灸三壯 治小兒驚疳黄瘦塊腹脹㵼痢一切損虚 灸鳩尾下臍上中停中脘穴二七壯又脊骨從上第十 椎下兩傍各一寸半脾俞穴二七壯甚佳 治小兒脾神法 未灸之前先於土田地上畫箇十字中心先灸一炷令 云不灸天神不灸地神只灸脾神灸畢後灸病兒男左 女右手用竹片四五寸長令小兒搦定拳頭將竹片於 中指背節頭為凖比至中節盡處將竹虚折過再比囘 一般齊折折作如此様令㸃腰眼下左右隱然有二坑 窩處將 此様竹二尖頂一窩穴中尖落處即腰眼也 如此比定 窩窩以上尖為腰眼穴其艾炷視小兒歳 數大小病勢輕重加減小者如筯頭大大者如小指尖 大多者灸四七少者灸三七灸畢男於左脚腕上凹中 窩穴内拔出火氣小兒三歳以下灸三炷五歳以上灸 七壯灸畢將竹杖 如上者通長舒直於病兒心坎上 邊立直竹片下邊盡處為穴心坎作如此様心穴亦看 小兒大小及病勢輕重輕則灸三炷重則灸二七病發 者中病也如不發可用發瘡物令小兒食之即發既發 之後却須忌口十數日於瘡則有效驗只在十日半月 之間進飲食退黄色變容顔取竟取萬全之效吾家之孫 頼此以活餘人愈者甚多如若灸時得一知穴法之人 㸃定尤佳 治小兒腹大 灸分水 治小兒無辜疳腦後頂邊有核如彈子按之轉 動軟而不疼其間有蟲如米粉不速破之則 蟲隨熱氣流散淫蝕臟腑以致肢體作惡瘡 便利膿血壯熱羸瘦頭露骨立皆因氣血虚 憊所致或因灑濯兒衣露於簷下為鴟鳥落 羽所汚兒著此衣蟲入皮毛亦致斯疾凢曬 兒衣隨須微火烘之 用鍼刺破以膏藥貼則愈 治小兒癖氣久而不瘥者 灸中脘一穴章門一穴在大横外直臍季肋端側卧曲 上足舉臂取之右中脘章門二穴各灸七壯臍後脊中 灸二七壯取中脘從 下取病人四指是穴灸之無 不效也 治小兒乳癖 用麄線兩條各量兩乳頭中間濶狹於兩乳頭上垂下 照端直方停對兩乳於左右肋上灸七壮炷如麥大 治小兒癖 出危 氏方 灸兩乳下一寸各三壯 治小兒哺 露 灸大椎又灸尺澤在腕内横紋中尖又灸九角 治小兒疳蝕瘡 灸第十五椎俠脊兩傍七壯未瘥再 加七壯 治小兒腹滿不能食飲 穴懸鍾 治羸瘦 不肥食飲少不生肌膚 出資 生經 灸胃腧三壯一作一壯 在第十二椎下 兩傍各一寸半 治小兒身羸瘦賁豚腹腫四肢懈惰 肩背不舉 出濟生 拔粹方 灸章門二穴二七壯在大横外直 臍季肋端側卧屈上足伸下足舉臂取之 嘔吐 治嘔吐 出全 嬰方 灸上脘中脘各三壯 上脘在臍上五寸 中脘在臍上四寸 治小兒嘔吐奶汁 出幼幼 新書 灸中庭一穴一壯 在亶中穴 下一寸陷 者 中 治吐痢過多手足厥冷六脈沉細 灸第二脚指 上中節紋三壯立愈男左女右 治小兒嘔吐泄痢 穴瘈脈 治小兒嘔吐涎沫 穴顱𩕄 治霍亂已死 無命有暖氣者 出全 嬰方 取草圍一足從指頭至跟匝捻取 等折一半以度從足跟着地處上行度盡是穴灸七壯 瘧 治小兒瘧疾 灸大椎百㑹各隨年壯 治小兒瘟瘧 灸兩乳下一指三壯 治小兒瘧久不愈 灸足大 指次指外間陷者中各一壯内庭穴也 泄痢 治小兒秋深冷痢不止者 灸臍下二寸三寸間動脈 中三壯 治小兒洞泄 穴然谷 治小兒脫肛㵼血 深秋不止及疳痢脫肛 灸龜尾一壯脊端窮骨也 治小兒大腸虚肛門出 出直 指方 灸百㑹穴直取前後髮際折中横取兩耳尖折中在頭 之中心端正螺毛處是也兩手握蒜灸灸則肛腸自收 治小兒脫肛瀉血每發臟腑撮痛不可忍者 出明 堂經 灸百 㑹七壯 治小兒痢下赤白秋末脫肛每厠腹痛不可 忍者 明堂作 肛疼 灸十二椎下節間名接脊穴一壯 治臟熱肛門脫出及疳痢脫肛體瘦渴飲形容 瘦瘁諸治不瘥 灸頂上旋毛中三壯即入又灸尾翠骨三壯又灸臍中 隨年壯 岐伯曰兼三伏内用桃枝水浴兒午時當日 灸之後用青綿子拭當有疳蟲隨汗而出此法神妙 目病 治小兒雀目疳眼及眼闇冷淚 穴睛明 治小兒疳 眼 灸合谷一壯 治目澁怕明狀如青肓 灸中渚 各一壯 治小兒妳癖目不明 灸肩中俞各二十壯 明堂作 各一壯 治小兒二三嵗忽發兩眼大小角俱赤 灸 大指次指後間一寸五分陷者中各三壯 治小兒熱 毒風盛眼睛疼痛 灸手中指本節頭三壯名拳尖也 治小兒三五嵗兩眼每至春秋忽生白翳遮瞳子疼 痛不可忍者 灸九椎上一壯 治雀目夜不見物 出 全 嬰 方 灸手大指甲後一寸内兼横紋頭白肉際各一壯 亦治翳障 治小兒斑瘡入眼 灸大抒二穴各一壯 項後第一椎下兩傍各一寸半陷者中炷如小麥大 治小兒目不明 穴肝俞可灸一二七壯 治小兒口 吐臭氣 出幼幼 新書 灸手心一炷 治小兒口中腫或有 瘡蝕斷腥臭穢氣衝人 灸勞宫七壯 口耳喉舌病 治小兒重舌 灸行間隨年壯穴在足大指岐中又灸 兩足外踝上三壯 治喉中鳴咽乳不利 穴璇璣灸 三壯 治小兒急喉病 出幼幼 新書 灸天突穴一壯 治 喉痺哽噎咽腫不得息水漿不下 出全 嬰方 灸膈腧 在第七 椎下兩 傍各一 寸半 又灸鳩尾 在蔽骨 下五分 治耳聾嘈嘈無所聞 出 全 嬰 方 灸浮白 在耳後入 髮一寸 治小兒耳聾 穴顱𩕄 鍼 牙疼 出幼幼 新書 鍼隨左右邊疼手大指次指掌間入一 寸得氣絶補三十九息 大小便病 治小兒遺尿亦治尿血 灸臍下一寸半隨年壯又灸 大敦三壯 治小兒尿血 灸第七椎兩傍各三寸隨 年壯 治大小便不利欲作腹痛 灸榮衝四穴百壯 穴在胸背脊 四面各一寸 治腹熱閉時大小便難腰痛連胸 灸 團罔百壯 穴在小腸俞下二 寸横三寸間灸之 治大小便不通 灸臍 下一寸三壯又灸横 百壯 治小兒大小便不通 灸口兩吻各一壯 治小兒卒不尿 右安鹽於臍中 灸之 治大小便不通 灸八窌穴在腰目下三寸背 脊相去四寸邊各四穴計八穴故名八窌 治小便不 利大便泄注 灸天樞百壯穴在俠臍相去一寸魂魄 之舍不可鍼大法在臍傍一寸合臍相去可三寸也 治小便不利大便數注 灸屈骨端五十壯 㿗病 治小兒㿗法 右將兒坐碓頭祝之曰坐汝令兒某甲陰囊㿗故灸汝 三七二十一枚灸訖便牽小兒令雀頭下向者囊縫當 陰頭灸縫上七壯即消已驗艾炷蝟簪頭大耳 治小兒氣㿗 灸厥陰大敦左灸右右灸左各一壯 治小兒胎疝痛不得乳 穴築賔 治小兒卒疝嘔逆 惡寒喉乾腹腫内踝前痛淫濼䯒痠腋下腫 穴太衝 又云治小腹痛 小便不利如淋 治小兒偏墜若非胎中所有在後生 者 出濟生 拔粹方 灸莖下堅囊前中門强子上七壯即愈 治小兒疝氣陰囊核腫痛 如一歲兒患甚向陰下縫小下有血灸三壯瘥如五歲 兒以上患即從陰上有穴灸之即愈又法灸大敦七壯 治小兒胎產疝卵便腫者 灸囊後縫十字文當上三壯春灸夏較夏灸秋較秋灸 冬較冬灸春較 治小兒陰腫 灸内崑崙二穴三壯即太谿穴 治小兒陰疝腫發便腫痛 灸足大指本節三炷隨痛左右灸之 雜病 治小兒多涕者是腦門被風拍著及肺寒也 灸𩕄㑹 治小兒飲水不歇面目黄者 灸陽綱各一壯 治 小兒五六歲不語者心氣不足舌本無力撥轉難 灸 心腧三壯或足兩踝各三壯 治小兒卒患肚皮青黒不急治須臾即死 灸臍上下左右去臍半寸并鳩尾骨下一寸凡五處各 灸三壯 治小兒𩕄陷 灸臍上下各寸半及鳩尾骨端又足太陰各一壯 治小兒𩕄不合 灸臍上下各五分二穴各三壯灸瘡未發𩕄門先合 治水氣四肢浮腫及腹大 灸分水三壯在臍上一寸炷如小麥大 小兒龜背者生時被客風拍着脊骨風達於髓 也以致如是 灸肺腧心腧膈腧各三壯然法亦累用十有三得效亦 無全效之功符直殿之孫紹熈辛亥春灸即效 治小兒龜胸緣肺熱脹滿攻胸膈所縁生又縁 乳母食熱麫五辛致使轉更胸高起也 灸兩乳前各一寸五分上兩行三骨罅間六處各三壯 炷如小麥大春夏從下灸上秋冬從上灸下若不依此 法灸十患不愈一二也 治失欠頰車蹉 灸背第五椎一日二七壯滿三日未瘥灸氣衝二百壯 胸前喉下舊骨中是亦名氣堂 治頰車蹉閃 灸足内踝上三寸宛宛中或三寸五分百壯三報此三 陰交穴也 治小兒食每頭痛及五心熱者 穴譩譆 治小兒脇 下滿瀉痢體重四肢不收痃癖積聚腹痛不食痰瘧寒 熱 灸脾腧二穴 在十一椎下兩傍 相去各一寸五分 又治腹脹引背 食飲多漸漸黄可灸七壯黄疸者可灸三壯 治癮疹 痒痛方 灸曲池二穴小兒隨年壯發即灸之神良 治邪病卧瞑瞑如死 灸風府五壯在後髮際上一寸大筋内宛宛中禁鍼妄 語鬼言灸鬼祿五壯刀子决斷尤佳凡人中惡先掐鼻 是也 又法大呌狂走灸足三里在膝下三寸脛外 又法邪病四肢重痛并諸雜候尺澤主之在動脉中 治咳嗽久不瘥 灸肺腧五壯在三椎下兩傍各一寸 半 治咳而泄不欲食 穴商邱 治小兒心疼 灸 足大拇指中節上三艾即止男左女右 治小兒頂腫 穴前頂 治小兒鼻多清涕 穴前頂 普濟方卷四百二十四
欽定四庫全書 普濟方卷四百二十五 明 周王朱橚 撰 本草藥品畏惡 玉石上部 玉泉 畏欵 冬花 玉屑 惡鹿 角 丹砂 惡磁石 畏鹹水 曾青 畏兔 絲子 石膽 水英為使畏牡茵桂芫 花辛夷白薇 茵音郡 鍾乳 蛇床為使惡牡丹 𤣥石牡蒙畏紫石 英蘘 草 雲母 澤瀉為使畏䰿甲 及流水 䰿音駝 朴硝 畏麥 句薑 硝石 火 為 使惡苦參苦 菜畏女苑 芒硝 石韋為使 惡麥句薑 白礬 甘草 為使 滑石 石 韋 為使惡 曾青 紫石英 長石為使畏扁青附子 不欲䰿甲黄連麥句薑 白石英 惡 鬼 臼 赤石脂 惡大黄 畏芫花 黄石脂 曾青為使惡細辛 畏蜚蠊 蠊音亷 白 石脂 鷰糞為使惡 松脂畏黄芩 太一餘糧 杜仲為使畏鐡 落菖蒲貝母 玉石中部 水銀 畏磁 石 殷孽 惡防己 畏本 孔公孽 木蘭為使 惡細辛 陽起 石 桑螵蛸為使惡澤瀉菌桂雷丸蛇 蛻皮畏兔絲子 音郡蜕音稅 凝水石 畏地榆 解巴豆 毒 石膏 雞子為使惡 莽草鬼臼 磁石 柴胡為使畏黄石脂 惡牡丹莽草殺鐵毒 𤣥石 惡松脂栢子仁 菌桂 音郡 理石 滑石為使 畏麻黄 玉石下部 青琅玕 得水銀良畏 雞骨殺錫毒 礜石 得火良棘針為使惡虎 掌鬼臼鶩屎細辛畏水 特生礜石 得火良 畏水 方解石 惡巴 豆 代赭 畏天 雄 大鹽 漏蘆 為使 草藥上部 六芝 薯蕷為使得髪良惡 怕山畏扁青茵陳 天門冬 垣衣地黄為 使畏曾青 麥 門冬 地黄車前為使惡欵 冬苦瓠畏苦参青葙 术 防風地 榆為使 女葳葳㽔 畏 鹵 鹹 乾地黄 得麥門冬清酒良 惡貝母畏蕪荑 菖蒲 秦艽秦皮為使 惡地膽麻黄 艽音 膠 逺志 得茯苓冬葵子龍骨良殺天雄 附子毒畏真珠蜚蠊藜蘆文蛤 澤瀉 畏 海 蛤文 蛤 薯蕷 紫芝為使 惡甘遂 菊花 水枸杞根桑 根白皮為使 丼草 木 乾 漆苦參為使惡逺志及 甘遂大㦸芫花海藻 人參 茯苓為使惡 疏及藜 蘆 音摉疏音疎 石斛 陸英為使惡凝水石 巴豆畏白殭蚕雷丸 牛膝 惡熒火鱉甲 陸英畏白前 細 辛 曾青棗根為使惡狼毒山茱 萸黄耆畏硝石滑石及藜蘆 獨活 蠡實為使 蠡音禮 柴 胡 半夏為使惡皂 莢畏女苑藜蘆 菴 音 淹 䕡 音 閭 子 荆子薏苡仁為使 薏音意苡音以 菥 音 錫 蓂 音 覔 子 得荆子細辛良 惡乾姜苦参 龍膽 貫衆為使惡 防葵地黄 兔絲子 冝圓不宜煮得酒良薯蕷松脂 為使惡雚菌雚音桓菌音郡 巴㦸 覆盆子 為使惡 朝生雷 丸丹參 蒺藜子 烏頭 為使 防風 惡乾姜藜蘆白欵 芫花殺附子毒 絡 石 杜仲牡丹為使惡 鐵落畏菖蒲貝母 黄連 黄芩龍骨理石為使惡菊 花芫花𤣥參白鮮畏欵冬 勝烏頭解 巴豆毒 沙參 惡防己 及藜蘆 丹參 畏醎水 及藜蘆 天名精 垣 衣 為 使 决明子 惡實為使 惡大麻子 芎藭 白芷 為使 續斷 地黄為使 惡雷丸 黄耆 惡鱉 甲 杜若 得辛夷細辛良 惡柴胡前胡 蛇床子 惡牡丹 巴豆貝 母 茜根 畏鼠 婦 飛亷 得鳥頭良 惡麻黄 薇衘 得秦 艽良 五味 子 蓯容為使惡 葳㽔勝烏頭 草藥中部 當歸 惡䕡茹畏菖蒲海藻牡 蒙 藺音閭茹音如 秦艽 音膠 菖 蒲為使 黄芩 山茱黄龍骨為使惡䓤 實畏丹砂牡丹藜蘆 芍藥 湏圓為使惡石斛芒硝 石硝鱉甲小薊及藜蘆 乾薑 秦椒為使惡黄芩黄連天鼠糞殺 半夏莨菪毒 莨音浪菪音蕩 藁本 惡䕡 茹 麻黄 厚朴為使惡 辛夷石韋 葛根 殺野葛巴 豆百藥毒 前胡 半夏為 使惡皂 莢畏 藜蘆 貝母 厚朴白薇為使惡桃花畏 秦艽礬石莽草及烏頭 音 括 音婁 枸 杞為使惡乾薑畏 牛膝乾漆及烏頭 𤣥參 惡黄耆乾薑大棗 山茱萸及藜蘆 苦參 𤣥 參 為使惡貝母漏蘆 兔絲子及藜蘆 石龍芮 大㦸為使畏 蛇蛻呉茱萸 石韋 滑石 杏仁 為使得 菖蒲良 狗脊 萆薢為使 惡敗醬 蠣薢 薏苡為使畏葵根大 黄柴胡牡 前胡 蘧 音 劬 麥 蘘草牡丹為 使惡桑螵蛸 白芷 當歸為使 惡旋復花 紫苑 欵冬 為使 惡天雄蘧麥雷 丸逺志畏茵陳 白鮮皮 惡桑螵蛸桔 梗茯苓萆薢 白薇 惡黄耆 乾薑乾 漆大棗 山茱萸 紫參 畏辛 夷 仙靈脾 薯蕷 為使 牡丹 畏兔 絲子 欵 冬花 杏仁為使得紫苑良惡皂莢硝石𤣥参 畏貝母辛夷麻黄黄芩黄連黄耆青葙 漢防己 殷孽為使惡細辛 畏萆薢殺雄黄毒 女苑 畏鹵 醎 澤蘭 防己 為使 地榆 得 髮 良惡麥 門冬 海藻 反甘 草 草藥下部 大黄 黄芩 為使 桔梗 秦皮為使畏白 及龍膽龍眼 甘遂 𤓰蒂為使惡 逺志反甘草 葶藶 榆皮為使得酒良 惡殭蚕石龍芮 芫花 决明為使 反甘草 澤漆 小 豆 為使惡 薯蕷 大㦸 反甘 草 鈎吻 半夏為使 惡黄芩 藜蘆 黄連為 使畏細 辛芍藥𤣥 参惡大黄 天雄 逺志為使 惡腐婢 烏頭烏喙 許穢切 莽 草為使反半 夏 貝母白欵白 及惡藜蘆 音秳 附子 地膽為使惡蜈蚣畏防風 甘草黄連人参烏韮大豆 貫衆 雚菌為使 雚 音桓菌音郡 半夏 射干為使惡皂莢畏雄黄 生薑乾薑秦皮鱉甲反烏 頭 射 音夜 虎掌 蜀漆為使 畏莾草 蜀漆 藪為使 惡貫衆 恒山 畏 玉 札 狼牙 蕪荑為使惡 棗肌地榆 白歛 伐赭為使 反烏頭 白及 紫石 英為 使惡理石杏 核仁杏仁 雚菌 得酒良 畏雞子 䕡 音 閭 茹 音如 甘草為 使惡麥門冬 藎草 畏鼠 婦 夏枯草 土𤓰 為使 狼毒 大豆為使 惡麥句薑 鬼臼 畏垣 衣 木藥上部 茯苓茯神 馬蘭為使惡白歛畏牡 蒙地榆雄黄秦艽龜甲 栢子仁 牡蠣桂心 爪子為使 畏菊花羊踹 諸石麩麵 杜仲 惡蛻参𤣥参 蛻音税 乾漆 半夏為使 畏雞子 蔓荆子 惡烏頭 石膏 五加皮 逺志為使畏 蛇皮𤣥参 黄蘗 惡蛇 漆 辛夷 芎藭為使惡石脂畏菖 蒲蒲黄黄連石膏黄環 酸棗 惡防 己 槐子 景天 為使 牡荆實 防風為使 惡石膏 木藥中部 厚朴 乾薑為使惡 澤瀉寒水石 山茱萸 蓼實為使惡桔 梗防風防己 吳茱萸 蓼實為使惡丹参 硝石畏紫英石 秦皮 大㦸為使 惡吳茱萸 占斯 解狼 毒毒 梔子 解躑 躅毒 桑根白皮 續斷桂心 麻子為使 秦椒 惡 藪防 葵畏雄黄 木藥下部 黄環 鳶尾為使惡 茯苓防己 石南 五加皮 為使 巴豆 芫花為使惡 蘘草畏大黄 黄連藜蘆 殺斑蝥毒 蜀椒 杏仁為使 畏欵冬 欒華 决明 為使 雷丸 荔實 厚朴 為使惡 葛根 音 授 疏 音疎 漏 蘆為使 皂莢 栢子仁為使惡麥 門冬畏空青人參 苦 參 獸上部 龍骨 得人參牛黄 良畏石膏 龍角 畏乾漆蜀 椒理石 牛黄 人參為使 惡龍骨地 黄龍膽蜚 蠊畏牛膝 白膠 得火良 畏大黄 阿膠 得火良 畏大黄 獸中部 犀角 松脂為使惡 雚 雷丸 羖羊角 兔絲子 為使 鹿茸 麻節 為使 鹿 角 杜仲 為使 獸下部 麋脂 畏大 黄 蟲魚上部 蠟蜜 惡芫花 齊蛤 蜂子 畏黄芩芍 藥牡蠣 牡蠣 貝母為使得甘 草牛膝逺志蛇 床良惡麻黄 吳茱萸辛夷 桑螵蛸 得龍骨療曵 良畏旋復花 海蛤 蜀漆為使 惡甘遂畏 芫 花 龜甲 惡沙参 蜚蠊 蟲魚中部 伏翼 莧實芸 實為使 蝟皮 得酒良畏桔 梗麥門冬 蜥 音 錫 蜴 音亦 惡 硫黄斑蝥 蕪 荑 露蜂房 惡乾薑丹參黄 芩芍藥牡蠣 䗪 音畏皂莢 柘菖蒲 蠐螬 蜚 蠊 為使惡 附子 鼈甲 惡礬 石 䰿 音 駞 魚甲 蜀漆為使畏狗 膽甘遂芫花 烏 賊魚骨 惡白歛 白及 解魚 殺莨菪 毒漆毒 天鼠糞 惡白歛 白薇 蟲魚下部 蛇蛻 音税 畏 慈石及酒 羌蜋 畏羊角 石膏 斑蝥 馬刀為使畏巴 豆丹參空青惡 膚 青 地膽 惡甘 草 馬刀 得水 良 果上部 大棗 殺烏 頭毒 果下部 杏仁 得火良惡黄耆黄芩葛 根解錫糊粉毒畏蘘革 菜上部 冬葵子 黄芩 為使 菜中部 葱實 解藜 蘆毒 米上部 麻蕡麻子 畏牡蠣白 薇惡茯苓 米中部 大豆及黄卷 畏五參龍膽得前胡扁 杏仁牡蠣良殺烏頭毒 大麥 食蜜 為使 右一百九十九種有相制使其餘皆無故不僃錄 藥相反歌 貝母半夏并 白歛白及反烏頭細辛狼毒五參輩 人參丹參沙 參𤣥參苦参 偏與藜蘆結寃讎大㦸芫花兼海藻甘遂 以上反甘草記取歌中十八反莫使同行真箇好 烏頭反半夏 貝母白歛甘草反大㦸芫花甘遂海 藻藜蘆反五参細辛芍藥 服諸藥記忌 有术勿食桃李仁及雀肉胡荽大蒜青魚鮓等 有藜 蘆勿食狸肉 有巴豆勿食蘆芛及野猪肉 有黄連 桔梗勿食猪肉 有地黄勿食蕪荑 有半夏菖蒲勿 食飴糖魚肉 有細辛勿食生菜 有甘草勿食菘草 有牡丹勿食生胡荽 有商陸勿食犬肉 有恒山 勿食生葱生菜 有空青朱砂勿食生血物 有茯苓 勿食醋物 有鼈甲勿食莧菜 有天門冬勿食鯉魚 服藥不可多食生胡荽及蒜雜生菜又不可食諸滑 物菓實等又不可食肥猪犬肉油膩肥羮魚膾腥臊 等物 肝臟用藥 㽔仁 温微 寒 空青 寒大 寒 石膽 寒 决明子 平微 寒 青葙 子 微 寒 曾青 小 寒 升麻 平微 寒 龍腦 平微 寒 𤣥參 微 寒 梔子 寒大 寒 龍膽 寒大 寒 枸杞子 微 寒 苦參 寒 車前 子 寒 菊花 平 礜石 大熱生 温熟熱 烏賊魚骨 微 寒 兔肝 平 寒 酸棗仁 平 秦椒 生温 熟寒 黄連 寒微 寒 蔓青子 温 竹瀝 大 寒 熊膽 寒 青羊膽 温 阿膠 平微 温 細辛 温 青石脂 平 心臟用藥 麥門冬 平微 寒 逺志 温 丹參 微 寒 紫石英 温 犀角 寒微 寒 玉屑 平 鐵粉 平 銀屑 平 硃砂 微 寒 牛黄 平 茯神 平 眞珠 寒 凝水石 寒大 寒 菖蒲 温 龍 齒 平微 寒 鐵精 微 寒 黄連 寒微 寒 羚羊角 温微 寒 茯苓 平 生地黄 大 寒 竹瀝 大 寒 尺竹 赤石脂 大 温 脾臟用藥 黄耆 微 温 柴胡 平微 寒 附子 温大 熱 枳實 寒微 寒 陳橘 皮 温 人參 微寒 微温 木通 平 厚朴 温大 温 乾薑 温大 熱 麴 大 熱 大麥蘖 温 平 大棗 平 黄石脂 平 术 温 訶黎勒 温 桂 大 熱 吳茱萸 温大 熱 木香 温 檳榔 温 胡椒 大 温 肉豆冦 温 丁香 温 髙良薑 大 温 蓽茇 音撥 大温 石蜜 平微 温 肺臟用藥 欵冬花 温 桔梗 微 温 百合 平 杏仁 温 紫苑 温 射 音 液 干 平微 温 紫蘇子 温 木通 温 旋復花 温微 温 桑根白皮 寒 皂莢 温 沙參 微 寒 天門冬 平大 寒 白 前 微 温 百部 微 温 貝母 平微 寒 芫花 温微 温 乾薑 温大 熱 車前子 寒 麻黄 温微 温 蛤蚧 平 馬兠鈴 寒 半 夏 生微寒 熟温 五味子 温 葶藶 寒大 寒 白石脂 平 腎臟用藥 肉蓯容 微 温 巴㦸天 微 温 山茱萸 平微 温 牛膝 平 兔 絲子 平 石斛 平 鹿茸 温微 温 蛇床子 平 杜仲 平 温 兹 石 石 寒 薢 平 乾漆 温 桑螵蛸 平 澤瀉 寒 補骨脂 大 寒 鍾乳 温 黑石脂 平 石南 平 烏喙 許穢切 微温 天雄 温大 温 石龍芮 平 治風通用藥 防風 温 漢防己 平 温 蔓荆子 微寒 微温 秦艽 音膠 平 獨 活 平微 寒 芎藭 温 羌活 平微 寒 麻黄 温微 温 天門冬 平大 寒 附子 温大 熱 杜若 麥門冬 平微 寒 犀角 寒微 寒 細辛 温 本 温微 寒 羚羊角 天雄 黄耆 平 蒺藜子 温㣲 寒 菖蒲 温 葈耳 松以反 温㣲寒 菊花 平 牡荆子 平微 寒 狗脊 平微 温 天麻 平 薏苡仁 微 寒 當歸 温大 温 麻黄 温大 温 萆薢 平 烏喙 許穢切 微温 側 子 大 熱 巴㦸 微 温 躑躅 温 欒荆 温 海桐皮 平 小 天蓼 温 辛夷 温 乾蠍 温 天南星 温 莽草 温 烏頭 温大 熱 栢子仁 平 白花蛇 温 烏蛇 温 酸棗 仁 平 葳靈仙 温 鼠粘子 平 牛膝 平 牛黄 平 枳殻 微 寒 風眩 菊花 平 飛亷 躑躅 温 虎掌 温微 寒 杜若 微 温 茯神 平 茯苓 平 白芷 温 鳩 尺脂 切 頭 平 人參 微寒 微温 芎藭 温 蔓荆子 微寒 微温 薯蕷 温 平 术 温 蘼蕪 温 頭面風 芎藭 温 薯蕷 温 平 天雄 温大 温 山茱萸 平微 温 莽草 温 辛夷 温 牡荆子 温 蔓荆子 微寒 微温 藁本 温微 寒 蘼蕪 温 葈耳 松以切 温㣲寒 蜂子 平㣲 寒 杜若 中風脚弱 石斛 平 鍾乳 温 殷孽 温 孔公孽 温 硫黄 大 熱 附子 温大 熱 豉 寒 丹參 微 寒 五加皮 温微 寒 竹瀝 大 寒 大豆 平 天雄 温大 温 側子 大 熱 牛膝 平 胡麻 平 久風濕痺 菖蒲 温 茵芋 温微 温 天雄 温大 温 附子 温大 熱 烏頭 温大 熱 細辛 温 蜀椒 温大 熱 牛膝 平 天門冬 平大 寒 术 温 丹參 微 寒 石龍芮 平 茵陳 平微 寒 松葉 温 松節 温 側子 大 熱 躑躅 温 栢子仁 平 薏苡仁 微 寒 蔓荆子 微寒 微温 葈耳 松以切 温微寒 賊風欒痛 茵芋 温微 温 附子 温大 熱 側子 大 熱 麻黄 温微 温 芎藭 温 杜仲 平 温 萆薢 平 狗脊 平微 温 白鮮皮 寒 白 及 平微 寒 葈耳 松以切 温㣲寒 豬椒 温 防己 平 石斛 平 風瘙痒 蛇床子 平 蒴翟 温 烏喙 許穢切 㣲温 景天 平 蒺 藜子 㣲温 㣲寒 楓香 平 藜蘆 㣲 寒 茺蔚子 青葙 子 㣲 寒 枳殻 㣲 寒 傷寒 麻黄 温微 温 葛根 平 杏仁 温 前胡 微 寒 柴胡 平微 温 大青 大 寒 龍膽 寒大 寒 芍藥 平微 寒 薰草 平 升麻 平微 寒 牡丹 寒微 寒 虎掌 温微 寒 术 温 漢防己 平 温 石膏 微寒 大寒 牡蠣 平微 寒 貝母 平微 寒 鼈甲 平 犀角 寒微 寒 豉 寒 羚羊角 温微 寒 䓤白 平 生薑 微 温 芒 硝 大 寒 半夏 生微寒 熟温 知母 寒 時氣 牡蠣 平微 寒 龍膽 寒大 寒 犀角 寒微 寒 葱白 平 寒 天黄 寒大 寒 石膏 微寒 大寒 雄黄 温微 温 麻黄 温微 温 葛根 平 杏仁 温 黄芩 平大 寒 白鮮皮 寒 葳𬎼 平 貝母 平微 寒 䜴 寒 射 音 液 干 平微 寒 生薑 微 温 茵 陳 平微 寒 羚羊角 温微 寒 梔子 寒大 寒 牡丹 寒微 寒 大 青 大 寒 凝水石 寒微 寒 水牛角 平 升麻 平微 寒 竹茹 音如 微寒 芍藥 平微 寒 前胡 微 寒 柴胡 平微 寒 熱病 此差 犀角 寒微 寒 葛根 平 白鮮皮 寒 小麥 微 寒 知母 寒 𤣥參 微 寒 理石 寒大 寒 長石 寒 黄芩 平熱 大 凝水 石 寒大 寒 差 杏仁 温 黄芩 平大 寒 白鮮皮 寒 葳𬎼 平 貝母 平微 寒 差 䜴 寒 射 音 液 干 平微 寒 生薑 微 温 茵陳 平微 寒 羚羊角 温微 寒 差 梔子 寒大 寒 牡丹 寒微 寒 大青 大 寒 柴胡 平微 寒 水牛角 平 升麻 平微 寒 竹茹 音如 微寒 芍藥 平微 寒 前胡 微 寒 熱病 犀角 寒微 寒 葛根 平 白鮮皮 寒 小麥 微 寒 知母 寒 𤣥參 微 寒 理石 寒大 寒 長石 寒 黄芩 平大 熱 凝水 石 寒大 寒 浮萍草 寒 敗醬 平微 寒 天青 大 寒 梔子 寒 大 寒 石膏 大寒 微寒 羚羊角 温微 寒 垣衣 寒 白薇 平大 寒 滑石 寒大 寒 景天 平 升麻 平微 寒 大黄 寒大 寒 龍齒 平微 寒 葶 寒大 寒 茵陳 平微 寒 楝實 寒 藍實及葉 寒 白頸地龍 寒大 寒 苦參 寒 朴硝 寒大 寒 大熱 凝水石 寒微 寒 石膏 微寒 大寒 滑石 寒大 寒 黄芩 平大 寒 知母 寒 白鮮皮 寒 𤣥參 微 寒 茵陳 平微 寒 鼠李根 皮 微 寒 竹瀝 大 寒 梔子 寒大 寒 虵苺 音毎 大寒 芒硝 大 寒 白頸地龍 寒大 寒 大黄 寒大 寒 苦參 寒 沙參 微 寒 勞熱 鼈甲 平 柴胡 平微 寒 茵陳 平微 寒 秦艽 音膠 平 訶黎 勒 温 天靈葢 平 青蒿 寒 地骨皮 大 寒 前胡 微 寒 龍膽 寒大 寒 胡黄蓮 平 人參 微寒 微温 梔子 寒大 寒 獺 肝 沙參 微 寒 知母 寒 貝母 平微 寒 百部 微 温 木通 平 桑根白皮 寒 桃仁 平 杏仁 温 麥門冬 平微 寒 勞復 鼠糞 微 寒 豉 寒 竹瀝 大 寒 龜甲 平 柴胡 平微 寒 麥 門冬 平微 寒 瘧病 恒山 寒微 寒 蜀漆 平微 温 牡蠣 平微 温 鼈甲 平 麝香 温 麻黄 温微 温 大青 大 寒 防葵 寒 豬苓 平 漢防 己 平 温 茵芋 温微 温 巴豆 温生温 熟寒 白頭翁 温 女青 平 芫花 温微 温 白微 平大 寒 松羅 平 桃 平 烏梅 平 雄黄 平大 温 菖蒲 温 莽草 霍亂 人參 微寒 微温 乾薑 温大 熱 术 温 附子 温大 熱 桂心 大 熱 陳橘皮 温 厚朴 温大 温 香葇 音柔 温 髙良薑 大 温 麕 居筠 切温 木𤓰 温 肉豆䓻 温 丁香 温 轉筋 小蒜 温 木𤓰 温 陳橘皮 温 雞舌香 微 温 肉豆蔲 温 生薑 微 温 杉木 微 温 嘔呃 厚朴 温大 温 香柔 音柔 温 麕 居筠 切温 人參 微寒 微温 附子 温大 熱 术 温 楠材 微 温 木𤓰 温 髙良薑 大 温 丁香 温 桂心 大 熱 陳橘皮 温 枇杷葉 平 白豆蔲 温 大腹水腫 大㦸 寒大 寒 甘遂 寒大 寒 澤漆 微 寒 葶藶 寒大 寒 芫花 温微 温 巴豆 温生温 熟寒 豬苓 平 漢防己 平 温 澤蘭 微 寒 桑根白皮 寒 商陸 平 澤瀉 寒 郁李仁 平 海 藻 寒 昆布 寒 苦 寒 赤小豆 平 𤓰蒂 寒 鱧 音 禮 魚 寒 鯉魚 寒 大豆 平 蕘 音 饒 花 寒微 寒 腸澼下痢 赤石脂 大 温 龍骨 平微 寒 牡蠣 平微 寒 乾薑 温大 熱 黄 連 寒微 寒 黄芩 平微 寒 當歸 温大 温 附子 温大 熱 禹餘 糧 平 寒 藜蘆 寒微 寒 黄蘖 寒 芸實 温 礬石 寒 阿 膠 平微 温 艾葉 微 温 陟釐 音离 大温 硫黄 大 熱 烏梅 平 石榴皮 平 枳實 寒微 寒 牛角腮 平 地榆 微 寒 厚朴 温大 温 白頭翁 温 栢葉 平 白蘘荷 微 温 赤地利 平 桃花石 温 蠟 大便不通 朴消 寒大 寒 芒消 大 寒 大㦸 寒大 寒 檳榔 温 牽牛子 寒 郁李仁 平 大黄 寒大 寒 巴豆 温生温 熟寒 蜜 微 温 大麻子 平 牛膽 大 寒 豬膽 微 寒 小便淋 滑石 寒大 寒 冬葵子 寒 茅根 寒 蘧麥 寒 榆皮 平 石韋 平 葶 寒大 寒 蒲黄 平 麻子 平 琥珀 平 石蠶 寒 蜥 音 錫 蜴 音亦 寒 胡鷰糞 平 衣中白魚 温 亂髮 微 温 石鷰 寒 車前子 寒 木通 平 海蛤 平 貝齒 平 消石 寒大 寒 黄芩 平微 寒 冬葵根 寒 豬 苓 平 小便利 牡蠣 平微 寒 龍骨 平微 寒 鹿茸 温微 温 桑螵蛸 平 漏 蘆 寒大 寒 土𤓰根 寒 雞肶胵 微 寒 雞腸草 微 寒 山茱 茰 平微 温 溺血 戎鹽 寒 鹿茸 温微 温 龍骨 平微 温 蒲黄 平 乾地黄 寒 牛膝 平 車前子 寒 栢子并葉 平微 寒 消渴 白石英 微 温 石膏 微寒 大寒 茯神 平 麥門冬 平微 寒 黄 連 寒微 寒 知母 寒 根 寒 茅根 寒 枸杞根 大 寒 小麥 微 寒 䈽竹葉 平大 寒 土𤓰根 寒 葛根 平 李 根 寒 蘆根 寒 菰根 大 寒 冬𤓰 微 寒 馬乳 冷 牛乳 微 寒 羊乳 温 桑根白皮 寒 鉛丹 微 寒 黄疸 茵陳 平微 寒 梔子 寒大 寒 紫草 寒 白鮮皮 杜鼠 微 温 大黄 寒大 寒 𤓰蔕 寒 秦艽 音膠 平 寒 上氣欬嗽 麻黄 温微 温 杏仁 温 白前 微 温 陳橘皮 紫苑 温 桂心 大 熱 欵冬花 温 五味子 温 細辛 温 蜀椒 温 大 熱 半夏 生微 熱温 生薑 微 温 桃仁 平 紫蘇子 温 射 音 夜 干 微 温 芫花根并花 温微 温 百部根 温大 熱 乾薑 温 大 熱 貝母 平微 寒 皂莢 温 肺萎 蒺藜子 温微 寒 人參 微寒 微温 茯苓 平 天門冬 平大 寒 麥門冬 平大 寒 豬蹄 小 寒 白石英 微 温 蛤蚧 平 薏苡 仁 微 寒 嘔吐 厚朴 温大 温 陳橘皮 温 人參 微寒 微温 半夏 生微寒 熟温 麥門冬 平微 寒 生薑 微 温 白芷 温 鉛丹 微 寒 雞子 微 寒 薤白 温 甘竹葉 平大 寒 附子 温大 熱 痰飲 大黄 寒大 寒 甘遂 温大 寒 芒硝 大 寒 茯苓 平 紫胡 平 微 寒 前胡 微 寒 术 温 細辛 温 旋復花 微 温 厚朴 温 大 温 人參 微寒 微温 枳實 寒微 寒 陳橘皮 温 半夏 生微 寒熟 温 生薑 微 温 甘竹葉 平大 寒 蕘花 寒微 寒 髙良薑 大 温 烏頭 温大 熱 芫花 温大 温 宿食 大黄 寒大 寒 巴豆 温生温 熟温 朴硝 寒大 寒 柴胡 平微 寒 术 温 桔梗 微 温 厚朴 温大 温 皂莢 温 麴 熱 蘖 温 檳榔 温 腹脹滿 麝香 温 甘草 平 人參 微寒 微温 皂莢 温 术 温 乾 薑 温大 熱 百合 平 厚朴 温大 温 菴 音 奄 䕡 音 閭 子 微寒 微温 枳實 寒微 寒 桑根白皮 温 大豆黄卷 温 旋復花 微 温 香葇 温 訶黎勒 温 草豆蔲 畢澄茄 温 心腹冷痛 當歸 温大 温 芍藥 平微 寒 桔梗 微 温 乾薑 温大 熱 桂心 大 熱 蜀椒 温大 熱 附子 温大 熱 呉茱茰 温大 熱 烏頭 温 大 熱 甘草 平 礜石 大熱生 温熟熱 术 温 戎鹽 寒 芎藭 温 厚朴 温大 温 小蒜 温 髙良薑 大 温 蜂子 平微 寒 肉豆冦 温 蓬莪荗 旬律 切平 腸鳴 丹參 微 寒 海藻 寒 昆布 寒 半夏 生微寒 熟温 心下滿急 茯苓 平 枳實 寒微 寒 半夏 生微寒 熟温 术 温 生薑 微 温 百合 平 青橘皮 微 温 菴䕡子 微寒 微温 杏仁 温 虚冷氣 蓽茇 音撥 温 胡椒 大 温 阿魏 平 呉茱茰 温大 熱 厚朴 温大 温 桂心 大 熱 木香 温 乾薑 温大 熱 白豆蔲 大 温 丁香 温 术 温 京三稜 平 蓽澄茄 温 益智子 温 髙良薑 大 温 訶黎勒 温 艾葉 微 温 心煩 石膏 微寒 大寒 滑石 寒大 寒 杏仁 温 梔子 寒大 寒 茯苓 平 貝母 平微 寒 木通 平 李根 微 寒 甘竹瀝 大 寒 烏 梅 平 雞子 微 寒 豉 寒 甘草 平 知母 寒 王不留 行 平 石龍芮 平 玉屑 平 酸棗仁 平 凝水石 寒 微 寒 積聚癥瘕 空青 寒大 寒 芒硝 大 寒 朴硝 寒大 寒 硫黄 大 熱 胡粉 寒 礜石 大熱生 温熟熱 大黄 寒大 寒 狼毒 平 巴豆 温生温 熟寒 附子 温大 熱 烏頭 温大 熱 苦參 寒 芫花 温微 温 柴 胡 平微 寒 鼈甲 平 蜈蚣 温 豬肚 微 温 白馬溺 微 寒 䰿 音 駝 甲 微 温 蜀漆 平微 温 甘遂 寒大 寒 貫衆 微 寒 京三 稜 平 中惡 鬼箭 寒 芍藥 平微 寒 牛黄 平 雄黄 平大 温 朱砂 微 寒 麝香 温 芎藭 温 吳茱茰 温大 熱 烏頭 温大 熱 當 歸 温大 温 升麻 平微 寒 桃梟 微 温 葈耳 松以切 温微寒 桃皮 平 桃膠 平 桔梗 微 温 乾薑 大 熱 鬼疰 芫青 微 温 獺肝 平微 寒 龍齒 平微 寒 雷丸 寒微 寒 白鮮 皮 寒 牛黄 平 鹽 寒 蚱蟬 音乍 音側 雄黄 平大 温 敗天 公 平 鬼臼 温微 寒 野葛 温 虎骨 温 金牙 代赭 寒 安息香 平 尸疰病 鸛骨 平 虎骨 平 麝香 温 狸骨 温 卷栢 温平 微寒 野葛 温 雄黄 平大 温 驚邪 雄黄 平大 温 硃砂 微 寒 紫石英 温 茯神 平 龍膽 寒 大 寒 龍齒 平微 寒 防葵 寒 鬼臼 温微 温 升麻 平 麝 香 温 人參 微温 微寒 沙參 微 寒 桔梗 微 温 白薇 平大 温 逺志 温 栢子仁 平 鬼箭 寒 鬼督郵 平 小草 温 卷栢 温平 微寒 紫苑 温 羚羊角 温微 寒 䰿甲 微 温 丹 雄雞 微温 微寒 犀角 寒微 寒 羚羊角 温微 寒 蚱 音苲 音側 蟬 寒 茯苓 平 驚悸 硃砂 微 寒 人參 微寒 微温 茯神 平 龍齒 平微 寒 栢實 平 沙參 微 寒 羊角 温微 寒 桔梗 微 温 逺志 温 銀屑 紫石英 温 金屑 平 癲癎 龍齒角 平微 寒 牛黄 平 防葵 寒 牡丹 寒微 寒 白歛 平微 寒 莨菪子 温 雷丸 寒微 寒 釣藤 微 寒 白殭蠶 平 蛇床 平 蛇蛻 平 蜣蜋 寒 白馬目 平 鉛丹 微 寒 蚱蟬 寒 白狗血 温 豚蹄 温 豬牛犬等齒 平 銀屑 平 升麻 平微 寒 露蜂房 平 虵啣 温 熊膽 寒 雀甕 平 喉痺病 升麻 平微 寒 射干 平微 寒 杏仁 温 棘針 寒 蒺藜子 温微 寒 絡石 温微 寒 百合 平 䈽竹葉 平大 寒 莽草 温 苦竹葉 大 寒 噎病 羚羊角 温微 寒 木通 平 青竹茹 音如 微寒 頭垢 微 寒 蘆 根 寒 牛齝 丑之 切平 舂杵細糖 平 骨鯁 狸頭骨 温 獺骨 平 鸕 骨 平微 寒 獺足 平 齒痛 當歸 温大 温 獨活 㣲 温 細辛 温 蜀椒 温大 熱 芎藭 温 附子 温大 熱 莽草 温 礜石 寒 蛇床子 平 生地 黄 大 寒 莨菪子 温 雞舌香 微 温 車下李根 平 馬懸 蹄 平 雄雀糞 温 口瘡 黄連 寒微 寒 黄蘖 寒 龍膽 寒大 寒 升麻 平微 寒 大青 大 寒 苦竹葉 大 寒 蜜 平微 温 酪 寒 酥 微 寒 䜴 寒 吐唾血 羚羊角 温微 寒 鹿角膠 平 温 戎鹽 寒 栢葉 艾葉 微 温 雞酥 微 温 生地黄 大 寒 刺薊 温 蠐螬 微寒 微温 飴糖 微 温 伏龍肝 微 温 牛膝 平 馬通 微 温 桑根白皮 寒 鼻衂血 礜石 寒 蒲黄 平 天名精 寒 刺薊 温 雞蘇 微 温 弱葉 微 温 桑耳 平 竹茹 微 寒 蝟皮 平 溺垽 平 藍 大 寒 狗膽 平 亂髪 温 生地黄 大 寒 鼻齆 木通 平 細辛 温 桂心 大 熱 𬎼仁 温微 寒 莾草 平 𤓰蒂 寒 耳聾 磁石 寒 菖蒲 温 葱涕 平 温 雀腦 平 白鵝膏 微 寒 鯉魚腦 寒 絡石 温微 寒 白頸地龍 寒微 寒 烏雞骨 平 土𤓰根 寒 龍腦 微 寒 鼻瘜 肉 藜蘆 寒微 寒 礬石 寒 木通 平 地膽 平 白狗膽 平 雄黄 平大 温 礜石 大熱生 温熟熱 目赤熱痛 黄連 寒微 寒 𬎼仁 温微 寒 石膽 寒 空青 寒大 寒 曾青 小 寒 决明 平微 寒 黄蘖 寒 梔子 寒大 寒 薺子 温 苦 竹葉 大 寒 雞子白 微寒 平 鯉魚膽 寒 田中螺 大 寒 車 前 寒 秦皮 微寒 大寒 菥 音 錫 蓂 音 覔 子 微 温 目膚翳 秦皮 微寒 大寒 細辛 温 真珠 寒 貝齒 平 石决明 平 麝香 温 鬼臼 温微 温 伏翼 平 青羊膽 蠐螬汁 微温 微寒 兔絲子 平 珊瑚 平 明目 車前子 微 寒 栢子仁 平 細辛 温 菥蓂子 微 温 秦椒 生温 熟寒 地膚子 寒 决明子 平微 温 蔓荆子 微温 微寒 烏 雄雞 微 寒 羚羊角 温微 寒 青羊膽 温 螢火 㣲 温 鯉魚 膽 寒 空青 寒 蕪青子 温 龍腦 微 温 莧實 寒大 寒 茺蔚子 微温 微寒 伏翼 平 通聲 菖蒲 温 鍾乳 温 孔公孽 温 皂莢 温 苦竹葉 寒 麻油 微 寒 木通 平 面皯皰 兔絲子 平 麝香 温 熊脂 微寒 微温 葳𬎼 平 藁本 微 寒 微 温 木䦨皮 寒 梔子 寒大 寒 紫草 寒 冬𤓰子 平 寒 白殭蠶 平 蜀水花 平 白附子 平 髮秃落 桑上寄生 平 秦椒 生温 熟寒 蔓荆子 微寒 微温 桑根白皮 寒 麻子仁 平 桐葉 寒 猪膏 微 寒 鴈肪 平 馬鬐 膏 微 寒 松葉 温 雞肪 微温 微寒 棗根 温 平 浮萍草 寒 蓮子草 平 寒 㓕瘢 鷹糞白 平 白殭蠶 衣中白魚 温 白附子 平 蜜 陀僧 平 金瘡 石膽 寒 薔薇 温微 寒 地榆 微 寒 艾葉 微 温 王不留行 平 白頭翁 温 釣樟根 平 水楊花 寒 石灰 温 狗頭骨 平 桑根白皮 寒 突厥白 寒 踒折 社鼠 微 温 生龜 平 生地黄 大 寒 烏雄雞血 平 烏雞 骨 平 李核仁 平 無名異 平 自然銅 平 瘀血 蒲黄 平 琥珀 平 羚羊角 温微 寒 牛膝 平 大黄 寒 大 寒 乾大黄 寒 朴硝 寒微 寒 紫參 寒微 寒 桃仁 平 虎杖 微 温 茅根 寒 䗪 音 柘 蟲 寒 䖟蟲 微 寒 水蛭 平微 寒 蜚蠊 音亷 寒 牡丹 寒微 寒 菴䕡子 微寒 微温 天明精 寒 火灼 栢白皮 微 寒 胡麻 平 鹽 寒 豆醬 冷 井底泥 寒 醋 温 黄芩 平大 寒 牛膝 平 梔子 寒大 寒 癰疽 絡石 温微 寒 黄耆 微 温 白歛 平微 温 烏喙 許穢切 微温 木 通 平 敗醬 平微 寒 白芨 平微 寒 大黄 寒大 寒 半夏 生微寒 熟温 𤣥參 微 寒 薔薇 温微 寒 鹿角 温微 温 蝦蟆 寒 土蜂房 平 伏龍肝 微 温 甘蔗根 大 寒 升麻 平微 寒 惡瘡 雌黄 平大 温 雄黄 平大 寒 胡粉 寒 硫黄 温大 熱 礬石 寒 松脂 温 虵床子 平 地榆 微 寒 水銀 寒 虵 温 白歛 平微 寒 漏蘆 寒大 寒 黄蘗 寒 占斯 温 雚菌 微 温 莽草 温 青葙子 微 寒 白芨 平微 寒 楝 音 練 實 寒 防己 平 狼跂 寒 桐葉 寒 虎骨 平 豬肚 微 温 䕡茹 寒微 寒 藜蘆 寒微 寒 石灰 温 狸骨 温 敗醬 馬鞭草 平 漆瘡 蟹 寒 茱茰皮 温大 寒 苦芺 烏老切 微寒 雞子白 微 寒 䑕 粘 微 温 井中苔萍 大 寒 秫米 微 寒 芒硝 大 寒 黄櫨木 微 寒 杉木 微 温 癭瘤 小麥 微 寒 海藻 寒 昆布 寒 文蛤 平 半夏 生微寒 熟温 貝母 平微 寒 木通 平 松羅 平 連翹 平 白頭翁 温 海蛤 平 生薑 微 温 瘻瘡 雄黄 平大 寒 礜石 大熱生 温熟熱 恒山 寒微 寒 狼毒 平 側 子 大 熱 連翹 平 昆布 寒 狸骨 温 王不留行 平 斑猫 寒 地膽 寒 鼈甲 平 蝦蟆 寒 漏蘆 寒大 寒 虵 温 礬石 寒 五痔 桐葉 寒 萹蓄 平 蝟皮 平 豬懸蹄 平 寒 黄耆 微 温 槐實 寒 槐鵝 微 寒 栢葉 平 艾葉 微 温 赤石脂 大 温 龜甲 平 鼈甲 平 脱肛 鼈頭 平 卷栢 温平 微寒 鉄精 微 温 東壁土 平 蝸牛 寒 生鉄 微 寒 瘡 青葙子 微 寒 苦参 寒 蚺 音 髯 虵膽 寒 蝮虵膽 寒 大 蒜 温 戎鹽 寒 艾葉 微 寒 馬鞭草 平 蛇蟲 薏苡根 平 雚 音 指 菌 音郡平 微温 乾漆 温 楝根 微 寒 茱 茰根 温大 熱 艾葉 微 温 石榴皮 平 鶴虱 平 檳榔 温 龍膽 寒大 寒 寸白 檳榔 温 蕪荑 平 貫衆 微 寒 狼牙 寒 雷丸 寒微 寒 青葙子 微 寒 青橘皮 微 温 吳茱茰根 温大 熱 石榴根 平 榧子 音匪 平 虚勞 硃砂 微 寒 空青 寒大 寒 鍾乳 温 紫石英 温 白石 微 温 磁石 寒 龍骨 平微 寒 茯苓 平 黄耆 微 温 乾地 黄 寒 茯神 平 天門冬 平大 寒 薯蕷 温 平 石斛 平 沙參 微 寒 人參 微温 微寒 𤣥參 微 寒 五味子 温 肉蓯蓉 微 温 續斷 微 温 澤瀉 寒 牡丹 寒微 寒 芍藥 平微 寒 牡 桂 温 逺志 温 當歸 温大 温 牡蠣 平微 寒 五加皮 温 微 寒 棘刺 寒 覆盆子 平 巴㦸 微 温 牛膝 平 杜仲 平 温 栢子仁 平 桑螵蛸 平 石龍芮 平 石楠 平 桑根白皮 寒 地榆子 寒 車前子 寒 麥門冬 平微 寒 乾漆 温 兔絲子 平 虵床子 平 枸杞子 微 寒 大 棗 平 麻子 平 胡麻 平 枸杞根 寒大 寒 陰萎 白石英 微 温 陽起石 微 温 巴㦸 微 温 肉蓯蓉 微 温 五味 子 温 虵床子 平 地膚子 寒 鐵精 微 温 白馬莖 平 兔絲子 平 原蠶蛾 熱 温 狗陰莖 平 雀卯 温 天 雄 温大 温 覆盆子 平 石楠 平 山茱茰 平微 温 陰㿉 海藻 寒 鐵精 微 温 狸陰莖 温 狐陰莖 微 寒 蜘蛛 寒 蒺藜子 温微 寒 䑕隂 平 囊濕 五加皮 温微 寒 槐皮 微 寒 黄蘖 寒 虎掌 微 温 菴䕡子 微寒 微温 虵床子 平 牡蠣 平微 寒 洩精 韮子 温 龍骨 平微 寒 鹿茸 温微 温 牡蠣 平微 寒 小草 温 桑螵蛸 平 車前子葉 寒 澤瀉 寒 石橊皮 平 鹿獐骨 微 温 兔絲子 平 棘刺 寒 鍾乳 温 好眠 木通 平 孔公蘖 温 馬頭骨 微 寒 牡䑕目 平 茶茗 微 寒 沙參 微 寒 不得眠 酸棗仁 平 榆葉 平 細辛 温 乳香 温 腰痛 杜仲 平 温 薢 平 狗脊 平微 温 梅實 平 鼈甲 平 五加皮 温微 寒 菝 滿八 切 葜 苦轄切 平温 爵床 寒 牛膝 平 鹿茸 温微 温 附子 温大 熱 鹿角膠 平 温 續斷 微 温 烏 喙 許穢切 微温 諸疼痛 當歸 温大 温 菴䕡子 微寒 微温 芎藭 温 續斷 微 温 骨碎 補 温 沒藥 平 質汗 温 芍藥 血氣 乾地黄 寒 延胡索 温 蒲黄 平 荷葉 平 寒 艾葉 微 温 大黄 寒大 寒 騏驎竭 平 米醋 温 桑耳 平 當歸 温大 温 牛角腮 平 藕 平 寒 紅藍花 温 白歛末 平 薑黄 大 寒 質汗 温 芎藭 温 劉寄奴 温 桂 大 熱 桃 仁 平 芍藥 平微 寒 牡丹 寒微 寒 崩中 石膽 寒 禹餘糧 平 寒 赤石脂 大 温 代赭 寒 牡蠣 平 微 寒 龍骨 平微 寒 蒲黄 平 白殭蠶 平 牛角腮 平 烏賊魚骨 微 寒 紫葳 微 寒 桑耳 平 生地黄 大 寒 黄蘖 寒 茅根 寒 艾葉 微 温 鮀甲 微 温 馬蹄甲 平 鹿茸 膠 温 平 阿膠 平微 寒 丹雄雞 微温 微寒 鬼箭 寒 鹿茸 温 微 温 刺薊根 温 馬通 微 温 伏龍肝 微 温 乾地黄 寒 栢葉 平 續斷 微 温 地榆 微 寒 月閉 鼠婦 温微 寒 蛭蟲 寒 水蛭 平微 寒 蠐螬 微温 微寒 桃仁 平 狸陰莖 温 土𤓰根 寒 牡丹 寒微 寒 牛膝 平 占 斯 温 虎杖 微 温 陽起石 微 温 桃毛 平 白堊 烏恪 切温 銅鏡鼻 平 䖟蟲 微 寒 菴䕡子 微寒 微温 卷栢 平温 微寒 乾 漆 温 大黄 寒大 寒 茅根 寒 無子 紫石英 温 鍾乳 温 陽起石 微 温 紫葳 微 寒 桑螵蛸 平 艾葉 微 温 秦皮 微寒 大寒 卷栢 温平 微寒 安胎 紫葳 微 寒 鹿角膠 平 温 桑寄生 平 鯉魚 寒 烏雌雞 温 葱白 平 阿膠 平微 寒 墮胎 雄黄 平大 温 雌黄 平大 寒 水銀 寒 胡粉 寒 朴硝 寒 大 寒 飛生蟲 平 疏 寒微 寒 大㦸 寒大 寒 巴豆 温生 温熟 寒 野葛 温 牛黄 平 䔧蘆 寒微 寒 牡丹 寒微 寒 牛 膝 平 槐子 寒 桂心 大 熱 皂莢 温 䕡茹 寒微 寒 羊 躑躅 温 鬼箭 寒 薏苡仁 微 寒 蘧麥 寒 附子 温大 熱 天雄 温大 温 烏頭 温大 熱 烏喙 微 温 側子 大 熱 蜈蚣 温 地膽 寒 斑猫 寒 芫青 微 温 葛上亭長 微 温 水 蛭 平微 寒 䖟蟲 微 寒 䗪蟲 寒 蠐螬 微温 微寒 蝟皮 平 蜥蝪 寒 虵蜕 平 蟹爪 寒 芒硝 大 寒 蕘花 寒微 寒 麝香 温 蚱蟬 寒 代赭 寒 狼牙 寒 射罔 温大 熱 生鼠 微 温 桃仁 平 附子 温大 熱 虎掌 温微 寒 鬼臼 温 微 温 狼毒 平 土𤓰根 寒 半夏 生微寒 熟温 硇砂 大 熱 螻蛄 寒 莽草 温 難產 槐子 寒 桂心 大 熱 滑石 寒大 寒 貝母 平微 寒 蒺藜子 温微 寒 皂莢 温 酸漿 平 寒 蚱蟬 寒 生鼠肝 平 烏 雄雞肝血 温 弓弩絃 平 馬 平 敗醬 平微 寒 榆 皮 平 虵蜕 冬葵子 寒 兔頭 平 海馬 寒 伏龍 肝 温 飛生蟲 温 產後腹痛 羖羊角 温微 寒 大豆 平 秦椒 生温 熟寒 羚羊角 寒微 寒 紅藍花 温 乾地黄 寒 當歸 温大 温 豉 寒 芍藥 平 微 寒 地榆 微 寒 澤闌 微 温 下乳汁 鍾乳 温 漏蘆 寒大 寒 蠐螬 微温 微寒 音 括 音婁 寒 土 𤓰根 寒 豬四足 小 寒 冬葵子 寒 木通 平 狗四足 平 中蠱 桔梗 微 温 鬼臼 温微 温 犀角 寒微 寒 斑猫 寒 芫青 微 温 葛上亭長 微 温 射罔 温大 熱 鬼督郵 平 白蘘荷 微 温 敗鼓皮 平 藍子 寒 羖羊角 温微 寒 出汗 麻黄 温微 温 葱白 平 乾姜 温大 熱 葛根 平 石膏 微 寒 大 寒 貝母 平微 寒 吳茱茰 温微 温 桂心 大 熱 附子 温大 熱 豉 寒 生薑 微 温 薄荷 温 蜀椒 温大 熱 止汗 麻黄根 微 寒 半夏 生微寒 熟温 牡蠣 平微 寒 杜仲 平 温 枳 實 寒微 寒 松羅 平 吐藥 恒山 寒微 寒 松羅 平 烏梅 平 鹽 寒 砒霜 平 普濟方卷四百二十五
欽定四庫全書 普濟方卷四百二十六 明 周王朱橚 撰 本草藥性異名 玉石部 一名硃砂 作末名真朱 丹砂 豆砂 朱砂 雲 母砂 光明砂 土砂 馬牙砂 石砂 無重砂 玉屑 一名白玉 緣玉 烏玉 玉泉 一名玉札 玉液 瓊漿 一名雲珠 雲華 雲英 雲液 雲母 雲沙 隣石 石鍾乳 一名公乳 蘆石 夏石 竹乳 一名羽 羽澤 青白生者名馬齒 礬 礬石 黄黑者名雞屎礬 礬有五種 青礬 白礬 黄礬 黑礬 綘礬 消石 一名芒硝 芒 硝 朴硝 一名硝石 馬牙硝 生硝 滑石 一 名液石 共石 脱石 畨石 石膽 一名畢石 黑石 碁石 銅勒 空青 曾青 禹餘糧 一名 白餘糧 太一餘糧 太一餘糧 一名石腦 白石 英 黄端白稜 名黄石英 赤端 名赤石英 青 端 名青石英 黑端 名黑石英 紫石英 青石 脂 赤石脂 黄石脂 白石脂 一名白符 黑石 脂 一名石涅 石墨 白青 緑青 石中黄子 無名異 菩薩石 婆娑石 緑礬 柳絮石 扁青 雄黄 一名黄食石 石黄 薰黄 一名光明鹽 戎鹽 石鹽 馬齒鹽 食鹽 井鹽 青鹽 臭 鹽 白鹽 黑鹽 柔鹽 駿鹽 赤鹽 一名石硫 黄 赤色者名石亭脂 青色者號冬結石 半白半 黑名神騖石 土硫黄 雌黄 水銀 一名汞 石 膏 一名細石 金屑 一名生金 銀屑 一名朱 砂銀 靈砂 一名二氣砂 水銀粉 一名汞粉 一名𤣥石 䖍石 磁君 磁石 四面吸鐵一觔者 名延年沙 四面吸鐵八兩者號續未石 四面吸鐵 五兩者號曰磁 𤣥石 一名𤣥水石 䖍石 緑鹽 凝水石 一名白水石 寒水石 凌水石 陽起石 一名白石 石生 羊起石 孔公孽 一名通石 殷孽 一名姜石 蜜佗僧 一名没多生 鐵精 一名鐵熱 淬鐵水 刀煙 鐵漿 秤錘 鐵華 粉 生鐵 鐵粉 鐵落 一名鐵液 鋼鐵 柔鐵 石腦 一名石餄餅 理石 一名立制石 肌石 珊瑚 石蠏 一名浮石 長石 一名方石 真 理石 土石 馬衘 礪石 一名磨石 石花 一 名乳石 桃花石 光明鹽 一名石鹽 石牀 一 名乳牀 逆石 膚青 一名推青 推石 馬腦 太隂𤣥精石 鹽精 車轄 伏龍肝 釡月中墨 一名釡臍墨 石灰 一名惡灰 希灰 煆石 石 煆 礜石 一名青分石 立制石 固陽石 白礜 石 大白石 澤乳 食鹽 鼠鄉 砒霜 鍾墨 砂 一名北亭砂 狄鹽 金丹 一名鈆華 黄 丹 鉛 一名錫鉛 粉錫 一名鮮錫 今化鈆作 胡粉也 定粉 東壁土 赤同屑 錫銅鏡 一名 白鑞 銅青 井底䖢 代赭 一名須丸 血師 赤土 石燕 戎鹽 一名胡鹽 大鹽 鹵醎 漿 水 井華水 菊花水 地漿 臘 泉水 半天河 一名竹籬頭水 熱湯 白堊 一名白善 冬灰 一名䔧灰 青琅玕 一名石朱 自然銅 金牙 銅鑛石 銅弩牙 金星石 銀星石 特生礜石 一名蒼礜石 鼠毒 握雪 石 一名化公石 石腦 梁上塵 土陰蘖 一名土乳 車脂 釭中 膏 鍜竈灰 淋石 方解石 一名黄石 方石 礞石 一名青礞石 姜石 麤黄石 井泉石 蒼 石 一名蒼礜 花蕊石 一名花乳石 石蠶 石 腦 白磁瓦 烏古瓦 不灰木 氣砂 蓬砂 一 名鵬砂 鈆霜 右文錢 蛇黄 一名重樓 莵竹 雞格 救窮 黄精 鹿竹 垂珠 筆菜 萎㽔 仙人餘糧 苟格 馬箭 白及 飛英 根名氣 精 太陽之草 黄芝 菖蒲 一名菖陽 韭 溪蓀 蘭蓀 一名節華 日精 女節 女華 女 莖 更生 周盈 傳延 菊花 陰成 苦薏 珠 子菊 囘蜂菊 羊歡草 地薇蒿 茶苦蒿 三月 名玉英 六月名容 九月名金精 十二月名長生 已上用各月寅日收 人參 一名人銜 鬼葢 神草 人微 土精 血參 一名山薊 山薑 山 連 山介 术 天蘇 山精 乞力伽 陽枹薊 馬薊 术陶 一名顛勒 華者名 休 顛棘 天 門冬 浣草 蘠藶虋冬滿冬虋 地門冬 筵門冬 滛羊食 管松 蘼虋 冬 門冬 淫羊藿 無 不愈 百部 牛膝 一名百部 甘草 一名蜜甘 美草 蜜草 蕗草 蘦 大苦 國老 地黄 一名地髓 芐 芑 浮水者天黄 半沉半浮者人 黄 沉下者為地黄 菟絲子 一名兔蘆 菟縷 唐䝉 玉女 赤網 菟纍 女蘿 一名益母 益 明 大扎 真蔚 茺蔚子 欝臭草 萑䕌 苦低 草 負擔 夏枯草 逺志 一名棘苑 葽繞 細 草 葉乃小草 木香 一名蜜香 一名女萎 熒 地節 玉竹 萎㽔 馬薰 委萎 青黏 黄芝 防葵 一名䔧葢 房兹 爵離 農果 利茹 方葢 柴胡 一名地薰 山菜 茹草 茈薑 爾 雅云一名藐干 葉名芸蒿 一名羊韭 愛韭 馬 韭 羊耆 麥門冬 禹葭 禹餘糧 虋冬 忍冬 忍陵 不死藥 僕壘 隨脂 獨 一名羗活 旡青 䕶羌使者 胡王使者 獨揺草 青木香 一名五香 一名五木 一名周麻 一云升麻是落 新婦根也 升麻 又謂之雞骨升麻一 又名落新 婦 一名當道 芣苢 蝦蟆衣牛遺勝寫馬寫 牛 舌草 車前子 一名山芋 玉延 土藷 諸薯 薯蕷 山羊 修脆 兒草 藷 薏苡仁 一名解 蟸 屋菼 起實 贑音 珠 澤瀉 一名水㵼 及瀉 芒芉 鵠瀉 蕍 藛 龍膽 一名陵游 俗呼為草龍膽 又有山龍膽 細辛 一名小辛 細辛 石斛 一名林蘭 生 杜蘭 石遂 又 一鍾名水斛 麥斛 雀脾 一名穀菜 白草 苦 菜 鬼目草 又有蔛菜 巴㦸天 一名三蔓草 不凋草 白蒿 一名蘩 皤蒿也 蓬蒿 㳺胡 旁勃 赤箭 一名離母 鬼督郵 合離草 獨揺 菴䕡子 一名蔑菥 大蕺 馬辛 大薺 菥宜 子 老薺 狗薺 荖實 蓍實 赤芝 一名丹芝 青芝 一名龍芝 黑芝 一名𤣥芝 白芝 一 名玉芝 黄芝 一名金芝 紫芝 一名木芝 芮 芝瑞草也 芝 卷栢 一名萬歳豹促 求股 交 時 藍實 爾雅名葴 一名石鯪 石蹉 略石 明石 領石 懸石 耐冬 石血 絡石 石龍勝 木連 地錦 地噤 滂藤 薜荔 土豉藤 長 春藤 木連滕 龍鱗 薜荔 黄連 一名玉連 攴連 一名胡窮 香果 馬銜 芎藭 京芎 芎 藭 雀腦芎 葉苖名薇無 蘼蕪 葉色 茳蘺 苖 也 鄿茞蘼蕪 一名旁通 屈人止行 茨生 蒺䔧子 犲羽 升推 即䔧 據千蒺䔧 詩云牆有茨不 可掃也 防風 一名銅芸 茴草 百枝 屏風 蕳根 百蜚 一名戴糁 戴椹 芰草 黄耆 獨 脂 百本 王孫 又一種名白水蓍 赤水蓍 木 蓍 肉蓯蓉 一名肉松容 一名蒲釐花黄細若金 粉 香蒲黄苖也 俗名蒲槌 滓謂之蒲萼 香蒲 一名睢 醮 香茅 甘蒲 菖蒲 菁蒲 臭蒲 續斷 一名龍豆 属折 接骨 南草 諾藤 槐 馬薊 漏蘆 一名野蘭 莢蒿 根名鹿驪 老公花 鬼麻 木䔧蘆 營實 一名 薇 麻 牛棘 牛勒 薔靡 山棘 一名麥句姜 蝦蟆 藍 豕首 天門精 玉門精 彘顱 蟾蜍蘭 覲 天門精 莃薟 豨首 鹿活草 天蔓精 地松 天蕪精 茢薽豕首 大鞠蘧麥 劉 草 一名 馬蹄决明 蔞蒿子 薢茩芵茪䔖 决明子 闗西 謂之薢茩 又石决明 丹參 一名糿蟬草 赤參 逐馬 㚏馬草 山參 木羊乳 茜根 一名地 血 茹蘆 茅蒐 蒨 牛蔓 一名漏蘆 天薺 伏猪 飛輕 飛亷 伏兔 飛雉 木禾 五味子 一名會及 𤣥及 味 荎藸 金沸 美草 山 姜 旋花 一名筋根花 旋葍花 續筋根 腸 草 鼔子花 千嵗虆 一名虆蕪 蘡 蕂荳苽 葛虆 一名水香 大吳 蘭香 前澤草 蘭草 一名尾香 香水蘭 蘭澤香 都梁香 忍冬 一 名虵粟 虺床 蛇米 思益 蛇床子 毒 棗 棘 薔蘼 盰 馬牀 一名地葵 地麥草 延衣 草 益明 地膚子 落帚子 鴨舌草 苖名獨掃 一名火母 景天 愼火 一名杜薊 杜連 白 苓 白連 杜若 若之 土鹵 杜薊 也 楚蘅 杜若 也 沙參 一名知母 若心 志取 虎須 白參 識 美 文希 茵蔯蒿 俗云龍腦薄荷 白兔霍 一 名白葛 徐長卿 一名鬼督郵 别仙踪 石龍腦 一名龍須 草續斷 龍朱 龍華 懸筦 草毒 方賔 薇銜 一名麋銜 承膏 承肌 無心 芫蔚 吳風草 鹿銜草 雲實 一名損實 雲英 夭豆 臭草 苖也 羊石子草 馬豆 又苖名草 雲 王不留行 一名禁宫花 翦金花 翦金草 鬼督郵 一名獨揺草 白花藤 地不容 一名解 毒子 乾薑 生薑 一名母薑 一名胡葈 地葵 施 常思 葈且實 羊負來 蒼耳 江東呼為 常葈 一云卷耳 苓耳 幽人人謂之爵耳 或謂 耳璫草 或謂白胡 俗呼道人頭 麻黄 一名卑 相 龍沙 卑鹽 花 一名雞齊根 鹿藿 黄斤 葛糓 葛根 葛脰 一名地樓 果羸 大𤓰 澤姑 栝樓 實名黄𤓰 詩云果蓏 藥皮 一名 水槐 苦 地槐 兔槐 苦參 驕槐 白莖 虎麻 岑莖 陵郎 春生 一名乾歸 馬尾當歸 草當歸 真當歸 當歸 蚕頭當歸 山蘄當歸也 説文蘄草 芹 一名白术 餘容 犁食 解食 芍藥 鋋 牛亨 何離 合歡 忘憂 一名丁 翁 附攴 南人或名燕 通草 或名鳥 王 翁 木通 通脱木 活茺 冦脱 倚商 子名 子 蠡 一名荔實 劇草 三堅 豕首 馬藺子 荔挻 呼為旱蒲亦為豚耳 瞿麥 一名巨句麥 大菊 大蘭 杜母草 燕麥 籥麥 又云石 竹葉 𤣥參 一名重䑓 𤣥臺 鹿腸 正馬 咸 端 逐馬 百合 一名重箱 摩羅 中逢花 强瞿 重邁 中庭 秦花 一名秦𤓰 一名蚳母 連母 野蓼 地參 水參 水浚 貨母 蝭母 知母 女雷 女理 兒草 鹿列 韭逢 兒踵 草 東根 水須 沈燔 莐藩 昌攴 一名 空草 藥實 若花 苦菜 貝母 商草 勤母 一名方香 白茝 䖀 莞 白芷 苻蘺 澤 分 葉名蒿麻 前胡 一名剛前 俗名仙靈脾 俗名黄連祖 淫羊藿 千兩金 乾雞筋 放杖草 弃杖草 俗呼三枝九葉草 一名腐腸 空腸 内虚 黄文 黄苓 經苓 妬婦 圓者名子苓 卬頭 㹠尾 狗脊 一名百枝 强膂 扶葢 扶 筋 狗春 赤節 一名魯果 地椹 石能 彭根 石龍芮 夭豆 俗為水董 茅根 一名蘭根 茹根 地管 地筋 兼杜 俗謂之茅根 茅香 紫苑 一名紫蒨 青苑 白苑 即女苑 又號羊 須草 紫草 一名紫丹 紫芺 藐苖 茈戾 敗 醬 一名鹿腸 鹿首 馬草 澤敗 鹿醬 酸益 白鮮 俗呼為白羊鮮 或名白羶 又名金雀兒 椒 又名地羊羶 酸漿 一名醋漿 葴寒漿 江 東人呼為苦葴 紫參 一名牡䝉 衆戒 童腸 馬行 乃王孫 藁木 一名鬼卿 地新 微莖 石韋 一名石䩾 石皮 蓽薢 一名赤節 時人 呼白菝葜 杜蘅 俗名馬蹄香 白薇 一名白幕 薇草 春草 骨美 菝葜 又名金剛根 土𤓰 草 大青 女萎 赤名蔓楚 石香葇 一名石蘇 艾葉 一名氷臺 醫草 惡實 一名鼠䊀草 即牛旁子 水萍 一名水花 水白 术蘇 芣菜 地榆 花紫子黑如䜴敁名王䜴 王𤓰 一名土 𤓰 鉤茹 藈菇 菟𤓰 老雅𤓰 芴菲 鉤 大小薊 大薊是虎薊 又名刺薊山牛蒡 小薊是 猫薊 昆布 一名紫菜 海藻 一名落首 藫 石髮 海羅 石㠶 石衣 澤蘭 一名虎蘭 龍棘 虎蒲 水香 都梁香 俗名蘭香 防己 一名解離 天麻 苖名赤箭 赤箭脂 定風草 阿魏 一名阿虞 髙良姜 百部 蘹香子 一 名茴香 土茴香 紅藍花 一名黄藍 即紅花 欵冬花 一名橐吾 顆東 虎須 菟奚 氏冬 牡丹 一名鼠姑 鹿韭 百兩金 原三稜 只生 細根者謂之雞𤓰三稜 不生細根謂之黑三稜 石 三稜 薑黄 一名云是蒁 亷薑 蓽撥 蒟醬 蘿摩 一名花蘭 雀瓢 青黛 鬱金 胡人謂之 馬蒁 盧會 一名芮會 奴會 俗名象膽 馬先 蒿 一名馬屎蒿 爛石草 馬新蒿 又白蔚 牡 葭 俗名虎麻 延胡索 肉豆冦 胡名迦 勒 補骨脂 一名破故紙 婆固脂 胡韭子 縮砂蜜 零陵香 一名燕草 薰草 即香草也 葸草 蓬莪荗 一名莪荗 蒁 波 積雪草 一名連 錢草 地錢草 或名胡薄荷 栁城郡盡呼為海蘇 白前 俗名石藍 薺苨 一名菧苨 白藥 紅 草 一名鴻鵠 馬蓼 即水紅也 天蓼 一名薃 侯莎 根名香附子 莎草 續根草 水巴㦸 雀舌香 莎結 亦云草附子 蓽澄茄 亦名毗陵 茄子 胡黄連 一名割孤露澤 般底苔 紅豆冦 時蘿 亦名慈謀勒 艾蒳香 亦名艾蒳 甘松 香 垣衣 一名鳥韭 垣羸 天韭 鼠韭 邪 陟釐 鳥葵 郡芣菜也 接余 女苑 一名茒 織女 白苑 王孫 吳名白功草 楚名王孫 齊 名長孫 黄孫 海孫 蔓延 黄昏 牡蒙 土馬 騣 蜀羊泉 一名羊泉 羊飴 俗名漆姑葉 菟 葵 一名莃 薢草 一名薢榮 腸 一名連子 草 金陵草 俗名旱連子 爵牀 俗名赤眼 井 中苔及萍 茅香 馬蘭 此人見其花呼為紫菊 使君子 乾苔 百脉根 白豆冦 地笋 細澤蘭 根也 海帶 陀得花 胡人呼為三勒漿 剪草 根名白藥 附子 亦名八角附子 一名奚毒 即 子 烏喙江東名堇 烏頭 茛 千秋 毒公 果 負 耿子 爾雅云芨堇 射㒺 一名奚毒 即子 烏喙 天雄 一名白幕 側子 一名茛 半夏 一名守田 地文水玉 示姑 羊眼半夏 由䜴 虎掌 一名由䜴 亦呼天南星 鳶尾 一名鳥 園 射干苖 大黄 一名將軍 黄良 鉤吻 一 名野葛 葶藶 一名丁歴 蕇蒿 大室 大通 狗齊 桔梗 一名刺如 房圖 白藥 梗草 薺 苨 莨菪 一名横唐 行唐 全方家多作狼蓎 天仙子 草蒿 一名青蒿 萬潰 江東人呼為犱 蒿 葭 爾雅云蒿葭 北人呼為青蒿 旋覆花 一名戴椹 金沸草 盛椹 盗庚 藜蘆 一名葱 苒 葱菼 山葱 鹿葱 葱葵 豊蘆 蕙葵 常 山 一名互草 葉名蜀添 又呼黄者為雞骨常山 一名烏扇 烏蒲 烏翣 烏吹 射干 草薑 鳯翼 根鳶頭葉是鳶尾 本經云蠻薑也 蛇含 一名蛇銜 威蛇 雀瓢 尖葉號竟命草 蠋漆 一名雞尿草 鴨尿草 甘遂 一名甘 陵澤 重澤 主田 白歛 一名兔核 白草 白根 崑 崙 青葙子 一名草蒿 蔞蒿 草藁 荆襄人名 為崑崙草 又一種黄花名陶珠術 雚菌 一名 蘆 鸛蘆 白及 一名丼根 連及草 大㦸 一 名卭鉅 澤漆根也 澤漆 一名漆莖 大㦸苖也 茵芋 一名完草 卑共 赭魁 一名貫節 貫 渠 百頭 虎卷 貫衆 扇符 爾雅云濼貫衆 伯萍 藥藻 俗呼草鳩頭 蕘花 牙子 一名狼 牙 狼齒 狼子 大牙 及己 羊躑躅 一名玉 支 陶於梔子 一名也苖 交藤 夜合 地精 何首烏 陳知白 藤夜交 赤葛 桃栁藤 首烏 大者號山奴 山歌 山伯 山翁 地精 威靈仙 一名能消 牽牛子 一種名三百草 金鈴 盆 甑草 草金鈴 一名荔根 夜呼 白昌 當陸 爾雅靈遂薚馬尾 注云馬尾商 陸别名薚 闗西呼為薚 江東 呼當陸 俗呼樟栁根 莧陸 一種名赤菖 章陸 蓖麻 一名草麻 蒴 一名董草 芨 陸英 爾雅注烏頭苖也 天南星 一名鬼蒟蒻 即虎 掌 小者名由䟦 羊蹄根 一名東方宿 連蟲陸 鬼目 蓄 今人呼為秃菜 遂 當藥 蓚 南 人呼為菱草菌 蔣 茭白 菰根 菰首 爾雅名 蘧 茭鬱 菰葑 菰蔣草 實名彫胡米 茭首 長安人名彫胡葭蘆之米 蘀緣節 萹蓄 又呼 為篇竹 爾雅云竹萹蓄一物二名也 詩云菉竹猗 猗 苧根 即今續苧也 又有山苧 白頭翁 一 名野丈人 胡王使者 柰何草 甘蕉根 一作滕 俗人呼為籠 紅焦 水焦 牙焦 一云五葉即 鳥 草也 鬼臼 一名雀犀 馬目毒公 九臼 天臼 解毒 害母草 花名蓬蕽 爾雅名葭華 注 云 蘆葦 也 又名㢘 蘆根 萑 藡 菼 薍 鳥蓲荻 花皆名苕 萌笋 皆名灌通一物也 又碧色者 名碧蘆 角蒿 一名莪蒿 莪 蘿蒿 䕲蒿 馬 兠零 根雲名南根 亦名土青木香 獨行根 仙 弟 一名獨茅根 茅𤓰子 婆羅門參 又呼為阿 須乾陀 一名鬼排 羊腸 萇楚 銜弋 銚戈 紐子根 一種生蜀川名羊桃根也 鼠尾草 一名 葝 陵翹 鳥草 水青 女青 一名雀瓢 劉寄 奴 一名金寄奴 骨碎補 一名胡孫姜 石菴閭 骨碎布 候姜 一云是樹上寄生草 又名石毛 姜 故麻鞋底 一名千里馬麻鞋名也 一名異翹 蘭華 析根 枳 連翹 三名 連苕 連草 旱連子 旱連草 爾雅連異翹 注云連一 名異翹 又名蒲 薦 蒲葢 藁作者名薦 敗蒲席 機上織者為席 席下重厚者為薦 編薦索 船家用牀如蒲㠶 續 隨子 一名拒冬 千金子 菩薩豆 千兩金 聮 歩 山豆根 一名解毒 黄結 中藥 三白草 又名三葉白草 䕡茹 一名屈椐 離蔞 漆頭 蛇苺汁 金星草 又名金川草 葎草 俗名葛津 蔓 又名來苺草 葛勒蔓 鶴蝨 胡名鵠虱 葉 為火杴 按狶薟即火杴也 地菘 一名天名精 南人稱為地菘 雀麥 一名蘥 燕麥 牡㧯草 俗名牛星草 甑帶灰 赤地利 亦名山嬰麥 又 有赤車使者 鳥韭 郡石衣 石苔 石髮 白附 子 紫葛 此即是藤生者 獨行根 一名土青木 香 兠零根 子名馬兠零 豬膏苺 一名虎膏 狗膏 猪膏草 鹿藿 葛根之苖 鹿豆 爾雅云 蔨鹿藿其實莥 注云蔨一名鹿藿其實 名莥郭璞云鹿豆也 一名蚩林 今人呼重樓 重臺 蚤林南人名草甘遂 螫休 紫河車 俗呼重樓金線 石長生 一名丹草 鳥 蘝母 俗呼為籠草 五葉苺 鳥蘝草 陸 郡 蒴藋 芹名水 接骨花名木 背一類也 狼毒 一名續毒 預知子 一名仙沼子 聖知子 聖 仙子山昬為聖無憂 稀薟 一名火薟 俗呼火杴 草 馬鞭草 草似馬鞭節故名 俗名透骨草 葫 蘆巴 或云山蘿蔔子也 弓弩弦 木賊 俗名菉 蓐草 爾雅所謂王芻者也 菉鹿蓐也 今呼鴟脚 莎 詩云瞻彼淇澳菉竹猗猗是也 蒲公草 一名 構耨草 俗名蒲公 又云僕公罌 牛扁 野人 名半扁 扁特 或名扁毒 便特 穀精草 一名 戴星草 苦芺 一名苦芺 酢漿草 一名醋母草 鳩酸草 俗為小酸弟 又為酸漿 葉何草 一名瓦松 蒟蒻頭 一名蒟蒻 夏枯草 一名夕 可 乃東 燕面 今謂之鬱臭 鷰蓐草 燕窠中 草也 隝 草 一名雞舌草 鼻斫草 跖跖斫 碧竹子 山慈菰根 一名金燈花 又有團慈菰此 略同 鹿蹄草 苘實 麻子也 赤車使者 一 名小錦枝 狼跂子 一名黄環子 度谷 就葛 黄璘子 寒藤生花紫色 屋遊 屋上青苔衣 地 錦花 敗般茹 此是大䡢䐥刮竹茹以挰漏䖍者 燈心草 五毒草 一名五蕺 蛇罔 又别有蚕 草 鼠麴草 蜜和為粉名龍舌䉽 山南人呼為香 茅 江西人呼為鼠耳草 列當 一名粟當 草蓯 蓉 馬勃 一名馬亢 俗名馬 勃 又名馬屁菌 也 屐屧鼻繩灰 質汗 水蓼 蕕草 爾雅云蕕 蔓牙 江東人呼為酋證俗云蕕水草也 敗芒箔 爾雅云芒似茅可以為索 狗舌草 海金沙 萱草 一名鹿葱 花名宜男 格注草 雞窠中草 雞 冠草 地椒 草三稜 一名雞𤓰三稜 合明草 鹿藥 敗天公 此人戴箬笠之敗者也 木部 桂 一名菌桂 大桂 筒桂 嫩者名肉桂 老者 名木桂 牡桂 一名肉桂 桂枝 桂心 茵桂 松枝 一名松膏 松肪 松實 槐實 一名杞根 地骨 枸忌 地輔 羊乳 却暑 仙人杖 西 王母杖 苦丸 杞檵 苦杞 杞蘆 却老 或名 無精 栢實 茯苓 一名伏莵 茯神 琥珀 毉 又名木毉 榆皮 花一名零榆 酸棘 一名蘖 木 檀栢 小蘖 山石榴 黄蘖 俗呼子蘖 楮 實 一名糓皮 糓實 南人呼糓紙 亦為楮紙 乾漆 生漆 一名地節 黄芝 五加皮 一名犲 漆 犲節 金鹽 牡荆實 一名空疏皮 楊櫨 蔓荆實 辛夷 一名辛矧 侯桃 房木 桑上寄 生 一名寄屑 寓木 宛童 蔦 杜仲 一名思 仙 思仲 木綿 楓香脂 女真實 一名枸骨 子為木䖟子 木蘭 一名柿蘭 杜蘭 㽔 一 名口椹 丁香 如山茱茰者名母丁香 沉香 薰 陸香 雞舌香 一名子丁香 藿香 詹糖香 檀 香 乳香 降真香 蘇合香 金櫻香 藤黄 樹 名海藤花 一名葛草 沙黄 反魂香 一名驚精 廻生 震檀 人馬精 節死香 海紅豆 落鴈 木 一名鴈銜 莎木 柵木皮 無名木 實號無 子名 波斯家呼為阿月渾 奴會子 桑白皮 桑 耳 一名桑菌 木麥 五木耳 一名檽 桑黄 竹葉 吳茱茰 一名羊牀 鼠杏一梂 根名 爾雅云櫟實梂也 檳榔 大者名猪檳榔 小者為 蒳子尖長而有紫文者名檳 圓而矮名榔 白陽曰 檳榔 白陰曰大腹 甘者為山檳榔 梔子 一名 木丹 越桃 紫針騏驎竭紫鑛樹名渴 麒麟竭 樹名渴留 龍腦 食茱茰 一名無姑 白 蕢 爾雅云 蘠 枳殻 枳實 厚朴 一名厚皮 赤朴 裂朴 一名荈 早採為 晩取者為茗 茗苦 今通謂之茶 一曰茶 二曰檟 三曰蔎 四曰茗 五曰荈 秦皮 一名岑皮 石檀 俗 見味苦名苦樹 秦椒 或呼為大椒 大者名為檓 山茱茰 一名蜀棗 雞足 實 鼠矢 紫葳 一名陸苕 茇華 凌霄花 艾葳 陵時 陵石 麥華 胡桐淚 一名胡桐律 石淚 墨 棘刺花 一名菥蓂 馬駒 刺原 顛棘 白棘 一名棘 鍼 棘刺 此是酸棘樹針 一名猪屎 豕橐苓根 地鳥桃 舊云楓樹苓 烏藥 一名旁其 龍眼 一名益智 亞荔枝 安息香 波斯為辟邪樹 仙人杖 松蘿 一名女蘿 毗梨勒 菴摩勒 一 名餘甘子 鬱金香 芳草也 衞矛 一名鬼箭 海桐皮 大腹 紫藤 呼為招豆藤 合歡 一名 夜合皮 合昏 五倍子 一名文蛤 百蟲倉 虎 杖 一名苦杖 爾雅云蒢虎杖一名大蟲杖 酸杖 班杖 枯杖 伏牛花 一名隔虎刺花 天竹黄 一名竹膏 蜜䝉花 天竺花 析傷木 桑花 椋子 即來是也 每始王木 巴豆 一名巴椒 蜀椒 一名巴椒 蓎 南椒 皂莢 一名鬼皂 莢 猪牙皂莢 訶梨勒 栁華 一名栁絮 沒藥 楝實 即金鈴子 樗木 椿木 比人呼為山椿 江東人呼為虎木 郁李人 一名爵李 車下李 爾雅云常棣 棣 雀梅 莽草 一名葞 春草 芒草 藥草 俗呼 草 無食子 一名沒石子 波斯呼為摩賊樹 黄藥 赤藥 紅藥 雷丸 一名雷矢 雷實 槲若 桄榔子 白楊 一名蒲 楊 栘栁 蒲移 髙飛 蘇方木 櫸樹皮 桐花 梧桐 桐葉 一名椅桐 梧 榮 桐木 黄桐 崗桐 胡椒 向陽者澄茄 向陽者胡椒 鈎樟 根皮 一名鳥樟 千金藤 一名鳥虎藤 古藤 南燭 一名鳥草 牛筋 文燭 候藥 男續 後 草 惟那木 草木之王 猴 染 無患子 一名噤婁 栢 橡實 一名杼斗 梓白皮 即楸 葉 爾雅云椅梓 一名鼠梓 楰 江東人謂虎梓 石南 一名鬼目 木天翏 黄環 一名陵泉 大就 益智子 溲疏 一名巨骨 楊櫨 牡荆 空疏 鼠李 一名牛李即烏巢子 鼠梓 椑 趙 李 鳥槎 皂李 榔子 枳椇 一名木蜜 小天 翏 小蘖 一名山石榴 莢蒾 一名擊迷 羿先 紫荆木 一名紫珠 紫真檀 南藤 一名丁公 藤 鹽麩子 葉茹椿 一名叛奴鹽 吳人謂之鳥 鹽 杉材 接骨木 一名木蒴翟 楓柳 赤𤓰木 一名羊梂 鼠查 樺木皮 㯼藤子 一名象豆 實 欒荆 扶移木皮 木鱉子 藥實根 一 名連木 釣藤 欒花 蔓椒 一名豕椒 猪椒 彘椒 狗椒 豨椒 咸藤 一名甘藤 甜藤 赤 檉木 一名檉乳 河柳 雨師 突厥 賣子木 婆羅得 甘露藤 一名肥藤大空 一名獨空 椿 莢 水楊 一名獨搖蒲栁 赤楊 楊櫨木 一名 空疏 欓子 楠材 柘木 柞木皮 黄櫨 棕櫚 一名栟櫚木槿 芫花 一名去水 毒魚 杜芫 其根名蜀桑根 敗華 兒華 黄大㦸 赤芫根 人部 髮髲 是童子髮 乳髮 頭垢 人乳汁 人牙齒 耳塞 一名腦膏泥丸脂 人屎 人溺 溺白 一名人中白 婦人月水 浣禪汁 人口中涎唾 懷姙婦人爪甲 天靈葢 人髭 獸部 龍骨 鹿射香 爾雅名鹿射父 牛黄 有四種生 黄 一名角中黄 心黄 肝黄 熊脂 一名熊白 象牙 白膠 一名鹿角膠 黄明膠 阿膠 一 名附致膠 盆覆膠 羊乳 牛乳 佛經稱乳成酪 酪成酥酥成醍醐 酥 酪 醍醐 馬乳 乳腐 鹿章骨 道家名白脯者 鹿是也 豹肉 鹵薄豹 尾名可尊重 筆頭灰 一名豚顛 豬子一名豯 燕朝鮮之間謂之豭 豚卬 闗東西謂之 或謂之 豕南楚謂之狶吳楊謂之猪子 麋脂 一名官脂 遁脂 驢屎 孤陰莖 獺肝 一名水狗 有兩種 有獱獺 猯肉胞膏 狸骨 有香狸 風狸 虎狸 猫狸 家狸 底野迦 用猪膽作之 白馬莖 屎 名馬通 鹿茸 小者名茄子 又有麋茸 牛 角腮 羖羊角 青羝羊也 一名青羊角 牡狗陰 莖 一名狗精 羚羊角 一名羱羊 山羊 野羊 神羊 一名通天犀 駭雞犀 奴角 食角 額 上為兕犀 鼻上為胡㡌犀 大者名墮羅犀 又有 水犀角 有牯犀 有通天花文犀 又名黑暗 虎 骨 兔頭骨 鼹鼠 一名鼹鼠 鼠 是鼠王 鼺鼠 一名飛生 是鼯鼠 野猪黄 豺皮 腽肭 臍 海狗腎也 一名阿慈勃他你號日水烏龍 麂 頭骨 又一種名麖 野駝脂 獼猴 一名猢猻 六畜毛蹄 馬牛羊猪狗雞也 禽部 丹雄雞 白鵝膏 鶩財 家鴨也 鷓鴣 一名越 雉 隨陽之鳥 鴈肪 一名鶩肪 雀卬 雄雀屎 俗名青丹 燕屎 有胡燕 有越燕 有石燕 伏翼 一名蝙蝠 天鼠 仙鼠 出鼠 天鼠屎 一名夜明沙 鼠法 石肝 屎白 雉 一名山 雞 翟山雉 又一種白鷴 俗呼野雞 孔雀屎 鴟頭 一名鳶 俗呼老鴉 溪鷘 班䳡 一名班 鳩 黄禍侯鳥 烏鴉 白鶴 有𤣥 有蒼 有白 有黄白者良 練鵲 雊鵒 雄鵲 一名飛駮鳥 鸛骨 鸕鷀屎 一名蜀水花 又一種名自咬 白鴿 一名勃鴿 伯勞 一名鵙愽勞 鶉 蛙變 為鶉 鼠變為鶉 啄木 爾雅云鴷 一名山啄木 異傳雷公採藥吏化為此鳥 慈鴉 今謂之寒鴉 鶻嘲 北人名鸚 爾雅云鳲鳩似鵲 鶻鴅似 鵲 又呼為骨鶻 鵜鴣觜 一名逃河昔人竊肉入 河化為此鳥因名逃河鴛鴦 魚蟲部 蜜 一名石飴 巖蜜 崖蜜 黄連蜜 石蜜 梨 花蜜 檜花蜜 何首烏蜜 木蜜 白蜜 土蜜 甘蔗石蜜 蠟蜜 土蜂子 一名蜚零 花蜂即蜜 蜂子也 蜜蜂 大黄蜂 一名 鷜蜂 江東呼大 蜂為馬蜂 又呼為蟺 又注木蜂 又呼為木蜂 白蠟 即蜜蜂 一名蠣蛤 牡蛤 是百嵗鵰所化 牡蠣 又有 蠣 蠣房 蠔山 晉安人呼為蠔 莆 又有牡蠣 石牡蠣 石魚蠣 真海牡蠣 真 珠 生於珠牡 類也 一名神屋 鑚遍者為敗龜 敗將 又龜甲水中神龜也 又有 龜 廣 有 蟕蠵 又謂呷蛇龜 爾雅云攝龜小龜也 靈龜 靈蠵 秦龜 秦龜是山中大龜 漢書有山龜 皮 蟕蠵俗名兹夷葢 又有陽龜 又蠳龜噉蛇 又龜同作器 江東作陵龜 即尖蛇龜 瑇瑁 龜類 也 又一種 一名 肱螳螂子也 俗名螳螂 為䖨 也 桑螵蛸 爾雅云莫 螗螂蛑 螳螂有 斧虫 江東呼石蜋 不過蟷蠰螳蜋名也 其子蜱 蛸 䗚噍蟬蜋卬 文蛤 即海蛤有文彩者 石决 明 俗名紫貝 又云是鰒魚甲 九孔螺 真珠母 也 紫貝即砑螺非决明也 海蛤 一名魁蛤 鴈 腹中出者 㹠耳 海蛤 海蚧 紫薇 鮮蛤 文 蛤有文彩 千嵗燕化為海蛤 魁蛤伏翼所化故一 名伏老 魁蛤 一名魁陸 活東 老蝙蝠化為 蠡魚 一名鮦魚是公蠣蛇所變 爾雅名鯉鯇也 或作鯉䱰 陸機云鯇即鮑魚也 京東呼鯉魚 俗 名黑鯉魚 鱓魚 是荇芩根化作之 一云是人髮 所化 又有脯魮 酒鱓 鯽魚 一名 魚 稷米 化成 小者名節魚 鮑魚呼䱒 一名鱅魚 又似 鰎魚 即鯷也 一名占魚 口腹大者名謢魚 鮧 魚 小口者名鮎 腹白者名鮠 河㹠 鮎魚名鰋 江東呼鮎為鮧 秦人呼鮠為 能飛越山湖即 赤鯉魚也 兖州名赤鯉為𤣥駒 白鯉為白驥 黄 鯉為黄雉 鯉魚 時魚 黄擯魚 一名 䰲 皆 魚 鱭魚 鯸鮧魚 鯮魚 黄魚 魴 蝟皮 一 名蜂腸 百穿 蜂 圖經云樹上大黄蜂窠 雷 公雲一名草蜂窠 二名石蜂窠 三名獨蜂窠 四 名草蜂窠 六足者名蛫 闊穀而名黄者名蠘 一 名蟳 扁而最大後足闊者名蝤蛑 蟹 一螯大一 螯小名擁劒 桀歩 熱 小者名彭螖 吳人語訛 為彭越 爾雅云螖蠌 小者 莊子云蟪蛄 八 月鳴者名蛁蟟 詩云鳴鵰 俗名枯蟬 一名伏育 今名啞蟬 此乃寒螿耳 蚱蟬 又云蟬蛻 蘇 恭曰鳴蟬 爾雅云蝒馬鵰 蜆寒 蜩中最大者 為馬蜩 青徐間謂之螇螰 秦燕謂之蛥蚗 闗東 人謂之蛥蟧 宋衞謂之蜩螳 蟬花 蠐螬 一名 蟦 齊 勃齊 蝎 蛣堀 蝤蠐 鳥賊魚骨 一名纜魚 魚所化 鰻鱺魚 一名海鰻 鰌肉 兹鰻 猧狗魚 鮀魚 即今鼉甲也 白殭蠶 原蠶蛾 俗呼魏蠶 一名晩蠶蛾 屎名蠶沙 蠶 退 一名馬各退 醫家多用蠶退 緣桑螺 蛞蝓 一名陸蠡 土蝸 附蝸 俗名蝸牛 鱉甲 蝸 牛 一名蠡牛 蜒蚰也 一名蜥蜴 山龍子 守 宫 石蠑螈石龍子 蛇舅母 壁宫 爾雅云蠑螈 蝘蜓 楚人謂之蛇醫 蝎虎 或謂之蠦 樗 雞 一名莎雞 紅娘子 爾雅謂之樗鳩 木蝱 一名魂常 又一種小蝱名鹿蝱 一名蜚蝱 蜚蠊 一名石薑 盧 負盤 䗪虫 一名地鱉 土 鱉 鮫魚 一名沙魚 鰒魚 胡沙 白沙 白魚 厥魚 一名厥豚 木豚 河㹠 一名胡夷魚 魚 規魚 吹肚魚 鮠魚 青魚 石首魚 嘉 魚 鯔魚 紫貝 即砑螺也 鱸魚 鱟 蝦蟇 一名蟾蜍 去甫 苦蠪 爾雅云 大者名 田父 牡鼠 即父鼠 馬刀 一名馬蛤 單姥 蛤蜊 蜆 蜮䗯糓 一名生進 蛑 一名蛑粉 車螯 一名大蛤 蜄 蟶 淡菜 一名殻菜 蝦 蚺蛇膽 蛇蛻 一名龍子皮 龍子單衣 弓皮 龍子衣 蛇符 白頸蚯蚓 一名土龍 地龍子 千人踏屎呼為蚯蚓 蜘蛛 一名䖦蟱 詩云蠨 蛸 俗名絡新婦 江東呼蝃蝥 土鼅 蝮蛇膽 一名蚖蛇 蠮螉 一名土蜂 蜾臝 葛上亭 蛤蚧 一名蛤蠏 蜈蚣 一名蝍蛆 刀環䖝 一 名蚑 至掌 草姪 水姪 長一尺名馬蜞 石蛭 泥蛭 蜞 馬蟥 一名龍尾 斑蚝 龍蚝 斑 菌 斑猫 腃髮 盤䖤 晏青 龍苗 或班蠡 田中螺 有稜名螪螺 具子 一名具齒 石𧖟 一名沙 白花蛇 一名褰鼻蛇 雀甕 一名 舍 俗為蚝䖝 蛓 棘剛子 蛅蟖 俗呼為雀兒 飯甕 天漿子 鳥蛇 金蛇 蜣螂 一名蛣蜣 椎丸 鼻髙目深者名胡蜣蜋 五靈脂 是寒號䖝 糞 一名蟪蛄 天蝼 碩鼠 荀子云梧鼠 爾雅 天螻也 闗西呼 鼠又為雀鼠 蠍 江南 俗呼主簿䖝 馬陸 一名有百足 馬軸 今呼為 飛 䖝 土䖝 刀環䖝 襄陽人名馬 鯪鯉甲 今人謂穿山甲 七月為斑猫 芫青 四五六月 為葛上亭 七月為斑猫 九月十月為地膽 地膽 一名芫青 青蛙 蚵 一名長股 一種黑色南 人呼為蛉子 鼃 俗謂青蛀 土鴨 爾雅謂在水 白黽者是也 水雞 小形善鳴者名蛙 蜻蛉 一 名諸乘 胡䖽 蜻蜓 鼠婦 一名負蟠 蝛 螻 鼠負 鼠姑 俗謂鼠粘 爾雅云蟠鼠負 螢火 一名夜光 放光 燿 即炤 衣魚 一 名白魚 炳魚 甲香 一名流螺 果部 豆冦 藕實 一名水芝丹 蓮 山薑花 柚 橘 一名橘皮 大棗 一名乾棗 美棗 良棗 生 棗 一名壺棗 鹿盧棗 羊矢棗 仲思棗 一名 奥栗 茅栗 栗子 葡萄 雞頭實 一名鴈啄實 芡 蓬蘽 一名覆盆 陸蘽 陰蘽 覆盆子 江東一名懸勾子 芰 一名菱 櫻桃 一名朱菓 麥甘酣 俗名李桃 柰桃 禮記云含桃 爾雅 荆桃 橙子皮 梅實 一名白梅 烏梅 木𤓰 一名榠樝 樝子 爾雅謂之楙 柿 火乾者名烏 柿 日乾者為白柿 芋 一名土芝 三年不採為 梠芋 蹲鴟 烏芋 一名籍姑 水萍 槎牙 茨 菰 鳬茨 燕尾草 枇杷葉 荔枝 乳相子 一 名柑子 石蜜 乳糖也 甘蔗 赤色名崑崙蔗 又有竹蔗荻蔗二種 沙糖 椑柿 桃核仁 桃花 桃梟 一名桃奴 梟景 桃毛 桃 莖白皮 葉膠 實 杏核仁 花實 葉圓者名金杏 漢 帝杏 安石留 一名丹若 甜者為之天漿 梨 以為快菓 李核仁 根皮實 李無實者名休 趙 李 駁赤李 座接慮李 楊梅 橄欖 核中仁 一種名波斯橄欖 林檎 大長者為柰 圓者林檎 秋熟梣 或謂來禽 胡桃 獼猴桃 一名藤梨 李子 獼猴梨 梅松子 柰 菴羅果 榅桲 榛子 糓部 胡麻 一名巨勝 狗虱 方莖 鴻藏 葉名青蘘 方金 夢神 藤苰 青蘘 胡麻葉也 麻蕡 一名麻勃 荸 麻母 麻子 胡麻油 油麻 飴 糖 一名膠飴 北人謂之餳 灰藋 雷公云金鎻 天 生大豆 一名戎菽 驢豆 䝁豆 赤小豆 大豆黄卷 粟米 一名梁粟 粢粟 糗 秫米 粳米 粱米 黍米 丹黍米 白粱米 黄粱米 一號竹根黄 蘖米 小麥 大麥 稷麥 麰結麥 麴 穬麥 蕎麥 藊豆 北人名鵲豆 豉 菉豆 醋 俗呼為苦酒 稻米 沛國呼稌 標 稷米 穄也 麋也 腐婢 即小豆花也 葛花也 陳 廪米 甖子粟 一名象糓 米囊 銜米 囊子 菜部 冬葵子 俗呼為西王母菜 北人謂之闌香 葵根 羅勒 薰渠 婆羅門云阿魏 蕪菁及蘆菔 蘆 菔俗呼為蘿蔔 蕪菁又名諸葛菜温松也 蕪菁 一名蔓菁 葑蓯 薞蕪 葑蕪菁 𤓰帶 甜𤓰蒂 也 花 白冬𤓰 白𤓰子 一名水芝 白𤓰子即 冬𤓰子也 莧實 一名馬莧 莧實細莧亦同即人 莧也 馬齒草 亦謂之糖莧胡莧 細莧又名猪莧 紅莧 赤莧 一名䕚 花莧 爾雅云蕢赤莧 紫莧 胡荽 并州人呼香荽 邪蒿 同蒿 羅 勒 北人呼為闌香 俗呼西王母菜 石胡荽 俗 名鵝不食草 松菜 爾雅云苞葖菜 吳人呼楚松 廣南人呼秦菘 黄蜀葵花 苦菜 一名荼草 選 游冬 堇荼 萊菔根 爾雅名葖蘆肥 即温 松蘿蔔也 俗呼雹葖 蘆菔 荏子 東人呼䔡 蜀葵花 小花者名錦葵 莪葵 芥 甜𤓰葉 胡𤓰 北人呼為黄𤓰 越𤓰 白芥 龍葵 一名 苦菜 苦葵 苦耽苗 一名王母珠 反弁草 小 者名苦 蓼實 一名香蓼 大者名龍 即是 紅草 蘬 爾雅云薔虞蓼 虞蓼 茶蓼 苦苣 即野苣也 楄苣 白苣 苜蓿 薺 葱實 生山 中者名茖葱 又有冬葱 漢葱 胡葱 樓葱 南 人呼龍角葱 韭 山中生者名藿 鹿角菜 蒼達 東風菜 有名未用 玉石類 青玉 一名殻玉 白玉髓 玉英 一名 石鏡 璧玉 合玉 紫石華 一名此石華 白石 華 黑石華 黄石華 厲石華 石肺 石肝 封 石 石脾 一名胃石 膏石 消石 石腎 陵石 碧石 青遂石 白肌石 一名肌石 洞石 龍 石膏 五羽石 一名金黄 黄疏青 石疏赤 石 耆 紫加石 石名赤 石血 又呼紫賀石 薤 山薤 葝 爾雅云 鴻薈 假蘇 一名鼠蓂 姜芥 即荆芥也 鼻蘘荷 一名覆 嘉草 蘇 俗名紫蘇 桂荏 水蘇 一名雞蘇 勞祖 芥 芥苴 江左名薺薴 吳會名雞蘇 香薷 石 上者名石上柔 俗呼香茸 香戎 薄荷 俗名新 羅菝 胡㧞 天實方名連錢草 蔡菜 秦荻 梨 一名五辛菜 醍醐草 苦 小者名瓢 馬齒莧 一名五行草 葫 蒜也 大蒜為胡 蒜 小蒜 薍 蒿 葷菜也 大者謂之莜子 胡葱 蓴 一名絲蓴 塊蓴 水勤 一名水 爾雅名楚葵 渣芹 茄子 一名落蘇 又野生者 名苦茄 蘩蔞 一名雞腸 雞腸草 爾雅云敖 釋日蔜 白苣 落葵 一名天葵 繁露 承露 藤葵 俗呼胡燕脂 堇汁 一名堇葵 胡 葵 蕺菜 闗中謂之 菜 馬芹 爾馬一名茭 牛蘄 馬蘄 芸薹 雍菜 菠薐 苦蕒 終石 草木類 玉伯 一名玉遂 文石 一名黍石 曼諸石 一 名陰精 山慈石 一名荽茈 石濡 一名石芥 石䒧 一名螫烈 顧喙 爾雅云茢勃茢 石云 路石 一名陵石 穬石 敗石 越砥 細礪石也 或云非是礪石 金莖 一名葉金草 夏臺 㭍 紫 鬼目 一名來甘 俗呼白草子亦為鬼目 白 幕 鬼葢 一名地葢 鬼屋 鬼繖 馬顛 馬唐 一名羊麻 羊粟 爾雅云馬唐馬飯也 馬逢 牛舌實 一名彖尸 牛耳萊 羊乳 一名地黄 羊實 犀洛 一名星洛 泥洛 鹿良 菟棗 雀 梅 一名千雀 雀翹 一名去毋 更生 雞涅 一名陰洛 相鳥 一名鳥葵 鼠耳 一名無心 舌 龍當草 離樓草 神䕶草 黄䕶草 吳唐 草 天雄草 雀醫草 一名白氣 木耳草 益决 草 九熟草 一名鳥粟 雀粟兊草 酸草 一名 醜草 酸萁 異草 雚草 一名鼠肝 草 莘 草 勒草 一名黑草 草 一名鹿 吳葵葉 封華 華 棑華 節華 一名山節 達節 通 漆 徐李 新雉木 合新木 俳蒲木 遂楊木 李木核 栒核 荻皮 桑莖實 一名草王 滿陰 實 可聚實 一名長夀 䕶實 惠實 青雌 一 名蟲損 孟推 白背 白女陽 白扇根 白給 白并 一名玉蕭 箭悍 白辛 一名脫尾 羊草 赤舉 一名羊飴 陵渴 白昌 一名水昌 水 宿 莖蒲 溪蓀 昌陽 昌蒲 赤 黄 徐 黄 黄白皮 紫藍 紫紿 一名野葵 天蓼 一 名石龍 水葒 游龍 地朕 一名承夜 夜光 地錦 地噤 地芩 地筋 一名管根 土筋 地 耳 土齒 燕齒 酸惡 酸赭 巴棗 一名女木 巴朱 蜀格 虆根 爾雅云攝 虆 江東呼虆 為藤 巨荱千嵗虆是也 苗根即苗也 參果 一 名白連 鳥蓼 鼠莖 鹿蒲 黄辯 一名經辯 良達 糞藍 委虵 音 胎 王名 一名王草 麻伯 一名君莒 衍草 道止 自死 類鼻 一名類重 系 一名臣堯 臣骨 鬼芭 逐析 一名百 合 并若 一名 薰 玉荆 父陛根 一名膏魚 梓藻 索干 一名馬耳 荆莖即荆樹 鬼 音 麗 竹付 秘惡 一名杜逢 唐夷 知杖 松 河煎 區余 三葉 一名 莫 赴魚 三石 當 田 五母麻 一名鹿麻 歸澤麻 天麻 若一草 疥拍腹 常吏之生 救赦人者 丁公寄 一名 丁父 丁公藤 城裏赤桂 城東腐木 一名地至 芥 一名梨葉 載 慶 腂户瓦㘦 蟲類 雄 黄蟲 天社蟲 桑蠧䖝 石蠧 一名石下新婦 行夜 一名 盤 蟲 眞盤 夜行蜚蠊 蝸 籬 一名師螺 俗呼為螺 麋魚 丹戬 一名飛 龍 扁前 蚖類 一名蚖短 蜚厲 梗雞 益符 一名無舌 地方 黄蟲 唐本退二十種 薰草 一名蕙草 俗呼䴏草 即是零陵香 姑活 一名冬葵子 雞精 即野葛 别覉 一名别枝 别竒 别鱉覉 杜蒿 齊頭髙也 右下長卿 一名徐長卿 麕舌 練石草 一名爤石草 即馬 矢蒿 弋共 蕈草 一名青符 白符 黑符 黄 符 女木 又云五色石脂 蘘草 根 鼠姑 一名 音 雪 乃牡丹 舡虹 屈草 赤赫 淮木 一名百嵗城中木 占斯 一名炭皮 又云是樟樹 上寄生 嬰桃 一名牛桃 豆 鳩鳥 一名云 白 同力 被子 一名羅巴子 爾雅云被 杉葉 本經外草類 水英 一名牛紅草 水節 水棘 龍移草 海荏 海精木 魚津草 麗春草 一名龍茅草 蔓 艾 定參草 仙女蒿 紫䈽 一名楚葵 蜀堇 荅菜 水蔔菜 坐挐草 地栢 紫背龍牙 杏葉 草 一名金盞草 水甘草 佛甲草 石莧 百乳 草 撮石合草 曲節草 一名蛇藍 緑豆 六月 冷 九牛草 半天回 露筋草 龍牙草 小兒羣 野蘭根 紅荗草 一名地沒藥 長生草 紫背 金盤草 都管草 又名香毬 仙人掌草 菩薩草 亦名尺二 石逍遥草 胡董草 無心草 見腫 消 千里光 苦芥子 刺虎 翦刀草 一名慈菰 白地栗 河鳬茨 生𤓰菜 百兩金 又有河中 思 天花粉 攀倒甑 一名班骨草 班杖絲 紫 袍 老雅眼精草 一名天茄子 或云 姑草 即 蜀羊泉 瓊田草 建水草 紫金牛 雞項草 一 名千針草 赤孫施 石垂 小青 獨脚仙 拳參 杏參 根子 田母草 鐵線 夭壽根 百藥祖 黄寮郎 催風使 千里急 市星草 陰地厥 半邊山 一名水苦蕒 謝婆菜 火炭母草 地芙 蓉 黄花子 田麻 香麻 鳩鳥威 茒質汗 地 蜈蚣 地茄子 亞麻子 一名鵶淋 水麻 金燈 石蒜 水麻根也 金燈花根謂之石蒜 蕁麻 山姜 馬腸根 大木皮 紫金藤 鵝抱 雞翁藤 𤓰藤 金稜藤 棕 野猪尾 烈節 血藤 百稜藤 社莖山 土紅山 含春藤 石南藤 清 風藤 祁婆藤 石合草 馬接脚 七星草 醋林 子 棠毬子 芥心草 獨用藤 普濟方卷四百二十六
普濟方附録 直音畧 普 音 溥 捄 救 同 覈 音 核 賾 鋤陌 切 駴 胡揩 切 嚬 音 頻 溽 音 辱 音 夢 音 金 脽 是惟 切 䪼 之劣 切 拉 力荅 切 焞 音 敦 音 陳 璺 音 問 腨 時兖 切 溺 音 尿 凝 泣 下音 澁 菘 音 嵩 蕺 祖父 切 治 上平 聲 擇 音 亦 㑊 音 閑 橈 匕 卑履 切 窨 音 蔭 皏 普幸 切 炲 音 䑓 癔 於識 切 俳 音 排 差 去 聲 王相 並去 聲 瓤 音 穰 搈 音 搜 中風 上去 聲 蚛 音 虫 跛 音 簸 楔 音 屑 風 痱 扶非布 罪二切 机 音 几 窨 窨 同 腲 烏非 切 㾦 上 聲 劃 呼麥 切 帙 音 句 蒟 他對他 沒二切 魘 音 靨 瘲 子用 切 蚱 側伯 切 踡 貝負 切 駮 垉角 切 鰻鱺 上謨官切 下郎奚切 齲 駈禹 切 溷 胡困 切 鱟 莫候 切 癜 俗作殿又 於其切 萎 悴 上音逶 下音翠 痣 職吏 切 鞕 音 硬 齊頸 上去 聲 盭 郎計 切 女力 切 幅 普力 切 薺 上祖禮切 下奴禮切 茈 柴 同 芃 居包 切 藊 房 典 切 内藥 上音 納 閉塞 下入 聲 拍碎 上音 珀 悸 其季 切 痠 先丸 切 疞 舌 巧 切又 音臭 㕮咀 上音父 下音沮 劇 巨㦸 切 懊憹 上於報切 下音農 怔忪 上之成 切下音 鍾 噫 音 呃 舌强 下去 聲 磣 初甚 切 瞖暈 上於計切 下有慢切 躑躅 上音擲 下直録 切 射干 上音 夜 輭 音 軟 礞 音 䝉 已差 下去 聲 肛 户工 切 榧 音 匪 辟温疫 上必 益切 樗 音 樞 鯪 音 陵 甦 音 蘇 若侯 切 聳 息莮 切 數 音 朔 菝葜 上蒲八 切下格 八 切 竺 音 竹 釭 音 江 斡 鳥括 切 溲 踈有 切 痎 音 皆 慄概 音 溉 癉 音 亶 喝 音 謂 間 日 上去 聲 醇醨 上音淳 下音离 滓 音 肺 如倫 切 蓐 乳属 切 澱 音 殿 煽 音 扇 憊 蒲拜 切 瘁 音 悴 馗 巨屑 切 癓瘕 上知陵切 下音賈 之夜 切 癃 音 隆 悒 於惠 切 顫掉 上扇 之切 胛 古狎 切 音 旬 惕 音 踢 熇 呵各 切 䈽 居隠居 欣二切 瘴 音 障 虺 音鬼 切 糭 作貢 切 瘵 側畧 切 便利 上平 聲 哺 薄路 切 㹠 徒昆 切 挾 胡頰 切 櫸 居語 切 礙 王溉 切 噦 於月 切 蘘 音 攘 茜 此見 切 髀 補爾歩 米二切 瞶 五怪 切 齊 上臍 同義 左 瘜 思力 切 濼 力毒切 又音粕 齧 魚結 切 汩 音 骨 蜚蠊 上扶 貴切 下力 占切 菀 於逺 切 疹 音 軫 躄 俾亦 切 呼光 切 瘠 音 籍 瘛 匹辟功 二切 埤 音 卑 拭 書翌 切 膨 蒲行 切 音 軟 脘 音 管 癖 洒 所界 切 譫 之閻 切 滷 音 魯 餘之 切 飴 翼之 切 踹 市䆓 切 咯血 上力 各切 瞀 莫 切 䯒 户當 切 胵 上音 琵下 音 䲭 痿挼 奴和 切 胠 音 驅 喎 口淮 切 陟釐 上音職 下音离 虙瘕 上音伏下 音古切 黯 鳥感 切 䏆 才焦才 髙二切 骽 他罪切 契脮同 凥 苦髙 切 撞 宅江 切 蓴 常論 切 瞑 音 眠 菰 古胡 切 疰 之戍 切 蝨 所之 切 雚 胡官 切 飫 依伊 切 鹻 公斬切 鹼同 羯 音 揭 慒 遭 切 臗 苦官 切 弛 音 豕 惙 音 輟 烙 力各 切 𩕄 音 信 癎 音 閑 舁 音 余 蚰 蜒 上與周切 下以然切 犢 徒木 切 蝦 下加 切 蟇 莫加 切 愊 普力 切 臆 音 億 筎 汝 余 切 芋 王遇 切 骾 音 粳 沉䩕 下吾廉切 王篇作䩕 呀呷 上許加切 下呼加切 啞 音 瘂 嗄 音 厦 柑 音 甘 毗 音 琵 膞 音 愽 䠞 千六 切 㤿 於檢 切 鄲 為温 切 槲 薜荔 上 必 益切下 音詈 涌 並俞英莫結 種切血切 㯶橺 音 解 息賁賁豚 賁並 音奔 臚 力 居 切 奴 切 痃 胡堅 切 鶩 音 木 欓子 上多 郎切 圊 七情 切 姙娠 上如林 切下失 人之忍 二切 痼 古䕶 切 肛 音 功 堰 於㦥 切 嘿 黙 同 酢泔淀 上音醋中古 三切下徒練 切 蚺 如鹽 切 礜 弋庶 切 澩 胡角切 呼篤切 獺 他逵 切 䏶 毗米 切 渠軍 切 骽 他罪 切 擡 音 謇 九典 切 洵 音 荀 渫 士洽息 列二切 控 枯洞 切 骭 遐諫 切 喙 詡 切 狸 音 离 鳶 以專 切 菥 思擊 切 黏 女㢘 切 黯 上各旱切 下昨旦切 遽 其據 切 毁沮 下子與子 預二切 荏 音 餁 莫郎 切 哽 柯猛 切 悚 息拱 切 颺 弋章弋 尚二切 殗殜 上於切切 下余攝切 騣 子紅 切 控睪 下音 髙 㿗邜 上杜回切 下虚管切 脬 音 抛 羸乏 上力追切 下房法切 餈 疾資 切 羖 音 古 䏶 毗米 切 葎 陵出 切 蟯 如消 切 肓 音 荒 胴 徒弄 切 臛 火酷切 乂音郝 卒魘 上倉聿切 下音靨 魅 與魈 同 磥 音 磊 梟 古 聊 切 噉 徒敢切 又音啖 蚝 之吏切 蛓同 螫 式亦 切 蘹 音 懐 慴 之涉 切 穌 音 蘇 痏 羽 軌 切 鬄 髢司達 計二切 祟 音 隧 殠 欠救 切 凸 音 迭 麨 欠 切 皯皰 上古且切 下歩考切 音 尤 皶 織加 切 紺 古暗 切 彡 先亷所 銜二切 賁飾 上彼 義切 饙 甫云 切 辣 力 達 切 湏髮 上與 鬚同 汞 户孔 切 瘑 古禾 切 鬐 渠脂 切 椹 時枕 切 瞳 音 童 肓 莫 耕 切 才計 切 瞼 九儉 切 觜 子鬼 切 昉 府防 切 熾 尺示 切 茺蔚 上音充 下音尉 眵 充攴 切 疏瀹 下弋灼余 召二切 眯 莫禮 切 珂 丘何 切 蔗 睷 音 揵 羃 云 各 切 熁 虚業 切 泡 普交 切 痒 餘丙 切 鼢 扶粉切 又音墳 鈐 巨亷 切 莔 口迎 切 矚 之欲 切 蜆 音 贅 之鋭 切 垜 徒果 切 盎 於浪 切 睢 音 雖 鈹鎌 上普皮切 下力詹切 諦 都計 切 摭 之石 切 薺 在禮 切 檾 同 䑛 神示 切 之忍 切 䁾 音 蔑 捨 鳥 威 切聾瞶 上音龍下 五隊切 達零 切 耵矃 上都領切 下乃頂切 攃 七曷 切 齆 鳥 貢 切 泗洟 上思至切 下弋之切 絆 音 半 吻 武粉 切 蠧 音 妬 同 瀋脣 上充 甚切 齒 下女 力切 齗 音 圻 捍 音 汗 芡 音 儉 齲 丘禹 切 骨䐬 胙勞 切 璀璨 上七罪 切下七 旦 切 鯇 户本 切 懸雝 下音 饔 碓 丁潰 切 悒 於急 切 㬽 五各 切 鮎 乃兼 切 鱖 居月 切 笱 音 笱 癭瘤 上於郢切 下音留 靨黶 普靨 同 瘻 盧候 切 檞 住買 切 稈 古旱 切 蓏 力果 切 鯷 上大 計切 瘍 音 羊 焚溺 下音 匿 俞募 上音庶 下音莫 捺 乃曷 切 惻怛 上楚力切 下丁割切 螯 五力 切 蒻 如灼 切 瘭 布昭 切 棓 歩項 切捧 柈 司 屨易 上音句又良 遇切下音昔 刳 音 枯 擦 音 察 𨫼 五到五 髙二切 窰 音 遥 俚 音 里 窠 音 科 姤 古候 切 於反於乍且故 怯二切酉切 瘑 古禾 切 瘃 音 竹 側交 切 迕 呉 胡 切 吮 徐兖絶 兖二切 熠 以立 切 蝙蝠 上布田切 下甫服切 凹 烏刀 切 垽 五靳 切 忉 都勞 切 音 須 餤 音 淬 七内 切 菌 竒隕 切 髀 補爾歩 米二切 訂 唐頂 切 菵 音 罔 鏃 作木 切 簽 七亷 切 澼 並擊 切 罨 於儉 切 葈 胥里 切 蹉跌 上七何切 下徒結切 詎 其吕切又 渠據切 殫 多安 切 肭 奴骨 切 攧 丁愜切 跕同 踠 於逺 切 蹴 七六 子六 二 切 螟蛉 上音㝠 下音令 踒 於為 切 匈 音 信 紊 音 問 揣搦 上初委切下女 革女卓二切 菌 上 荏切 下商 切 咂 子荅 切 惏 力南 切 鮫 古又 切 猘 音 制 蜍 與諸 切 蠷 其係 切 螋 山鄒 切 禳禬 上汝陽切 下公外切 中灑 上去聲下 蘇駭切 蜮 兩逼切 又音或 縊 於䜴 切 礱 力公 切 罽衣 上居 厲切 氍 上音渠 下音搜 奄 音 掩 矧 式忍 切 皯 直且 切 噀 思困 切 搊 楚鳩楚 九二切 衃 匹才 切 鮀 天何 切 鬐 音 耆 惡阻 上烏 路切 傴僂 上郁禹切 下力距切 侏 都儒 切 吃 居一 切 腜 莫回 切 肧 匹囘 切 㠯 音 以 醍 醐 上音啼 下音胡 柞 子洛子 各二切 釭 古紅古 雙二切 錐 之推 切 沍 音 䕶 橐 他各 切 綰 膺柭 切 齝 丑之式 之二切 妬乳 上丹 故切 撮 倉括 切 㬽 五各 切 解顱 下洛 胡切 襁 褓 上居兩切 下布老切 骼 柯額 切 疢 疹 同 米末 切 頦 胡來 切 尻 苦髙 切 匍匐 上蒲胡切 下蒲北切 髖 苦官苦 昆二切 哯 乎與 切 齘 伯介 切 胗 章忍 切 疱 普交 切 啀 上音孜下 魚作切 糕 古勞 切 蛜 上音伊 下音祈 瘹 都呌 切 蚱 音 窄 輞 云往 切 躽 於建 切 蹙 子六 切 褊 音 匾 魍魎 上音㒺 下音兩 搯 口洽 切 撏 徐林徐 占二切 踧 達的 切 蚌 歩項 切 齆 於貢 切 芹 渠巾 切 璣 音 機 熛 必尭 切 矇 音 䝉 悍 乎日 切 瘙 先到 切 蘄 音 祈 痍 餘脂 切 肪 府昉 切 鄽 直連 切 初吏 切 鎊 普忙 切 倪 魚雞 切 弁 薄官薄 見二切 掘 渠力其 日二切 抝 鳥狡 切 舶 榜陌 切 棚 薄庚 切 鱠 古 外 切 音 甲 饆饠 上卑各切 下洛可切 餺飥 上補备切 下他洛切 鳬 音 符 骨空 下音 禮 摭 之石 切 骼 柯額 切 㗁 五各 切 蓧 他彫 切 骭 上音曷下 羽俱切 猒 於艶 切 膠 力條 切 窳 俞矩 切 臑 奴到 切 䏚 音 蒸 骸 何背 切 揵 巨言其偃 居偃三切 踝 胡 尾 切 膕 弋麥 切 鋭 弋稅 切 揄臂 上逾招抉 候二切 譩譆 上於熈切 下計其切 拇 莫 口 切 内鍼 上音 納 喝 乙芥切 又音郝 髃 音 隅 憡 山責 切 郄 綺㦸 切 鏬 呼嫁 切 頄 音 逹 頥 以之 切 㬷 巨損 切 頗 惡葛 切 鼷 下雞 切 槍 千羊 切 滀 仲六 切 䏆 木 焦 才髙 二切 臀 徒昆 切 以追 切 橛 居越 切 摸 上音莫下 音索各切 力紅 切 瘈 胡計 切 丁結 切 㰦 立伽 切 顳顬 上仁涉切 下仁朱切 蹲 在昆 切 猘 音 至 骶 丁 計 切 笑 笑 同 顀 椎 同 狠 胡懇 切 窌 户枝 切 鑱 士衫上 懴二切 鍉 丁兮 切 筩 徒東 切 鈹 音皮 切 氂 音 毫 焠 青對 切 粢 在兹 切 挃 竹栗 切 鋥 直孟 切 莫登莫 中二切 睢 胥維 切 漯 通合 切 胂 音 申 古滑 切 之齊 下音 劑 祖 側助 兖切 啖 音 淡 撤 直列 切 眄 音 面 幘 側莗 切 塘 音 唐 煒 于匪 切 矛楯 下時切 一作盾 噀 思困 切 糚 粧 同 駮 甫而 切 勝 直錦徒 曽二切 鑊 胡郎 切 騶 側留 切 咄 丁骨 切 力的 切 髑 髏 上徒谷切 下力佳切 弭 亡爾 切 罡 谷音 刚 音 祥 摩 乎為切 又音麽 啡 普梅 切 朘 子雷 切 涒 他昆 切 噩 音 㗁 涂 達胡直 都二切 陬 子侯 切 竊 皮命 切 牂 子唐切 同㫠 作 音標 欛 必駕 切 鉀 古狎 切 郍 奴和 切 本作 指 鸕鷀 上呼力切 下疾之切 姖 本作 嫗 柈 同 槃 檄 户秋 切 鴧 除禁 切 咤 音 吒 蠕 上而究切 下他連切 蝶 徒 篋 切 蝺 音 禹 蚑 音 商 婬 滛 同 櫛 阻瑟 切 䏶 毗米 切 拗 鳥較 切 悁 於緣 切 胓 蒲 京 切 呬 火利 切 眣 徒結 切 禺䀯 上音隅下 布胡切 飴 翼之 切 胼 歩田 切 呦 音 憂 掇 都活 切 普濟方附録
欽定四庫全書 子部五 玉機㣲義 醫家類 提要 臣 等謹案玉機㣲義五十卷明徐用誠撰劉 純續増用誠字彦純㑹稽人純字宗厚咸寧 人用誠原本名醫學折衷分中風痿傷風痰 飲滯下泄瀉瘧頭痛頭眩欬逆痞滿吐酸痓 癘風癎破傷風損傷十七類純以其條例未 備又益以欬𠻳熱火暑濕燥寒瘡瘍氣血内 傷虚損積聚消渴水氣脚氣諸疝反胃脹滿 喉痺淋悶眼目牙齒腰痛腹痛心痛癍疹黄 疸霍亂厥痺婦人小兒三十三類始改今名 仍於目録各注續添字以相辨識或於用誠 原本十七類中有所附論亦注續添字以别 之是二人相繼而成本書可據明史藝文志 惟著劉純之名葢失考也其書雖皆採掇諸 家舊論舊方而各附案多所訂正非餖飣抄 撮者可比嘉靖庚寅延平黄焯刻於永州首 載楊士竒序知二人皆明初人士竒序謂二 人皆私淑朱震亨今觀其書信然又謂北方 張元素再𫝊李杲三𫝊王好古南方朱震亨 得私淑焉則於宗派源流殊為舛迕張李王 之學皆以理脾為宗朱氏之學則以補隂為 主去河間一派稍近而去潔古東垣海藏一 派稍逺遺書具存可以覆按王禕青巖叢録 曰李氏弟子多在中州獨劉氏𫝊之荆山浮 圖師師至江南𫝊之宋中人羅知悌南方之 醫皆宗之云云其宗派授受亦極明白士竒 合而一之誤之甚矣乾隆四十六年十月恭 校上 總纂官 臣 紀昀 臣 陸錫熊 臣 孫士毅 總 校 官 臣 陸 費 墀 玉機微義原序 此編輯於㑹稽徐彦純呉陵劉宗厚續有増益皆明於 醫者凡五十卷門分類集於論病因證治條理粲然既 詳備矣夫醫家神農軒岐伊尹及秦越人張仲景之書 萬世所宗不可易也歴晉唐宋代有明者近代張元素 起北方蓋得神授深造閫奥再傳李明之二𫝊王好古 南方朱彦脩得私淑焉遂為醫家之正派彦純宗厚又 私淑彦脩者也論者謂元素醫家之王道蓋王道以養 民為本元素之法厚脾土為要此知本之務也是編主 素難金匱及元素一派之㫖若諸家治法不倍此者亦 旁采而附益之雖中醫執此施治可以成功如病者有 能知之亦必不為庸醫所誤其所濟利豈小補哉東里 楊士奇
欽定四庫全書 玉機微義卷一 明 徐用誠 原輯 劉 純 續増 中風門 中風叙論之始 内經曰風之傷人也或為寒熱或為寒中或為熱中或 為偏枯風善行而數變至其變化乃為他病歴陳五臟 與胃之傷及風病名皆多汗而惡風 詳見本文 按風論發明風邪係外感之病有内外臟腑虚實寒 熱之不同别無癱瘓痿弱卒中不省僵仆喎邪攣縮 眩運語濇不語之文後世始與痿證混殽矣 要略云風之為病當半身不遂經絡空虚賊邪不瀉或 左或右邪氣反緩正氣即急正氣引邪喎僻不遂邪在 於絡肌膚不仁在經即重不勝邪入腑則不識人入臟 即難言口吐涎 千金云岐伯中風大法有四一曰偏枯半身不遂二曰 風痱於身無痛四肢不收三曰風懿奄忽不知人四曰 風痺諸痺類風狀 按後世編集中風方治皆祖要畧巢氏千金之論但 不當以外中風邪立名而與内臟痿證衮同出治此 千古之弊也 中風脉法 要畧云脉㣲而數中風使然又云頭痛脉滑者中風風 脉虚弱也又寸口脉浮而𦂳寸口脉緩而遲皆曰中風 也 脉經云浮而大者風又浮而緩皮膚不仁風寒入肌肉 又滑而浮散者癱瘓風又診人被風不仁痿蹷其脉虚 者生堅急疾者死 中風不治證 髪直吐沫揺頭上竄直視口開手撒眼合遺尿不知人 或面赤如粧或頭面青黒汗綴如珠聲如鼾睡皆不可 治 風分在臟在腑之異 病機機要云風本為熱熱勝則風動宜以靜勝其燥是 養血也治須少汗亦宜少下多汗則虚其衛多下則損 其榮宜治在經雖有汗下之戒而有中臟中腑之分中 腑者多著四肢有表證而脉浮惡風寒拘急不仁中臟 者多滯九竅唇緩失音耳聾鼻塞目瞀大便結秘中腑 者宜汗之中臟者宜下之表裏已和宜治之在經當以 大藥養之 發明云中血脉則口眼喎斜中腑則支節廢中臟則性 命危三治各不同中血脉外有六經之形證則從小續命 加減中腑内有便溺之阻隔宜三化湯等通利之外無 六經之形證内無便溺之阻隔宜養血通氣大秦芁湯 羌活愈風湯主之 按此分在表在裏在經之三證立汗下調養之三法 可謂開後世之盲聾但所用諸方學者宜詳審之 治風不可下論 發明云治風當通因通用惟宜宣發以散之不可便以 苦寒之藥妄下龍麝硃砂牛黄諸鎮墜之藥㵼之 按此言風本外邪惟宜宣散此風在表之時也如傷 寒中風𫝊入於胃亦未嘗不可下論中便字妄字可 見其意便者有早與急之義妄者謂有不當下之義 治風不可利小便 如小便少不可以藥利之既以自汗則津液外亡小便 自少若利之使榮衛枯竭無以制火煩熱愈甚當俟熱 退汗止小便自行也兼此證乃陽明經大忌利小便 濕病似中風論 元戎云酒濕之為病亦能作痺證口眼喎斜半身不遂 渾似中風舌强不正當㵼濕毒不可作風病治之而汗 也衍義論甚當易簡所言與此相同 按此則知口眼喎邪半身不遂之病豈止風之一端 而已况六氣皆能中人其證亦有縱急搐搦不知人 等證不可不以脉證分别 中風先調氣說 嚴用和云人之元氣強壯榮衛和平腠理緻密外邪焉 能為害或因七情飲食勞役致真氣先虚榮衛空疎邪 氣乗虚而入故致此疾若内因七情而得者法當調氣 不當治風外因六滛而得者亦當先調氣後依所感六 氣治之此良法也宜八味順氣散 按此說真氣先虚榮衛空疎邪氣乘虚而入擴前人 所未發但既曰虚矣邪又入矣補虚散邪理所當然 而止曰調者意其謂因病而氣壅不通調其通暢條 達則真氣自復邪氣自行之義惜乎不能詳也况中 風治法豈止一端而已 氣中論 許學士云世言氣中者雖不見於方書然暴怒傷隂暴 喜傷陽憂愁不已氣多厥逆往往得此疾便覺涎潮昏 塞牙闗𦂳急若便作中風用藥多致殺人惟宜蘇合香 九灌之便醒然後隨寒熱虚實而調之無不愈者經云 無故而瘖脉不至不治自己謂氣暴逆也氣復則己審 如是雖不服藥自可 按氣中之說即七情内火之動氣厥逆由其本虚故 也用蘇合香丸通行經絡其决烈之性如摧枯拉朽 恐血氣虚者非所宜也後云不治自復之意葢儆用 藥之失實勝誤於庸醫之手也 四肢不舉有虚有實 病機云四肢不舉俗曰癱瘓經謂土太過則令人四肢 不舉此真膏粱之疾非肝腎經虚其治瀉令氣弱陽虚 土平而愈三化湯調胃承氣湯選而用之若脾虚亦令 人四肢不舉其治可補十全散加減四物去邪留正 按四肢不舉世俗皆以為中風病此云脾土太過不 及皆能致之其可一槩用藥乎 論風非外來乃本氣病 發明曰經云陽之氣以天地之疾風名之此中風者非 外來風邪乃本氣病也凡人年逾四旬氣衰之際或因 憂喜忿怒傷其氣者多有此疾壯嵗之時無有也若肥 盛則間有之亦是形盛氣衰而如此治法當和臟腑通 經絡便是治風然亦有賊風襲虚傷之者也治法輕重 有三見前分在經在腑在臟之異 按此云本氣自病乃與劉河間論内熱所生相合但 彼云熱而此云虚虚之與熱並行而不相悖也 風本於熱論 河間曰風病多因熱甚俗云風者言末而忘其本也所 以中風有癱瘓者非謂肝木之風實甚而卒中之也亦 非外中於風良由將息失宜而心火暴甚腎水虚衰不 能制之則隂虚陽實而熱氣拂鬱心神昏冐筋骨不用 而卒倒無知也多因喜怒悲憂恐五志過極而卒中者 皆為熱甚故也若微則但僵仆氣血流通筋脉不攣緩 者發過如故或熱氣太甚鬱滯不通隂氣暴絶陽氣後 竭而死 痰涎者由熱甚則水化制火而生 偏枯者 由經絡一側得通否者痺而癱瘓也 口噤筋急者由 風熱太甚以勝水濕又津液滯于胸膈以為痰涎則筋 太燥然燥金主於收斂勁切故也 或筋反緩者乃燥 之甚血液衰少也諸筋攣易愈諸筋痿難復以見燥之 㣲甚也 治風用汗吐下三法 子和云諸風掉眩皆屬肝木掉揺眩運目喎筋急手搐 瘈瘲皆厥隂肝木之用也經云風滛所勝平以辛凉世 何以熱藥治風邪予治驚風癎病屢用汗吐下三法隨 治愈木鬱達之者吐之令其條達也汗者風隨汗出也 下者推陳致新也失音悶亂口眼喎斜可用三聖散吐 之如牙闗𦂳急鼻内灌之吐出涎口自開也次用通聖 散凉膈散大人參半夏丸甘露飲除熱養液之寒藥排 而用之 按此法的係邪氣卒中痰涎壅盛實熱者可用否則 不敢輕易也 論中風不當與痿證同治 丹溪曰今世所謂風病大率與諸痿證衮同論治良由 局方多以治風之藥通治痿也古聖論風痿各有條目 源流不同治法亦異夫風病外感善行數變其病多實 發表行滯有何不可局方治風之外又歴述神魂恍惚 起便須人手足不隨神志昏憒癱瘓嚲曵手足筋衰眩 運倒仆半身不遂脚膝軟弱四肢無力顫掉拘攣不語 語澁諸痿等證悉皆治之不思諸痿皆起於肺熱𫝊入 五臟散為諸證其昏惑瘈瘲瞀悶瞀昧暴病鬱冐蒙昧 暴瘖瘈昧皆屬於火曰四肢不舉舌本強足痿不收痰 涎有聲皆屬於土悉是濕熱之病當作諸痿論治若以 外感風邪治之寧免虚虚實實之禍乎若夫岐伯仲景 孫思邈之言風大意似指外之感劉河間之言風明指 内傷熱證實與痿證所言諸痿生於熱相合外感之邪 有寒熱虚實而挾寒者多内熱之傷皆是虚證無寒可 散無熱當作實可瀉 謹按中風之病古方冠諸方首以其為人之大病也 夫風乃六淫中之一天之邪氣自外而入者也古人 用藥皆是發散表邪通行經絡之劑以其自表而入 亦當自表而出也至於東垣分在經在腑在臟而有 汗下調養之法可謂詳備精密則又通表裏中三法 而治矣若劉河間以為熱甚制金不能平木或濕土 過甚反兼木化皆非外中於風乃因内熱而生迥出 前古之論我先師丹溪先生謂數千年得經意者河 間一人耳由是觀之若病從外邪而得元氣壯實者 當從古方發散之例但用藥不宜小續命湯須分所 挾有寒熱温凉之異受邪有臟腑經絡之殊若病因 内熱而生者當從劉河間之論但有用藥不宜如子 和専以吐汗下為法葢病邪有虚有實難一槩論又 况痿病實與内熱所生相同醫者須宜識此或問外 邪之感與内熱之傷何者為多也丹溪曰西北氣寒 為風所中誠有之矣東南氣温而地多濕有風病者 非風也皆濕生痰痰生熱熱生風也經曰亢則害承 廼制是也治痿之法詳見痿條此不贅及 内因似中風論 續添 盧砥鏡曰經云神傷於思慮則内脫意傷於憂愁則肢 廢魂傷於悲哀則筋攣魄傷於喜樂則皮槁志傷於盛 怒則腰脊難以俛仰也何侍郎有女適夫夫早世女患 十指拳攣掌垂莫舉膚體瘡瘍粟粟然湯劑雜進飲食 頓減幾於半載適與診之則非風也正乃憂愁悲哀所 致耳病屬内因於是料内因藥仍以鹿角膠輩多用麝 香熬膏貼痿垂處漸得掌能舉指能伸病漸近安 謹按經云風之傷人也為病善行而數變變至他證 之類故為治不得其病情者往往或以風為他證或 以他證為風皆不免乎得失之誚惟近代河間東垣 丹溪諸先生者出始論他證之非中風治法當異此 又盧氏治例可謂深達病情之機者即河間所論五 志過極為病之例非真中風也而王安道又曰人 有卒暴僵仆或偏枯或四肢不舉或不知人或死或 不死者世以中風呼之而方書亦以中風治之因嘗 攷諸内經論風為諸證其卒暴僵仆不知人四肢不 舉者並無所論止有偏枯一語而已及觀千金方則 皆引岐伯之㫖金匱要畧具脉證邪在絡在經入腑 入臟之異由是觀之則卒暴僵仆不知人偏枯四肢 不舉等證固為因風而致者矣乃用大小續命西州 續命排風八風等諸湯散治之及近代河間東垣丹 溪三子者出所論始與昔人有異河間主于火東垣 主于氣丹溪主于濕反以風為虚象而大異于昔人 矣吁昔人之與三子者果孰是與果孰非與若以三 子為是則三子未出之前固有從昔人而治愈者矣 以昔人為是則三子已出之後亦有從三子而治愈 者矣故不善讀其書者往往不得其奥以余觀之昔 人與三子之論皆不可偏廢但三子以類乎中風之 病視為中風而立論故使後人狐疑而不能决殊不 知因於風者真中風也因火因氣因于濕者類中風 而非中風也三子所論者自是因火因氣因濕而為 暴病暴死之證與風何相干哉如内經所謂三隂三 陽發病為偏枯痿易四肢不舉亦未嘗必因於風而 後然也夫風火氣濕之殊望聞問切之間豈無所辨 乎辨之為風則從昔人以治辨之為火氣濕則從三 子以治如此庶乎析理明而用法當矣惟其以因火 因氣因濕之證強引風而合論之所以真偽不分名 實相紊若以因火因氣因濕證分而出之則真中風 病彰矣所謂西北有中風東南無中風者其然與否 與斯辨諸子所論名實相紊而不明真中風之異可 謂精切又何疑丹溪東南無中風之語哉夫風者天 地之大氣也五運之造化四時之正令耳上下八方 無所不至者且人在氣中形虚者即感之傷之中之 有輕重不同實八風虚實之異耳矧有痿濕火熱痰 氣虚諸證而似中風故古今治例不一是以徐先生 折衷諸經之㫖辨已上諸證不得與中風同治又豈 惟三子所論哉然王氏以擴充其例因有是辨亦不 害其為叮嚀也余嘗居凉州即漢之武威郡也其地 高阜四時多風少兩土藝粟麥引泉灌溉天氣常寒 人之氣實腠密毎見中風或暴死者有之葢折風燥 烈之甚也時洪武乙亥秋八月大風起自西北時甘 州城外路死者數人余亦始悟經謂西北之折風傷 人至病暴死之旨不誣丹溪之言有所本也人葢不 經其所雖審經意故莫不有疑者也吁醫之不明運 氣造化地理病機之微而欲行通變之法者難矣哉 中風治法 發表之劑 金匱續命湯 千金名西州續命 治中風痱身不收口不 能言冐昧不知痛處拘急不能轉側 麻黄 三兩去節 桂枝 去皮 當歸 人參 石膏 碎綿裹 炙甘草 各二兩 川芎 一兩 杏仁 去皮尖十四枚 乾薑 二两 右咀水煎 按心肺脾胃肝之藥也又太陽經血氣藥也 千金大續命湯比前方無人參有黄芩荆瀝 元戎作竹瀝 局方小續命湯 出千金 治卒暴中風不省人事半身不 遂口眼喎斜手足戰掉語言蹇濇神清氣亂及治諸 風 云云 防己 肉桂 去粗皮 杏仁 去皮尖炒黄 黄芩 白芍 甘草 煨 川芎 麻黄 去節 人參 去蘆各一兩 防風 兩半 附子 炮去皮臍半兩 右為粗末毎三錢薑五片棗一枚煎 按心肺脾胃肝三焦命門藥也 古今録驗有白术無杏仁 救急無芎藭杏仁只十 味 延年無防風 機要春夏加石膏知母秋冬加 桂附芍藥 易老六經加減法 詳見本方 麻黄續命湯 桂枝續命湯 白虎續命湯 葛根續命湯 附子續命湯 羌活連翹續命湯 按續命湯治太陽外感風邪之藥然外感挾寒者多 故用桂枝等輩千金等方所收此類之藥甚多無分 經絡不辨虚實寒熱所謂雖多亦奚以為易老分六 經庻乎活法也 丹溪曰局方比要畧少當歸石膏多防風附子防己 果與仲景意合否也仲景謂汗出則止藥局方則曰 久服差又曰治諸風似皆非仲景意然麻黄防己可 久服乎諸風可通治乎 局方排風湯治風虚冷濕邪氣入臟狂言妄語精神錯 亂及五臟風發等證 詳見本方 白蘚皮 當歸 酒浸 肉桂 白芍 杏仁 甘草 炒 防風 芎藭 白术 各二兩 獨活 麻黄 去根節 茯苓 各三 兩 右粗末毎服三錢薑四片水煎 丹溪曰此云治邪氣入臟而又曰風發又似有内出 之意夫病既在五臟道逺而所感深用麻黄以發其 表寧不犯誅伐無過之戒乎 按此與小續命相類而無所發明因世俗用之故收 入其餘雷同發散風寒者並畧去 寳鑑秦芁升麻湯治風寒客手足陽明經口眼喎斜惡 風寒四肢拘急脉浮𦂳 升麻 乾葛 甘草 芍藥 人參 各半兩 秦芁 白芷 防風 桂枝 各三錢 右咀毎一兩連鬚葱白二根同煎 按此治風寒外入陽明經即小續命之變法也古人 續命雖有加減之不同大抵多因太陽一經之藥今 特留此方以見風邪所傷有六經之異也 寳鑑不換金丹退風散熱 羌活 川芎 白附子 烏頭 藿香葉 蝎稍 各半兩 荆芥穗 天麻 炙甘草 殭蠶 各一兩 薄荷 三兩 防風 一兩 右為末煉蜜丸彈子大毎一丸細嚼茶酒任下塗喎 處亦可 按古方治風解表多兼用熱劑至守真開發凉劑始 行然此等方極多姑存此以見意若防風通聖散治 風熱雖佳則又表裏之劑也 攻裏之劑 機要三化湯中風外有六經之形證先以加減續命湯 治之内有便溺之阻隔者此方主之 厚朴 大黄 枳實 羌活 各八 分 右剉毎服一兩水煎 此治風邪入裏之下藥也即傷寒用承氣之意非内 實者不可 子和搜風丸治風熱上攻眼昏耳鳴鼻塞頭痛眩運痰 逆涎嗽心腹痞痛大小便結滯 人參 茯苓 天南星 薄荷 各半 兩 乾生薑 寒水石 生白 各一兩 蛤粉 黄芩 大黄 各一兩 滑石 牽牛 各四兩 藿香 一分 半夏 一兩 右為末水丸小豆大生薑湯下日三 按此方名為搜風其實乃下實熱痰之藥 發表攻裏之劑 宣明防風通聖散治一切風熱 防風 川芎 當歸 芍藥 大黄 芒硝 連翹 薄荷 麻黄 各半兩 甘草 二兩 石膏 桔梗 黄芩 各一兩 滑石 三兩 白术 山梔 荆芥穗 各半兩 一方去芒硝加牛膝人參半夏 右咀末生薑煎 按此乃肺脾膀胱胃肝心經之藥也又表裏血氣之 藥也海藏云防風麻黄汗劑也大黄芒硝下劑也梔 子滑石利小便也發表攻裏合而並進故治雜病則 佳治傷寒傷風有失仲景云發表攻裏本自不同在 大定間此藥盛行於世而多效何哉當時雖市井之 徒口腹備衣著全但志樂而形不苦然是凉亦多效 而少失變亂之際虀鹽糟糠有所不充加以天地肅 殺之運敢用凉藥如平泰之世耶故多失而少效有 如仲景用桂枝當漢之末也韓祗和戒桂枝當宋之 隆時時世之異不可不知 川芎石膏湯治風熱 防風通聖散去朴硝麻黄加人參寒水石甘菊砂 仁 右為末水煎 按此乃通聖散加減藥法劉張此等方極多兹不詳 録 調血養血諸劑 機要大秦艽湯治中風外無六經之形證内無便溺之 阻隔知是血弱不能養於筋手足不能運口强不能 語言宜養血而筋自榮也 秦艽 石膏 各二兩 甘草 川芎 當歸 芍藥 羌活 獨活 防風 黄芩 白芷 生地黄 熟地黄 白茯苓 白术 各一兩 細辛 半兩 春夏加知母一兩 右剉毎服一兩水煎天隂雨加生薑七片 羌活愈風湯療腎肝虚筋骨弱語言難精神昏憒此藥 安心養神調隂陽無偏勝治中風内外無邪服此藥 以行中道 羌活 甘草 炙 防風 蔓荆子 川芎 熟地黄 細辛 枳殻 人參 麻黄 甘菊 薄荷 拘杞 當歸 知母 地骨皮 黄茋 獨活 白芷 杜仲 秦艽 柴胡 半夏 前胡 厚朴 防己 各二兩 白茯苓 黄芩 芍藥 各三兩 桂 一兩 生地黄 石膏 蒼术 各四兩 天隂雨加生薑 右毎服一兩水煎如微汗加麻黄如通利加大黄更 有四時加減法 就以此湯嚥下四白丹清肺養魄二丹元安神定志 和血是動以安神靜以清肺 天麻丸治風因熱而生熱勝則動宜以靜勝其躁是養 血也此藥行榮衛壯筋骨 天麻 牛膝 各六兩同酒浸三日焙乾 萆薢 另研細 𤣥參 各六兩 附子 一兩炮 杜仲 七兩 羌活 十四両或十五兩 生地黄 一斤 當歸 十兩 一方有獨活五兩去腎間風 右為細末蜜丸桐子大常服五七十丸病大至百丸 空心食前温酒或白湯下良久則食服藥半月後覺 壅塞以七宣九疎之 按己上三方東垣云調經養血安神之劑然風而挾 虚理宜補養仲景治風虚脚氣用八味丸畧露端緒 而世人莫能擴充之也局方骨碎補丸治肝腎風虚 換腿丸治足三隂經虚尃用疎通燥疾之藥既失之 矣此三方較之局方雖優亦所得不償所失也何以 為然秦艽湯愈風湯雖皆有補血之藥而行經散風 之劑居其大半將何以養血而益筋骨也天麻丸養 血壯筋骨庶幾近理 理氣之劑 局方烏藥順氣散治風氣攻注四支骨節疼痛遍身頑 麻及療癱瘓語言蹇澁脚氣步履艱難脚膝痿弱 麻黄 陳皮 烏藥 去木各二兩 白殭蠶 去絲觜炒 乾薑 炮半兩 川芎 枳殻 麩炒 甘草 炒 白芷 桔梗 各一 兩 右為細末毎服三錢水一盞生薑三片棗一枚煎服 按嚴氏調氣之設或出於此也太隂陽明氣藥也藥 性主治恐未必然 嚴氏八味順氣散 白术 白茯苓 青皮 香白芷 陳皮 烏藥 人參 各一兩 甘草 炙半 兩 右為末毎服三錢水煎 按嚴氏謂真氣虚而得此疾法當調氣故用此藥補 虚行氣雖此論迥出前人其用藥則未也何者四君 子補脾胃中氣藥也更用白芷去手陽明經風烏藥 通腎胃間氣陳皮理肺氣青皮泄肝氣若風果在手 陽明經而肝肺腎胃之氣實者可用但人身經有十 二皆能中邪五臟之氣互有勝負此方安能盡其變 乎又况真氣先虚之人亦難用此也 理血之劑 良方治風六合湯治風虚眩運 機要同四物四兩 秦芁一作防風 羌活 右粗末水煎服 愈風湯療産後中風口噤手足瘈瘲如角弓狀亦治血 暈四支強直 荆芥 畧炒為末 右毎服三錢豆淋酒調下用童便亦可其效如神 治婦人産後中風口吐涎手足瘈瘲 當歸 荆芥 等分 右為細末毎服二分水一盞酒少許煎七分灌下之 咽即醒 按風本陽邪故内經曰陽受風氣又曰賊風虚邪者 陽受之所以諸方皆用氣分之藥多血分之藥少惟 此二方以産後得疾多因血虚故専用行血之藥 通關透肌骨之劑 局方至寳丹療卒中急風不語中惡氣絶又療心肺積 熱及小兒諸癎急驚心熱 詳見本方 安息香一兩半為末以無灰酒攪澄飛過濾去砂 石約取淨數一兩慢火熬成膏子 生烏犀角 生玳瑁屑 琥珀 硃砂 雄黄 各一兩 龍腦 麝 各一分 牛黄 半兩 銀箔 金箔 各五十片一半為衣 右將生犀玳瑁為細末入餘藥研匀將安息香膏重 湯煮凝成後入諸藥和搜成劑入不津器中盛並旋 丸如桐子大 牛黄清心丸治諸風瘓瘲不隨語言蹇澁心怔徤忘恍 惚去來頭目眩冐胸中煩鬱痰涎壅塞精神昏憒 云云 牛黄 一兩二錢 龍腦 麝香 羚羊角末 各一兩 當歸 防風 黄芩 白术 麥門冬 白芍 各兩 半 柴胡 桔梗 白茯苓 杏仁 芎藭 各一兩二錢半 肉桂 大豆卷 阿膠 各一兩七錢半 蒲黄 人參 神麯 各二兩半 雄黄 八錢 甘草 五兩 白斂 七錢半 乾薑 七錢半 犀角末 二兩 乾山藥 七兩 金箔 一千二百片内四百片為衣 大棗 一百核蒸熟去皮核研爛成膏 右為細末煉蜜與棗膏丸毎兩作一十丸用金箔為 衣毎服一丸温水化下食逺服 詳見本方 發明云凡用丹劑者為風入骨髓不能得出故用龍 麝牛雄犀珀珠金皆入骨髓透肌膚之劑使風邪得 以外出也若中血脉中腑之病初不宜用龍麝牛黄 恐引風入骨髓如油入麪莫之能出若中臟痰涎昏 冐煩熱者宜用之下痰鎮墜清神 治痰通經諸方 局方青州白丸子治半身不遂口眼喎斜痰涎壅塞手 足頑麻 半夏 七兩水洗過生用 南星 三兩生用 川烏頭 半兩去皮臍生用 白附子 一兩生用 右製度丸法見局方 三生飲治卒中昏不知人口眼喎斜半身不遂并痰厥 氣厥 南星 一兩生用 川烏 去皮生用 附子 去皮生用各半兩 木香 二錢半 右毎服五錢水二盞薑十片煎八分服 按中風之病多因痰得己上二方乃行經治寒痰之 藥也相類之方極多兹不再録 局方省風湯治中風口噤口眼喎斜筋脉攣急抽掣疼 痛風盛痰實 防風 南星 生用各四兩 黄芩 半夏 水浸洗生用 甘草 生用各二兩 右生薑煎湯滓毎半兩 按此治風痰挾熱之藥也 濟生導痰湯治痰涎壅盛或胷膈留飲痞塞 方見痰門 按此治痰泄痞之藥世俗用之者衆姑存之 千金地黄煎治熱風心煩悶及脾胃間熱不下食 生地黄汁 枸杞子汁 各二升 生薑汁 酥 各三升 天門冬 人參 各半斤 茯苓 六兩 荆瀝 五升 大黄 梔子 各四兩 竹瀝 五升 右十一味以五物為細末先煎地黄等汁成煎内藥 末調服方寸日再漸加至三以利為度 竹瀝湯治四肢不收心神恍惚不知人不能言 竹瀝 二升 生葛汁 一升 生薑汁 三合 右三味相和温暖分三服 荆瀝湯凡患風人多熱常宜服此 荆瀝 竹瀝 生薑汁 各五合 右三味相和温暖為一服 三因小竹瀝湯治中風涎潮譫語昏塞四肢縱緩 秦艽 去苗 防風 去蘆 附子 炮去皮臍 獨活 各一錢 右咀以水四盞煎至二盞入生地黄汁淡竹瀝各半 再煎去滓分四服無時 丹溪曰竹瀝本草言大寒其意以與石膏芩連同類 而諸方治産後胎前諸病及金瘡口噤與血虚自汗 消渴尿多皆是隂虚之病無不用之何世俗因其大 寒二字棄而不用内經云隂虚則發熱夫寒而能補 正與病對竹瀝味甘性緩能除隂虚之有大熱者大 寒言其功也非以氣言也又况假火而成何寒之有 按竹瀝等方兼大黄附子者分寒熱之異用兼荆瀝 者視痰氣之虚實葛汁秦艽獨活地黄門冬等又隨 經而用也不可不知 雜方 衍義治風涎潮塞氣不通 皂角 炙一兩 白 生半兩 輕粉 半錢 右末水調一二錢灌之須㬰吐涎用 者分膈下涎 也 易簡稀涎散治中風四肢不收涎潮膈塞氣閉不通 晉 二兩 猪牙皂角 右為細末毎服一錢至二錢温水調下 寳鑑分涎散治中風涎潮作聲不得口噤手足搐搦 藿香 乾蝎 白附 南星 硃砂 膩粉 粉霜 各二兩 右研和匀毎服一錢至二錢薄荷湯調下未吐利再 服 千金葈耳散治諸風 右以葈耳葉曝燥為末酒調服方寸匕日三若吐逆 者蜜和為丸服十丸准前汁一方寸匕日三 濟生稀薟丸 右以稀薟草五月五日六月六日採葉九蒸九曝凡 蒸用酒蜜洒晒乾為末蜜丸桐子大空心酒下百丸 聖惠方治中風口喎 巴豆七箇去皮爛研如左喎塗右手心右塗左仍以 煖水一 安向手心須㬰便正洗去藥頻抽掣手中指 宣明防風天麻散治風麻痺走注肢節疼痛中風偏枯 或暴瘖不語内外風熱壅滯解昏眩西北方人多用 之與後方同 防風 川芎 天麻 白芷 小川烏 白附子 荆芥穗 當歸 甘草 羌活 各半兩 滑石 二兩 右為末熱酒化蜜少許調半錢加至一錢覺藥力運 行微麻為度或蜜丸彈大熱酒化下一丸或半丸白 湯化下亦得 經驗如聖散治中風身體麻木走動眩運頭疼牙闗𦂳 急手足搐搦涎潮悶亂及破傷風一切證 蒼术 一斤 川芎 八兩 細辛 四兩 防風 白芷 八兩 草烏 四兩 川烏 五兩 天麻 二兩 右為末毎服半錢或一錢温酒調下茶清亦得如風 狗蛇蝎等所傷先用漿水口含洗净用此貼上仍服 之至效金瘡血出不止貼上立定 灸法 風中脉則口眼喎斜 中腑則肢體廢 中臟則性命 危 凡治莫如以上發表調氣血治痰諸法然此可 扶持疾病若要收全功火艾為良也 灸風中脉口眼喎斜 聽㑹二穴在耳前䧟者中張口得之有穴動脉應手 頰車二穴在耳下二韭葉䧟者宛宛中開口得之 地倉二穴在横口吻旁四分外近下有脉微動者是 凡喎向右者為左邊脉中風而緩也宜灸左喎䧟中 二七壯 喎向左者為右邊脉中風而緩也宜灸右喎䧟中二 七壯 灸風中腑手足不遂等疾 百㑹一穴在頂中央旋毛中 肩髃二穴在肩端兩骨間䧟者宛宛中舉臂取之 曲池二穴在肘外輔骨屈肘曲骨中以手拱胷取之 紋頭陷中是 風市二穴在膝外兩筋間平立舒下兩手着腿當中 指頭者宛宛中 足三里二穴在膝下三寸脛骨外大筋内筋骨之間 陷者宛宛中舉足取之 絶骨二穴在足外踝上三寸動脉中 凡覺手足痺或不仁或痛良久乃己此將中腑之候 宜灸此七穴病在左則灸右在右則灸左 灸風中臟氣塞涎上不語昏危者下火立效 百㑹一穴如前 風池二穴在顳顬後髪際䧟中 大椎一穴在項後第一顀上䧟者是 肩井二穴在肩上䧟罅缺盆上大骨前一寸半以三 指按之當其中指下陷者中舉臂取之 曲池二穴如前 間使二穴在掌後三寸兩筋間䧟中 足三里二穴如前 凡覺心中憒亂神思不怡或手足麻痺此將中臟之 候不問是風與氣可速灸此七穴但依次第灸之各 五七壯日别灸之隨年壯止如素有風人尤宜留意 此灸法可保無虞此法能灸猝死經云凡人風發強 忍怕痛不肯灸忽然猝死謂是何病風入臟故也 玉機微義卷一
欽定四庫全書 玉機微義卷二 明 徐用誠 原輯 劉 純 續増 痿證門 諸痿因肺熱相𫝊 内經曰肺熱葉焦五臟因而受之發為痿蹷心氣熱生 脉痿故脛縱不任地肝氣熱為筋痿故宗筋弛縱脾氣 熱生肉痿故痺而不任腎氣熱生骨痿故足不任身然 治痿獨取陽明陽明者五臟六腑之海主潤宗筋宗筋 主束骨而利機闗也云云故陽明虚則宗筋縱帶脉不 引故足痿不用也 詳見本文 痿因内臟不足所致 陳無擇云人身有皮毛血脉筋膜肌肉骨髓以成其形 内則有肝心脾肺腎以主之若隨情妄用喜怒勞逸致 内臟精血虚耗使皮血筋骨肉痿弱無力以運動故致 痿躄狀與柔風脚氣相類柔風脚氣皆外所因痿則内 臟不足之所致也 痿因血少 原病式曰病痿皆屬肺金大抵肺主氣病則其氣膹鬱 至於手足痿弱不能收持由肺金本燥燥則血液衰少 不能營養百骸故也 治痿與治痺不同 張子和曰痿因肺熱相𫝊四臟其脉多浮而大今人便 作寒濕脚氣治之驟用燥藥針艾湯蒸痿弱轉甚此證 與治痺頗異風寒濕痺猶可蒸湯燔灸惟痿因熱而成 若作寒治是殺之也 治痿大法 丹溪曰内經痿論肺熱葉焦五臟因而受之發為痿躄 又曰諸痿皆屬於土指病之本在肺也又曰昏惑又曰 瘈瘲曰瞀悶曰瞀眛曰暴病皆屬於火又曰四支不舉 曰舌本强曰足痿不收曰痰涎有聲皆屬於土又禮記 注曰魚肉天産也以養陽作陽徳以為倦怠悉是濕熱 之病當作諸痿治之何局方治風之方兼治痿者十居 八九不思諸痿皆起於肺熱𫝊入五臟散為諸證大抵 只宜補養若以外感風邪治之寧免實實虚虚之禍乎 或曰諸風掉眩皆屬於肝諸暴强直皆屬於風至於振 掉不能久立善暴僵仆皆以木病風者木之氣何為皆 屬於火曰舌本强痰涎有聲何為皆屬於土痿論未嘗 言及而吾子合火土二家之病而又與倦怠並言總作 諸痿治之何也予曰按原病式曰風病多因熱甚俗云 風者言末而忘其本也所以中風而有癱瘓諸證者熱 甚故也又病源曰脾之脉連舌本散舌下今脾濕受邪 故舌强又河間曰胃膈熱甚火氣炎上故津液湧而為 痰涎潮上因甚稠粘難出故作聲也一以屬脾一以屬 胃熱謂之屬火與上不亦宜乎或曰内經治痿之法獨 取陽明何也曰諸痿生於肺熱只此一句便見治法大 意經曰東方實西方虚㵼南方補北方此固是就生尅 言補瀉而大經大法不外於此五行之中惟火有二腎 雖有兩水惟其一陽常有餘隂常不足故經曰一水不 能勝二火理之必然金體燥而居上主氣畏火者也土 性濕而居中主四支畏本者也火性炎上若嗜欲無節 則水失所養火寡于畏而侮所勝肺得火邪而熱矣木 性剛急肺受邪熱則金失所養木寡于畏而侮所勝脾 得木邪而傷矣肺熱則不能營攝一身脾傷則四支不 能為用而諸痿之病作瀉南方則肺金清而東方不實 何脾傷之有補北方則心火降而西方不虚何肺熱之 有故陽明實則宗筋潤能束骨而利機關矣治痿之法 無出於此駱龍吉亦曰風火相熾當滋腎水東垣先生 取黄柏為君黄茋等補藥為輔佐而無一定之方有兼 痰積者有濕多者有熱多者有濕熱相半者有狹寒者 臨病製方其善於治痿乎雖然藥中肯綮矣若將理失 宜聖醫不治也但是患痿之人若不淡薄食味吾知其 必不能安全也 謹按五痿等證内經特立篇目所論至詳後代諸方 獨於此證槩多缺畧攷其由皆因混入中風條内故 也丹溪先生痛千古之弊憫世之罹此疾者多誤于 庸醫之手故叮嚀告戒極其明白有志之士必當於 此究心焉若夫陳無擇謂痿因内臟不足所致誠得 之矣然痿之所不足者乃隂也血也而諸方悉是補 陽補氣之劑能免實實虚虚之患乎且無擇以二因 立方可謂諸方之冠其餘此證猶且未明况求之於 他者乎 痿證治法 雜方 東垣清燥湯治濕熱成痿以燥金受濕熱之邪是絶寒 水生化之源絶則腎虧痿厥之病大作腰以下痿軟 癱瘓不能動 黄茋 一錢半 蒼术 一錢 白术 橘皮 澤瀉 各半錢 五味子 九箇 人參 白茯苓 升麻 各三分 麥門冬 當歸身 生地黄 麯末 酒黄柏 猪苓 各二分 柴胡 黄連 甘草 炙各一分 右咀毎半兩水煎空心熱服 徤步丸治膝中無力屈伸不得腰背腿脚沉重行步艱 難 羌活 柴胡 炒滑石 甘草 炙 𤓰蔞根 酒洗各半錢 防風 三錢 澤瀉 三錢 酒苦參 川烏 各一錢 肉桂 半錢 酒防己 一 兩 右為細末酒糊為丸桐子大七十丸空心煎愈風湯 送下 三因加味四斤丸治腎臟肝虚熱淫于内致筋骨痿弱 不能勝持 蓯蓉 洒浸 牛膝 酒浸 天麻 乾木𤓰 鹿茸 燎去毛切酥炙 兔絲子 酒浸軟另研細 熟地黄 五味子 酒浸各一分 右為末蜜丸桐子大五十丸温酒米飲下食前 按此方云熱淫于内而用温補何也然隂血衰弱血 不養筋筋緩不能自勝持陽燥熱淫于内故用此養 陽滋隂隂實則水升火降矣 玉機微義卷二
欽定四庫全書 玉機微義卷三 明 徐用誠 原輯 劉 純 續増 傷風門 叙風之為病 内經曰風為百病之長又曰風勝則動又曰賊虚邪者 陽受之又曰傷於風者上先受之 按風本陽邪故善動善變甚傷於陽者所以各從其 類也 脉經云脉浮而大者風 傷寒論云太陽病脉浮而緩者名曰中風又云太陽中 風陽浮而隂弱 論傷風與傷寒六經轉變相同 陳無擇云經曰春傷於風乃四時之序也或表中風在 經絡中循經流注以日𫝊變與傷寒無異但寒泣血故 無汗惡寒風散氣故有汗惡風為不同仲景太陽經分 傷寒傷風不同而後人纂集者不分門類但以傷寒暑 濕時氣疫沴凡太陽病皆謂之傷寒今别立傷風一門 且依先哲以太陽經為始分注六經學者當自知 按此分傷風六經用藥可謂發諸家之未備在足太 陽膀光經用桂枝湯足陽明胃經用杏子湯足少陽 膽經用柴胡加桂湯足太隂脾經用桂枝芍藥湯足 少隂腎經用桂附湯足厥隂肝經用八物湯其方以 桂枝湯三味加以各經之藥皆是辛温解散之劑然 既云與傷寒𫝊變相似此六方亦可以盡其變也學 者當求仲景之法以調治之可也今不載其方 詳見 本文 謹按傷風一證仲景與傷寒同論其藥雖有麻黄桂 枝之分至於𫝊變之後亦未嘗悉分之也諸家之論 皆與感冐四氣并中風條内衮同出治惟陳無擇别 立傷風一方在四淫之首且依傷寒以太陽為始分 注六經可謂詳密但以風本外邪諸方例用解表發 表而治然受病之源亦有不同者且風為天地浩蕩 之氣四時八風之變未嘗無也然人亦未嘗悉傷之 也間有受傷者皆因不能法道清淨腠理不密表上 陽虚之所致也内經曰清淨則内腠閉拒雖有大風 苛毒弗之能害是也又有内挾痰熱其氣拂鬱風邪易 於外束者若表虚受風専用發表之藥必致汗多亡 陽之證若内挾痰熱而受風者亦宜内外交治不可 専於解表也或曰此云表虚與成無已注傷寒中風 表虚同與予曰不同也彼以太陽中風而於有汗無 汗分虚實實者加麻黄虚者加葛根俱解表也此云 表虚者當固守衛氣而散風者也 傷風治法 辛温解表之劑 仲景桂枝湯治太陽經傷風自汗 桂枝 芍藥 各三兩 甘草 一兩 右咀生薑三片棗一枚煎 按此發散足太陽經風邪之藥也 局方神术散治傷風頭痛鼻塞聲重 蒼术 五兩 藳本 白芷 細辛 羌活 川芎 甘草 炙各一兩 右為末三錢水一盞薑三片葱三寸煎傷風鼻塞葱 茶調下 按此足太陽少隂手陽明經藥也 辛平解表之劑 消風百解散治頭疼發熱欬嗽鼻塞聲重 荆芥 白芷 陳皮 麻黄 蒼术 甘草 右咀薑三片葱白三根煎 按此手太隂陽明經藥也 川芎茶調散治諸風上攻頭目昏疼鼻塞聲重 薄荷 八兩 荆芥 川芎 各四兩 羌活 白芷 甘草 各二兩 防風 一兩半 細辛 一兩 右為末毎服二錢食後茶調下 按此足太陽少隂手太隂陽明厥隂經藥也 消風散治諸風上攻頭目昏眩項背拘急鼻塞聲重及 皮膚頑麻瘙痒癮疹婦人血風 荆穗 甘草 炙 陳皮 去白 厚朴 各半 兩 白殭蠶 人參 茯苓 防風 芎藭 藿葉 蟬蛻 去土炒 羌活 各二 兩 右為末毎服二錢荆芥茶清調下瘡癬温酒調下 金沸草散治肺經受風頭目昏疼咳嗽聲重涕唾稠粘 荆芥穗 四兩 前胡 三兩 旋覆花 三兩 麻黄 三兩 甘草 炙 赤芍 半夏 各一兩 右咀薑三片棗一枚煎服活人書減麻黄赤芍加細 辛赤伏苓 按此手足太隂經藥出陽明旋覆代赭石例解利痰 飲之藥也 辛凉解表之劑 柴胡升麻湯治頭痛壯熱惡風體疼鼻塞咽乾痰盛欬 嗽涕唾稠粘 柴胡 前胡 黄芩 各六兩半 荆芥 七兩半 赤芍 石膏 各十兩 升麻 五兩 桑白皮 乾葛 右咀薑三片䜴十粒水煎 按此足少陽陽明經藥也 辛凉解表攻裏之劑 錢氏大青膏發散風邪 天麻 一錢 麝 一字匕 白附子末 生用一錢半 朱砂 研一字 青黛 研一錢 天竺黄 一字七 蝎尾 去毒生半錢 烏稍蛇肉 半錢 右同再研細生蜜和成膏毎服半皂子大至一皂子 大月中兒粳米大大人彈子大同牛黄膏温薄荷水 化下一處服之 宣明防風通聖散 方見中風門 謹按傷風諸方俱是解表之劑蓋以風從外入之邪 也其所挾有寒熱温凉之不同故此分辛温辛平辛 凉之異然風雖外邪傳變入裏亦宜隨證施治錢仲 陽論傷風當發散者用大青膏解不散有下證者用 大黄丸可謂得仲景之奥矣諸方於此俱未曽論及 也又前論表虚受風與内挾痰熱之方亦未詳備學 者當自求之所謂大黄丸亦附於後 大黄 黄芩 二味各等分水丸 玉機微義卷三
欽定四庫全書 玉機微義卷四 明 徐用誠 原輯 劉 純 續増 痰飲門 痰飲脉法 要畧云脉雙弦者寒也皆大下後善虚脉偏弦者飲也 肺飲不弦但苦喘氣短 又云脉浮而細滑者傷飲 脉弦數有寒飲冬夏難治 脉沉而弦者懸飲内痛 其人短氣四支歴節痛脉沉者有留飲 陳無擇云飲脉皆弦㣲沉滑 或云左右闗脉大者膈 上有痰也可吐之 病人百藥不效闗上脉伏而大者痰也眼皮及眼下如 灰烟黒者痰也 仲景四飲 要畧云四飲者懸飲留飲支飲痰飲是也其人素盛今 痩水走腸間瀝瀝有聲謂之痰飲飲後水流在脇下欬 唾引痛謂之懸飲飲水流於四支當汗出而不汗身體 重痛謂之溢飲欬逆倚息短氣不得卧其形如腫謂之 支飲又有留飲者背寒如手大或短氣而渴四支歴節 疼脇下痛引缺盆欬嗽則轉甚又有伏飲者膈滿嘔吐 喘咳發則寒熱腰背痛目泪出其人振振惡寒身瞤惕 病溢飲者當發其汗懸飲者法當下之痰飲者當以温 藥和之 按古方謂四飲生六證者即四飲加伏飲留飲也或 云五飲者即留飲伏飲合為一證也三因為痰飲用 温藥從小便去之支飲則隨證汗下以補四飲之治 法愚嘗觀仲景治飲諸方之意在表者汗之在裏者 下之挾濕則分利之寒熱温涼隨其所屬以治之何 必拘此四證 痰分三因 陳無擇云人之有痰飲者由榮衛不清氣血濁敗凝結 而成也内則七情汩亂臟氣不行鬱而生涎涎結為飲 為内所因外則六淫侵冐𤣥府不通當汗不泄蓄而為 飲為外所因或飲食過傷色慾無度運動失宜津液不 行聚為痰飲屬不内外因其為病也為喘為欬為嘔為 泄為眩暈嘈煩忪悸愪㦜寒熱疼痛腫滿攣癖癃閉痞 鬲如風如癲未有不由痰飲所致 按此分三因為病之状至為切當而其論中所引三 因之藥有外因而用裏藥者有内因而用表藥者其 意詳見方後論中 論治痰理氣之論 嚴氏云人之氣道貴乎順順則津液流通决無痰飲之 患古方治飲用汗下温利之法愚見不若以順氣為先 分導次之氣順則津液流通痰飲運下自小便中出矣 按嚴氏謂氣順則痰自下之說葢以人之七情鬱結 氣滯生涎聚為痰飲治者能使氣道通利則痰自降 下也然有病人元有痰積其氣因痰而結滯者豈但 理氣而痰能自行耶必先逐去痰結則滯氣自行豈 可専主一說又云人身無倒上之痰天下無逆流之 水此乃齊東之語夫水性潤下搏而躍之則可使過 顙痰性順下被火泛上亦可至巔今庸醫莫察其義 又毎口誦以語人良可悲夫 論痰為諸病 王隱君論云痰證古今未詳方書雖有五飲痰諸飲之 異而莫知其為病之源或頭風眩目運耳鳴或口眼蠕 動眉稜耳輪俱痒或痛或四支游風腫硬而似疼非疼 或為齒頰痒痛牙齒浮而痛痒不一或噫氣吞酸心下 嘈雜或痛或噦或咽嗌不利咯之不出嚥之不下其痰 似墨有如破絮挑膠蜆肉之狀或心下如停冰鐡心氣 冷痛或夢寐竒怪之狀或足腕酸軟腰腎骨節卒痛或 四支筋骨疼痛難名並無常所乃至手麻臂疼狀若風 濕或脊上毎日一條如線之寒起者或渾身習習如卧 芒刺者或眼粘濕痒口縻舌爛喉痺等證或遶項結核 狀若瘰 或胸腹間如有二氣交紐噎塞煩悶有如烟 火上衝頭面烘熱或為失志顛狂或中風癱瘓或勞瘵 荏苒之疾或風毒脚氣或心下怔忡如畏人捕或喘𠻳 嘔吐或嘔冷涎緑水黒汁甚為肺癰腸毒便膿攣跛葢 内外為病百般皆痰所致其狀不同難以盡述葢津液 既凝為痰不復周潤三焦故口燥咽乾大便秘面如枯 骨毛髪焦槁婦人則因此月水不通若能逐去敗痰自 然服餌有效余嘗用一藥即衮痰丸以愈諸疾不可勝 數矣今特相𫝊於世云 脉經云病人一臂不遂時復移在一臂其脉沉細非風 也必有飲在上焦 活人書云中脘有痰亦令人憎寒發熱惡風自汗胸膈 痞滿有類傷寒但頭不痛項不强為異 按所叙病證患者十居八九足見痰之為病誠多也 何則人血氣流行無一息間斷纔有壅滯津液凝閉 鬱而成熱痰遂生焉人於六滛七情飲食起居之際 豈能一一中節而無所壅滯乎故余特叙脉經活人 二條以證隱君之說有所本也但所製衮痰丸一方 難以通治諸疾 論飲専主於濕 原病式曰積飲留飲積蓄而不散也水得於燥則消散 得濕則不消以為積飲土濕主痞故也 論痰證有五 子和云凡人病痰者有五一曰風痰二曰熱痰三曰濕 痰四曰酒痰五曰食痰葢風痰者形寒飲冷熱痰者火 盛制金濕痰者停飲不散酒痰食痰者飲食過傷所致 按痰乃積飲所化故原病式列於太隂濕土之條又 子和有五痰之說葢其實一出於濕而所挾所因有 五者之異故王隱君之方書論痰有五曰風痰寒痰 熱痰氣痰味痰夫味痰者因飲食酒醪厚味而然也 氣痰者因事逆意而然也熱痰者因飲食辛辣炙煿 重䄄厚服而然也寒痰者因冐寒凉而然也風痰者 因感風而發或風熱拂鬱而然也此皆素抱痰氣因 風寒氣熱味而作非别有此五種之痰也愚謂治法 當以痰為本以所挾之氣為標也 論痰清濁 王隱君云論痰清白者為寒黄而濁者為熱殊不知始 則清白久則黄濁清白稀薄漬於上黄濁稠粘凝於下 嗽而易出者清而白也欬而不能出則黄濁結滯者也 若咯唾日久濕熱所鬱上下凝結皆無清白者也甚至 帶血血敗則黒痰為闗格異病人所不識又清白者氣 味淡日久者漸成惡味酸辣腥臊焦苦不一 按此以痰之新乆分清濁可謂得病機之情矣 飲當去水温補轉劇論 子和云留飲一證也古人有四飲五飲之分皆觀病之 形狀而定名也予論飲之所得其來有五有憤鬱而得 之者有因乏而得之者有思慮而得之者有痛飲而得 之者有熱而傷冷得之者飲證雖多其因無出於此夫 水隂物也但積水則生濕停酒則發燥久則成痰在左 脇者同肥氣在右脇者同息賁入肺則多嗽入大腸則 為瀉入腎則為湧水在太陽則為支飲皆由氣逆而得 之故在上則面浮在下則胕腫在中者支滿痞鬲痰逆 在陽不去者久則化氣在隂不去者久則成形今之用 方者例以飲為寒積皆用温熱之劑以補之燥之水濕 未除反増心火况留飲無補法氣方補則轉増豈知内 經所謂留者攻之也且白术參苓服之尚加閉塞况燔 針艾火其痞可知前人處五飲丸用礬石巴豆烏附雖 是下攻終同燥熱今劉河間以十棗湯加大黄牽牛製 三花神祐丸新得之疾服之氣流飲去而愈昔有病數 年不愈予診之左手皆微小右手皆滑而大微小為寒 滑大為燥以𤓰蒂散湧其寒痰數升汗出如沃次以導 水丸禹功散去腸中燥垢亦數升其人半愈然後以痰 劑流濕降火開其胃口不踰月而差 按此論飲乃水濕所為發為諸證不宜温補可謂詳 明但専以三花神佑丸為說則失之太峻也 詳見總 論中 論局方用熱藥治諸氣痰飲嘔吐膈噎之誤 丹溪曰夫氣之初病也其端甚微或因飲食不謹或外 觸風兩寒暑或内感七情或食味過厚偏助陽氣藴為 膈熱或資禀充實表密無汗津液不行清濁相干氣為 之病或痞或痛或不思食或噫腐氣或吞酸或嘈雜或 膨滿不求病原便認為寒遽以辛香燥熱之劑投之數 貼時暫得快以為神方厚味仍前不節七情又復相仍 舊病被刼暫開濁液易於攢聚或半月或一月前證復 作如此延曼自氣成積自積成痰此為痰為飲為吞酸 之由也良工未遇謬藥又行痰挾瘀血遂成窠囊此為 痞為痛為嘔以為噎鬲反胃之次第也飲食湯液滯泥 不行滲道蹇濇大便或秘或溏下失𫝊化中焦愈停醫 者不察猶執為冷翻思前藥隨手得失至此賔主皆恨 藥欠燥熱顒俟久服可以温脾壯胃消積行氣以兾一 旦豁然之效不思胃為水糓之海多血多氣脾為消化 之器氣清和則徤而運行不息今久得香熱之味偏助 氣血沸騰其始也胃液凝聚其久也脾氣耗散𫝊化漸 遲醫者又曰虚而積寒非尋常草木可療徑以烏附助 佐丹劑専意服之積而久也血液俱耗胃脘乾槁遂成 鬲噎亦曰反胃仲景論飲有六分别五臟諸證可表者 汗之可下者利之滯者導之鬱者揚之熱者清之寒者 温之偏熱偏寒者反佐而行之挾濕者淡以滲之挾虚 者補而養之治法至矣第恨醫者不善處治病者不守 禁忌遂使藥助病邪展轉深痼去生漸逺深可哀憫 按此論嘔吐痞滿噫腐吞酸噎鬲反胃致病之由皆 以氣之初病誤服燥熱結為痰飲所致故列於痰飲 門中而於彼諸證内不詳載宜於此通考焉 謹按痰之為病仲景論四飲六證無擇叙内外三因 俱為切當葢四飲則叙因痰而顯諸證者三因則論 其因有所傷而生痰者也唯王隱君論人之諸疾者 悉出於痰此發前人所未論可謂深識痰之情狀而 得其奥者矣製衮痰丸一方總治斯疾固為簡便較 之仲景三因有表裏内外而分汗下温利之法則疎 濶矣况又有虚實寒熱之不同者哉夫痰病之原有 因熱而生痰者亦有因痰而生熱者有因風寒暑濕 而得者有因驚而得者有因氣而得者有因酒飲而 得者有因食積而得者有脾虚不能運化而生者若 熱痰則多煩熱風痰多成癱瘓竒證冷痰多成骨痺 濕痰多倦怠軟弱驚痰多成心痛癲疾飲痰多成脇 痛臂痛食積痰多成癖塊痞滿其為病狀種種難名 王隱君論中頗為詳盡學者但察其病形脉證則知 所挾之邪隨其表裏上下虚實以治也若夫子和謂 飲無補法必當去水故用吐汗下之三法治人常愈 又論熱藥治痰之誤固為精切亦有挾寒挾虚之證 不可不論夫久痰凝結膠固不通狀若寒凝不用温 藥引導必有拒格之患况有風寒外束痰氣内鬱者 不用温散亦何以開鬱行滯也又有血氣虧乏之人 痰客中焦閉塞清道以致四支百骸發為諸病理宜 導去痰滯必當補接兼行又難拘於子和之三法也 大凡病久淹延卒不便死者多因食積痰飲所致何 以然葢胃氣亦賴痰積所養飲食雖少胃氣卒不便 虚故也亦有治痰用峻利過多則脾氣愈虚津液不 運痰反又生而愈盛法當補脾胃清中氣則痰自然 運下此乃治本之法世謂醫中之王道者正此類也 論痰證有似邪祟 詳見補虚門 痰飲治法 解表之劑 仲景大青龍湯 小青龍湯並治溢飲者當發其汗二方並見傷寒門 按二方太陽經發散風寒之藥辛温之劑也小青龍 用乾薑細辛半夏以治水氣葢傷寒表未解心下有 水飲水寒相搏乃為喘欬諸證故用此發汗散水金 匱要畧借為治飲之方也 三因參蘇飲治痰積停積胸膈中脘閉嘔逆痰涎眩暈 嘈煩或頭痛發熱狀如傷寒 方見局方 按此出少陽柴胡例藥治感冐異氣挾痰飲之病本 方云前胡葛根但能解肌枳殻橘紅輩自能寛中快 膈毋以性凉為疑愚觀藥性非凉亦是辛平之劑 局方金沸草散治風化痰除頭項強寒熱欬嗽 旋覆花 荆芥 麻黄 去節 前胡 各一 兩 甘草 炙 赤芍 半夏 製各三錢 右咀薑棗煎 活人金沸草散去麻黄赤芍加茯苓 細辛 按此出陽明旋覆花代赭石例解利治痰之藥也局 方氣味辛平活人則辛温 攻下之劑 金匱十棗湯治懸飲内痛 芫花 熬 甘遂 大㦸 各等分 右搗篩以水一升半煑大棗十枚至八合去柤内藥 末強人一錢匕羸人半錢平旦服之不下更加半錢 快下後以糜粥自養 按此出少隂水氣例藥芫花之辛以散飲二物之苦 以泄水甘遂直達水氣所結之處乃泄水之聖藥性 有毒不可輕用下同 三因控涎丹凡人忽患胸背手足頸項腰胯隱痛不忍 筋骨牽引釣痛時時走易不定乃是痰涎在心鬲上 下變為此疾或手足冷痺氣脉不通誤認癱瘓非也 甘遂 去心 紫大㦸 去皮 真白芥子 各等分 右為末糊丸桐子大晒乾食後臨臥淡薑湯或熟水 下五七丸至十丸痰猛加丸數 一方妙應丸亦只上三味 驚痰加硃砂 痛者加全蝎 酒痰加雄黄全蝎 臂痺加木鱉子 去油殻 驚氣成塊者加穿山甲鱉甲𤣥胡索蓬术 熱痰加盆硝 寒痰加丁香胡椒桂 宣明三花神祐丸 十棗湯加牽牛大黄輕粉 詳見下劑 按以上二方仍十棗湯加減法也並出少隂水氣例 前方去芫花加白芥子本草主上氣發汗胸膈痰冷 葢胸有痰非此不達此方加牽牛大黄大瀉血氣之 濕熱而輕粉又去涎積也虚家不可輕用 金匱厚朴大黄湯治支飲脇滿者 厚朴 一尺 大黄 六兩 枳實 四枚 右水五升煮二升温服 按此即小承氣湯陽明可下例藥也 王隱君衮痰丸 括曰甑裏翻身甲掛金于今頭戴草堂深相逢二八 求斤正硝煆青礞倍若沉十七兩中零半兩水丸桐 子意常斟千般怪證如神效水瀉雙身却不任 按此以大黄黄芩為君大瀉陽明濕熱之藥礞石以 墜痰沉香則引諸氣上而至天下而及泉為使也有 實熱者可用 脾胃論蠲飲枳實丸逐飲消痰導滯清膈 枳實 半夏 陳皮 去皮各二兩 黒牽牛 半斤取末二兩 右末水煮麪糊丸桐子大毎五十丸薑湯下 瑞竹堂方神仙墜痰丸 皂角不蛀者 去皮弦酥炙黄色去子净一兩六錢 黒牽牛 一斤取頭末四兩 生白礬 一兩二錢 右為細末清水丸桐子大毎五十丸空心温酒下 寳鑑大利膈丸風痰實滿喘嗽風氣上攻 黑牽牛 四兩生用 半夏 皂角 青皮 各二兩 槐角 一兩炒 木香 半兩 加㯽榔 大黄 各五錢 右為細末薑汁糊丸桐子大食後薑湯下五十丸 滌痰丸治三焦氣塞下痰飲酒食 黒牽牛 二兩炒取末 木香 㯽榔 青皮 陳皮 三稜 大黄 煨 枳殻 半夏 各一兩 右末糊丸桐子大毎服五十丸食後薑湯下 按以上四方所用牽牛皂角木香㯽榔者並出厥隂 例藥也牽牛以大黄引之則入血以諸氣藥引之則 入氣本瀉氣中濕熱之藥大能脫人元氣用者戒之 透羅丹治痰實欬嗽胸膈不利 皂角 酥炙去皮弦一兩 黒牽牛 微炒一兩 杏仁 麪炒黄去皮尖一錢 巴豆 去油另研一錢 半夏 一兩 大黄 一兩紙裹水浸慢火焙乾 右為細末生薑自然汁為丸桐子大食後薑湯下三 十丸 按此仲景備急丸加減法也破堅積結聚寒熱兼用 之藥也 三因破飲丸治五飲停蓄結為癥癖支滿胸脇搶心疼 痛 畢撥 丁香 胡椒 砂仁 青皮 烏梅肉 巴豆 去皮 木香 蝎稍 各等分 右以青皮同巴豆漿水浸一宿次日漉出同炒橘皮 焦去巴豆將所浸水淹烏梅肉炊一熟飯細研為膏 如菉豆大毎服五十丸臨臥薑湯下津咽亦得 按此破堅積寒癖大熱之藥也 局方妙香丸治一切久逺沉積 巴豆 膩粉 硇砂 硃砂 牛黄 水銀 腦 麝 右分兩修製見本方 按此用巴豆 砂削堅破癖加以腦麝等辛香飛竄 通達五臟入骨透肌之藥也 錢氏白餅子 巴豆 二卜四箇去皮膜水一斗煮水盡為度 半夏 湯浸七次焙為末 輕粉 滑石 天南星 各一錢 右研勻巴豆後入衆藥以糯米飯為丸小豆大捻作 餅子煎葱白湯下 按此錢氏用治小兒風痰驚涎癲癎驚搐下痰之藥 也以上所用巴豆等方葢以痰飲癖積結聚堅固非 此不能除故易老號斬關奪門之將然大宜詳審不 可輕用 古方巴豆加減寒熱温凉五色佐使之藥甚多用之 各隨其宜 並見元戎 吐劑 仲景𤓰蒂散 子和三聖散 並見吐劑 稀涎散 猪牙皂角 碌礬 晉礬 藜蘆 元戎勝金丸 薄荷 𤓰蒂 藜蘆 硃砂 猪牙皂角 按以上用𤓰蒂藥並出三陽可吐藥例古今吐法以 病在頭或在胸中但在上焦者皆可用也在經絡者 亦可用吐法中就有發散之義焉諸亡血虚家不可 用此 分利之劑 仲景五苓散治痩人臍下悸吐涎沫而癲眩者水也 方 見濕門 治濕和中之劑 金匱苓桂术甘湯治心下有痰飲胸脇支滿目眩 茯苓 四兩 桂枝 白术 各二兩 甘草 二兩 右水六升煮取三升三服小便即利 按此太陽經藥也 茯苓湯治胸中有痰飲自吐出水後心胸間虚氣滿不 能食消痰氣令能食 茯苓 人參 白术 各三兩 枳實 二兩 橘皮 二兩半 生薑 四兩 右水六升煮取一升八合分温三服 按此足太隂陽明經藥也 枳术湯治心中堅大如盤水飲所作 方見水氣門 按此足太隂陽明經藥也 澤瀉湯治心下有支飲其人苦眩冐 澤瀉 五兩 白术 二兩 右以水二升煑取一升分温再服 按此足太隂陽明太陽少隂經藥也 小半夏湯治心下水支飲嘔吐不渇 半夏 一升 生薑 半斤 右以水七升煮取一升半分温再服 按此足太隂陽明經藥也 小半夏加茯苓湯治卒嘔吐心下痞隔間有水眩悸者 三因名半夏湯 半夏 一升 生薑 半斤 茯苓 三兩 右同煎服如前 按此足太隂陽明太陽手太隂經藥也 按以上諸方並出太隂痰飲例藥也白术除濕益燥 和中益氣半夏治寒痰和胃勝濕茯苓澤瀉逐水利 小便上下分消其濕也 局方橘皮半夏方 方見本方 局方二陳湯治痰飲為患嘔吐惡心頭眩心悸等證 方 見本方 桔梗半夏湯治胸痞痰涎不利氣逆嘔噦 桔梗 半夏 陳皮 右等分細末生薑水煎薑糊丸亦可加枳實減半名 桔梗湯 嚴氏導痰湯治一切痰飲頭目眩暈或痰飲留積不散 方見本方 右剉薑煎 按以上所用橘半等乃足太隂陽明經藥也出太隂 嘔噦例 許學士神术丸治痰飲 茅山蒼术 一斤米泔浸一宿去皮切片焙乾為末 生油麻 半兩水二盞研細取漿 大棗 十五箇煮取肉研旋入麻漿拌和藥 右末為丸桐子大日晒乾毎服五七十丸温酒空心 下 按此足陽明太隂經藥治濕發散之藥也 仁齋加味二陳湯治痰攻眼腫痛并酒家手臂痛重成 麻痺 二陳湯中加蒼术片子薑黄製枳殻各少許 芎夏湯逐水利飲 二陳湯加川芎白术青皮枳殻 右剉薑五片煎葢川芎半夏能逐水也 按此二方乃二陳湯加蒼术川芎等藥是亦治濕帶 表之藥也 治風痰之劑 局方青州白丸子 方見小兒門 按此足太隂經藥出厥隂例治風痰行經通痺之熱 藥也 局方玉壺丸 南星 半夏 天麻 白麪 辰砂化痰丸 南星 半夏 辰砂 白礬 右主治修製並見本方 易老水煮金花丸治風痰脉弦欬嗽 南星 半夏 各一兩生用 天麻 五錢 白麪 三兩 雄黄 一錢 寒水石 一兩燒存性 右為細末滴水為丸小豆大毎服五七十丸至百丸 煎漿水沸下藥煮浮為度漉出淡漿水浸另用生薑 湯下或通聖加半夏局方川芎丸防風丸皆可用也 按以上三方並出太隂嘔噦例治痰挾風之凉藥也 良方天南星丸治婦人風疾 半夏麯 一兩 天南星 一兩 炮 晉礬 半兩枯 白附子 炮 皂角仁 炒黄各一兩 按此足太隂厥隂經藥也 熱痰之劑 仲景小䧟胸湯 半夏 黄連 括蔞實 右先以水二 煎括蔞實至一 半下諸藥煎八分 温服未利再服 嚴氏半夏丸治肺熱痰嗽 𤓰蔞仁 另研 半夏 湯洗焙各一兩 右件和勻薑汁打糊丸 按此小䧟胸加减法也 機要小黄丸治熱痰 人參 黄芩 南星 半夏 生薑 右薑汁糊為丸 一方南星半夏黄芩只三味 宣明茯苓半夏湯治風熱痰涎 二陳湯中加黄芩 按此手足太隂經藥也 人參半夏丸化痰治涎止欬定嗽諸痰不可盡述 人參 茯苓 南星 各半兩 半夏 乾生薑 生白礬 寒水石 各一兩 薄荷葉 半兩 蛤粉 二兩 藿香葉 一分 一法加黄連 半兩 黄栢 二兩 右為末麪糊丸如小豆薑湯下二三十丸食後 治寒痰之劑 深師消飲丸治停飲胸滿嘔逆腹中水聲不思飲食 白术 二兩 枳實 炒 乾薑 各七錢 茯苓 半兩 右細末蜜丸桐子大温水下三十丸 寳鑑温胃化痰丸治膈内有寒脾胃傷飲胸膈不快痰 涎不已 陳皮 乾薑 白术 各一兩 半夏 三兩 右為末薑汁糊丸桐子大薑湯下二十丸 局方温中化痰丸治停痰留飲 青皮 良薑 乾薑 陳皮 右主治修合見本方 局方丁香五套丸治脾胃虚弱不能宣行水穀故為痰 飲結聚胸膈嘔吐不食 方見本方 按以上諸方乃温胃燥濕治寒痰温裏之藥也若久 痰凝滯内藴濕熱悮服燥熱多成吞酸膈噎等病用 者審之 發明半夏温肺湯治中脘痰水冷氣心下汪洋嘈雜多 唾清水脇脹不食此胃虚冷所致其脉沉弦細遲 旋覆花 細辛 桂心 人參 甘草 陳皮 桔梗 芍藥 半夏 各半兩 赤茯苓 三分 右咀四錢薑七片煎 丁香半夏丸治心下停飲冷痰 㯽榔 三分 丁香 半夏 各一兩 細辛 乾薑 人參 各半兩 右細末薑汁糊為丸毎服三十丸薑湯下 機要薑桂丸治寒痰 南星 半夏 官桂 各一兩 右細末糊丸桐子大毎服五七十丸薑湯下 按以上三方治寒燥痰温中散表寒之藥也 理氣之劑 局方四七湯治七情氣鬰結聚痰涎狀如破絮或如梅 核在咽喉之間咯不出咽不下并治中脘痞滿痰涎 壅盛上氣喘急 紫蘇葉 二兩 厚朴 三兩 茯苓 四兩 半夏 五兩 右剉生薑棗煎服 百一選方三仙丸治中脘氣滯痰涎不利 南星 半夏 各五兩用薑汁作麴 香附 五兩 右末糊丸桐子大毎服四十丸薑湯下 機要去香附加橘皮名玉粉丸治氣痰 指迷茯苓丸治中脘留伏痰飲臂痛難舉 半夏 二兩 茯苓 一兩 枳殻 炒半兩 風化硝 二錢半 右末薑汁糊丸薑湯下三十丸 按以上三方用南星半夏所以勝痰而兼用諸氣藥 即嚴氏順氣則痰自下之意然紫蘇枳殻肺氣藥也 厚朴脾胃氣藥也香附肝氣藥也隨臟氣而用不可 不分 降氣墜痰温補之劑 局方蘇子降氣湯治虚陽上攻氣不升降上盛下虚痰 涎壅盛 俞山人降氣湯治同前 黒錫丹治痰氣壅盛上盛下虚心火炎熾腎水枯竭 靈砂丹治上盛下虚痰涎壅盛此藥最能鎭墜升降隂 陽 四方並見本方 按以上諸方並係類聚温熱之藥而出證皆云治上 盛下虚氣不升降夫所謂盛者即心火之炎虚者即 腎水之弱火炎水弱則有升無降故津液湧而為痰 涎於上今以金石丹藥濕熱香燥之藥而欲補下焦 之虚如抱薪救火爾若以為下焦陽虚而議治者亦 非也夫陽火之虚則隂水必盛痰涎津液自然隨氣 而降又何必用此藥也 金匱腎氣丸治短氣有微飲當從小便去之 方見補虚門 按仲景以腎虚有飲故用此補腎逐水以其中有澤 瀉茯苓故也而嚴氏以此方治腎虚寒而不能攝養 腎水使邪水溢上多吐痰唾夫腎既虚寒則陽火必 盛未審所録攝養腎水者何物耶夫腎水乃天一所 生人之根蒂痰涎乃津液敗濁而成豈可直指腎水 不攝而邪水溢上耶若云腎水虚弱隂虧難降使津 液敗濁而為痰水故用此藥於義則明白矣 謹按痰病多生於濕故古方多用南星半夏之類然 亦有所挾之邪故藥有風寒暑濕之異又人身體叚 有上下表裏故在表者汗之在裏者下之在上者湧 之在下者分利之治飲之法可謂詳矣或曰陳無擇 以大小青龍五苓承氣為外因參苓八味參蘇為内 因十棗葶藶大小半夏控涎破飲為不内外因今吾 子所編諸方意不侔此何也予曰大小青龍外因之 表藥五苓承氣外因之裏藥也參苓八味内因之裏 藥參蘇飲内因之表藥也十棗葶藶控涎破飲不内 外因之下藥也大小半夏不内外因和中藥也彼以 三因立論故叙藥止以所因為主而不分其表裏内 外之異今予以表裏内外分類諸方則難拘其所因 也 玉機微義卷四
欽定四庫全書 玉機微義卷五 明 徐用誠 原輯 劉 純 續増 滯下門 腸澼生死脉法 内經曰腸澼便血身熱則死寒則生腸澼下白沫脉沉 則生浮則死腸澼之屬身不熱脉不懸絶滑大者生懸 濇者死以臟期之又曰隂陽虚腸澼死又曰泄而脫血 脉實皆曰難治 按此云生死亦是大槩言之必須更兼證以詳審之 下同 脉經云腸澼下膿血脉沉小流連者生數疾且大有熱 者死又腸澼筋攣其脉小細安靜者生浮大𦂳者死 嚴氏云凡下利之脉微小者生浮洪者難治腸澼下膿 血者脉宜滑大若弦急者死 仲景治痢大法 下痢脉沉弦者下重脉大者為未止脉微弱數者為欲 自止雖發熱不死下痢手足厥冷無脉者灸之不温若 脉不還反㣲喘者死 下痢有㣲熱而渴脉弱者令自 愈下痢脉數有微熱汗出令自愈設脉𦂳為未解 下 痢脉數而渴者令自愈設不差必清膿血以有熱故也 下痢反弦發熱身汗者自愈 下痢氣蔽者當利其 小便 下痢腹脹滿身體疼痛先温其裏乃攻其表温 裏宜四逆攻表宜桂枝湯 下痢脉滑而數者有宿食 也當下之 下痢脉遲而滑者實也痢為未止急下之 下痢脉反滑當有所去下之安 下痢不欲食有宿食 者當下之 下痢腹滿痛為寒實當下之 下痢腹堅 者當下之 下痢譫語有燥屎當下之 下痢三部脉 皆平按之心下堅急下之 下痢己差至其時復發者 此為下未盡更下之安 下痢脉大浮弦下之當自愈 風寒下痢者不可下下後心下堅痛脉遲此為寒宜 温之 下痢脉浮大此為虚強下之故也設脉浮革者 因而腸鳴當温之 下痢脉遲𦂳痛未欲止當温之 下痢心痛急當救裏可與理中四逆附子輩 下痢大 孔痛宜温之 按丹溪曰仲景治痢可下者十法可温者五法或解 表或利小便或待其自己區别易治難治不治之證 至為詳密但與泄痢衮同立論而未分今載於滯下 門内故於瀉痢條内不載宜於此通考焉 東垣治痢法 病機機要云後重則宜下腹痛則宜和身重則除濕脉 弦則去風膿血稠粘以重劑竭之身冷自汗以毒藥温 之風邪内縮宜汗之鶩溏為利當温之又云在外者發 之在裏者下之在上者湧之在下者竭之身表熱者内 疎之小便濇分利之又曰盛者和之去者送之至者止 之兵法曰避其銳氣擊其惰歸此之謂也 秘藏云假令傷寒飲食䐜脹滿而𫝊飱泄者宜温熱之 劑以消導之傷濕熱之物而成膿血者宜苦寒之劑以 内疎之風邪下䧟者升舉之濕氣内勝者分利之裏急 者下之後重者調之腹痛者和之洞泄腸鳴無力不及 拈衣其脉弦細而弱者温之收之膿血稠粘至圊而不 能便其脉洪大而有力者寒之下之 按此分風寒濕熱表裏温補寒下等治至為切當學 者尤宜熟玩但其裏急後重腹痛之義未詳今别論 於左 太隂受濕𫝊腎為膿血痢 機要云有太隂經受濕而為水泄虚滑身重㣲滿不和 榖味久則防變而為膿血脾經𫝊腎謂之賊邪故難愈 者若先利而後滑謂之微邪故易痊此皆脾土受濕之 所為也 再有風寒二證在泄痢條下 論風寒暑濕皆能作痢 陳無擇云滯下之證内經所載血溢血泄血便注下古 方則有清膿血近世呼為痢疾其實一也多由脾胃不 和飲食過度停積於腸胃不能尅化又為風寒暑濕之 氣干之故為此疾傷熱則赤傷冷則白傷風則純下清 血傷濕則下如豆汁冷熱交併赤白兼下治法當先用 通利之藥疎滌臟腑 嚴氏云以巴豆等劑推其積熱後辨以冷熱風濕之證 用藥調治熱赤者清之冷白者温之傷風而下清血者 則祛逐之傷濕而下豆汁者分利之冷熱相併温凉以 調之仍須先調胃氣切不可驟用罌粟訶子之藥止之 澁之使停滯不泄多致危殆 按赤白分冷熱之說河間論之甚詳其云風下清血 濕下豆羮汁者葢謂風喜傷肝肝主血故下清血者 為風也濕喜傷脾脾胃為五穀之海無物不受常兼 四臟葢豆汁之色如五色之相雜故下豆羮汁者為 濕也又云治法當先通利此迎而奪之之義若有虚 者亦宜審之使果有積滯在腸胃者方所當通利然 嚴氏謂巴豆等藥使用之於傷冷物則可若用之於 熱者為害非輕又云風則祛逐所謂祛逐者果何法 何藥與若以邪氣當祛逐則豈獨於風而寒濕熱為 不可耶此又失於明白 論滯下分三因 陳無擇云古方風停膚腠下瘀血或下鮮血濕毒下如 豆羮汁皆外所因之明文也古方有五洩因臟氣鬱結 隨其所發使利膿血作青黄赤白黒色一一不同即内 所因也又飲食冷熱酒醴醯醢縱情恣慾房室致傷精 血腸胃粘溢久積冷熱遂成毒痢皆不内外因治之先 推其嵗運以平其外察其鬱結以調其内審其所傷以 治不内外條然明白不致妄投也 按此所分三因治法其理甚當但外因六淫所傷者 古方用藥則多有之内因臟氣鬱結與夫飲食房勞 而得者諸方則未之見也凡三因所傷皆能干犯腸 胃而為痢今陳無擇立論有三因之分而用藥無三 因之别此又所當分而治者失於開示焉 時疫作痢 大全良方云有一方一家之内上下𫝊染長幼相似是 疫毒痢也治法雖當察運氣之相勝亦不可狎泥當先 察其虚實冷熱首用敗毒散加人參甘草陳皮隨證用 之 按時疫作痢嵗常有之其謂當察其運氣之相勝與 病冷熱虚實之不同誠為確論葢欲學者知五運六 氣有太過不及勝負之不同以分風寒暑濕燥火為 病而平治之也然首專用敗毒散之義何其自狎泥 也 論食毒作痢 陳無擇云飲服冷熱酒醴醯醢腸胃粘溢久積冷熱遂 成毒痢 嚴用和云或有飲服冷酒寒物房室勞傷精血而成久 毒痢則宜化毒以保衛之 按人之飲食過傷恣食辛熱寒冷之物皆能致傷腸 胃腸胃一傷不能運化𫝊送遂蓄積停滯而為痢經 日飲食不節起居不時者隂受之隂受之則入五臟 䐜滿閉塞下為飱泄久為腸澼是也治法當先消化 食毒或可攻伐然後隨寒熱温凉以調之此二論本 諸内經而世所未言者也 論裏急後重 病機云裏急後重脉大而洪實為裏熱甚而閉是有物 結墜也若脉浮大甚不宜下雖裏急後重而脉沉細弱 者謂寒在内而氣散也可温養自愈裏急後重閉者大 腸經氣不宣通也宜加㯽榔木香宣通其氣原病式云 下廹後重裏急窘迫急痛也火性急速而能燥物故也 按裏急者窘迫急痛是也後重者大腸墜重而下也 夫裏急後重其證不一有因火熱者所謂火性急速 而能燥物是也有因氣滯此大腸經氣壅而不宣通 也有因積滯壅盛者是有物結墜也有氣虚者此大 腸氣降而不能升也有血虚者所謂虚坐努責是也 治法火熱者寒之清之氣滯者調之積滯者去之氣 虚而降者升之舉之血虚者補之各察其所因也切 觀前論未為詳盡 論泄痢而嘔 病機云如痢或泄而嘔者胃中氣不和也上焦不和治 以生薑橘皮中焦不和治以芍藥當歸桂茯苓下焦不 和而寒治以輕熱甚以重熱藥 按此云泄痢而嘔謂胃氣不和所致葢亦有胃中火 逆衝上而嘔者有胃虚而嘔者有積滯毒氣上攻而 嘔者有隂虚而嘔者豈可一於胃氣之不和而不他 及耶 論泄痢腹痛 機要云腹痛者和之如發熱惡寒腹不痛藥加黄芩為 主腹痛甚者加當歸倍芍藥 按泄痢腹痛其證甚多皆因内氣鬱結不行所致理 宜行氣散鬱為先然亦有挾寒有挾火熱者有因積 滯者有血虚者又宜隨證處治為當也今機要云和 之一字總言之耳葢加當歸倍芍藥之法惟血虚可 用 論禁口痢 百一選方云禁口痢是毒氣上衝心肺所致用石蓮肉 以通心氣 按痢而能食知胃未病也若脾胃濕熱之毒薰蒸清 道而上以致胃口閉塞而成禁口之證理宜除胃口 之邪熱而此云毒氣上衝心肺其毒不知指何者之 邪然亦有脾胃虚而得者亦有誤服利劑藥毒犯胃 者又有服濇熱之劑太早而邪氣閉遏於胃口者必 當求責 論下痢吃逆 丹溪曰吃病氣自下衝上屬火之象古方悉以胃弱言 之殊不知胃弱者隂弱也虚之甚也滯下之久多見此 證乃因久下而隂虚也 詳見吃逆本門 辨痢色分五臟 原病式曰瀉白為寒青黄紅赤黒皆為熱也葢瀉白者 肺之色也由寒水制火不能平金則金肺自甚故色白 也痢色青者肝木之氣由火甚制金不能平木故色青 也或言痢色青為寒者誤也仲景少隂病下痢清水色 純青熱在裏也大承氣湯下之及小兒熱甚急驚痢色 多青為熱明矣痢色黄者由火甚則水必衰而脾土自 旺故色黄也痢色紅為熱心火之色也或赤熱深甚也 至若痢色黒亦言熱者由火熱亢甚則反兼水化制之 故色黒也故傷寒陽明病 云云 法當大承氣下之大便 不黒者難 恐作易 治諸痢同法 按世人多以瀉痢之青白黒三色為寒黄赤二色為 熱今觀河間分五臟之論煥然耳目而知世人之非 也或曰内經視絡脉之色曰寒多則凝泣凝泣則青 黒熱多則淖澤淖澤則黄赤又曰黄赤則熱多白則 寒世俗之論豈非本於此與愚曰内經論經脉之常 色心赤肺白肝青脾黄腎黒也隂絡之色應其經但 陽絡之色隨四時而行應無常色遇天氣之寒則經 絡凝泣故其色多青黒遇天氣之熱則經絡淖溢故 其色多黄赤此葢因外氣之寒熱而浮絡相應而然 凡人之在冬月炎天與夫久坐逺行其面色相應亦 皆然非痢色之出於臟腑隨内氣所感而生也况 滯下之證多因濕熱所致内經曰肺熱者色白而毛 敗心熱者色赤而經絡溢肝熱者色蒼而爪枯脾熱 者色黄而肉蠕動腎熱者色黒而齒槁此雖論痿亦 可見五臟之内熱皆能顯此五色今滯下之論五色 意實相同然此不可與浮絡之因外氣相應者同語 也 辨赤白分冷熱之誤 原病式曰或言下痢白為寒者誤也若果為寒則不能 消穀何由反化為膿也所謂下痢穀反為膿血如世 之穀肉果菜濕熱甚則自化腐爛潰發化為膿血也其 熱為赤熱屬心火故也其濕為黄濕屬脾土故也燥鬱 為白屬肺金也經曰諸氣憤鬱皆屬於肺謂燥金之化 也然諸瀉痢皆兼於濕今反言氣燥者謂濕熱甚於腸 胃之内而腸胃拂鬱結而又濕至於否以致氣液不得 宣通因以成腸胃之燥使煩渴不止也假如下痢赤白 俗言寒熱相兼其說尤誤豈知水火隂陽寒熱者猶權 衡也一高則必一下一盛則必一衰豈能寒熱俱甚於 腸胃而同為痢乎如熱瘡瘍而出白膿者豈可以白為 寒與其在皮膚之分屬金故色白也次在血脉之分屬 心火故為血也在肌肉屬脾土故作黄膿在筋部屬肝 木故其膿色帶蒼深至骨屬腎水故紫黒血出也各隨 五臟之部而見五色是其標也本則一出於熱但分淺 深而已大法下迫窘痛後重裏急小便赤澁皆屬燥熱 而下痢白者必多有之然則為熱明矣 按河間謂赤白不當分冷熱乃屬肺金心火之化又 謂五色各屬五臟本則一出於熱其論至當但世患 此疾者赤白居多今既以不當分冷熱為治若専以 辛苦寒退熱此則治本之法所謂心火肺金之化者 抑有别與葢心主血肺主氣白屬肺金此氣受病也 赤屬心火此血受病也赤白相雜血氣俱受病也知 此則肝青脾黄腎黒之說亦可得而互明矣 論熱藥治痢之誤 原病式云或曰白痢既為熱病何故服辛熱之藥亦有 愈者耶葢辛熱之藥能開發腸胃鬱結使氣液宣流通 濕潤燥氣和而己葢病微者可愈甚者鬱結不開其病 轉加而死矣凡治熱甚吐瀉亦然夫治諸痢者莫若以 辛苦寒藥治之或㣲加辛熱佐之則可葢辛能發散開 通鬱結苦能燥濕寒能勝熱使氣宣平而巳如錢氏香 連丸之類是也故治諸痢者黄連黄栢為君以其至苦 大寒正主濕熱之病乃若世𫝊辛熱金石毒藥治諸吐 瀉下痢或有愈者以其善開鬱結故也然雖亦有驗者 或不中效反更加害 按治痢用辛苦寒之劑開鬱燥濕勝熱三法俱備世 之用辛熱金石毒藥者誠非也然亦有久痢腸胃虚 滑者亦當求責 治痢通因通用之法 子和云夫下痢膿血腹痛不止可用調胃承氣湯加薑 棗煎更下藏用丸瀉訖以五苓益元散調下又一男子瀉 痢不止如傾不敢冷坐諸醫皆以為寒治延二十載兩 手寸脉皆滑余不以為寒所以寒者水也以茶調散湧 寒水五七升又以無憂散泄積水數十行乃通因通用 之法也次以淡劑利水道 按此用吐下以治痢本内經通因通用之說使腸胃 虚滑者其可下乎中氣虚弱者其可吐乎今云可下 者謂有積滯在腸胃壅不通者也可吐者謂有痰飲 在膈上氣不能降以致大腸不能收斂者也 丹溪曰積濕成痰在肺中宜大腸之不固也清其源 則流自清矣正是此意 論局方用熱藥澁藥之非 丹溪曰洩痢一證局方用鍾乳徤脾丸朝真丹訶藜勒 丸大温脾丸等藥皆用熱藥為主治澁藥為佐使當為 腸虚感寒而成滑者設也彼瀉痢者將無熱證耶將無 積滯耶内經曰痢有膿血多屬滯下夫瀉痢證其類尤 多先賢曰濕多成泄此確論也然有挾風者固不可得 而同矣况風與濕之外又有雜合受邪似難例用澁熱 之藥局方出證有兼治裏急者有兼治後重者有兼治 裏急後重者此豈非滯下病乎今瀉痢與滯下衮同論 治實實虚虚之患將不俟終日矣經曰暴注下迫皆屬 於熱又曰暴注皆屬火又曰下痢清白屬於寒屬火熱 者二屬水寒者一瀉痢一證似乎屬熱者多屬寒者少 局方専以澁熱為用若用之於下痢清白為寒者或可 矣所謂下迫者即裏急後重之謂也其病屬火相火所 為其毒甚於熱矣投以澁藥非殺而何 滯下亦有挾虚挾寒 丹溪曰或問河間之言滯下似無挾虚挾寒者乎否乎 予曰洩痢之病水穀或化或不化並無努責惟覺困倦 若滯下則不然或膿或血或膿血相雜或腸垢或無糟 粕或糟粕相混雖有痛不痛大痛之異然皆裏急後重 逼迫惱人似乎皆熱證實證也予近年涉歴亦有大虚 大寒者不可不知敢筆其畧以備采覧予從叔年踰五 十夏間患滯下病腹微痛所下褐色後重頻併穀食大 减時有微熱察其脉皆弦而澁似數而稍長却喜不甚 浮大兩手相等視其神氣大減予曰此滯下憂慮所致 心血虧脾氣弱耳遂以參术為君當歸陳皮為臣川芎 炒芍藥茯苓為佐使時暄熱甚加少黄連兩月而安婁 長官年三十餘奉養厚者夏秋間患滯下腹大痛有人 教服單煮乾薑與一貼則痛定少頃又作又與之定由 是服乾薑至三斤八日視之左脉弦而稍大似數右脉 弦而大稍減亦似數重取之似𦂳予曰此必醉飽後吃 寒凉太過而當作虚寒治之因其多服乾薑遂教用四 物湯去地黄加人參白术陳皮酒紅花茯苓桃仁煎入 生薑汁飲之至一月而安金氏婦年近四十秋初尚熱 患滯下腹但隱痛夜重於晝全不得睡食亦稍減口乾 不飲已得治痢靈砂二貼矣予觀之兩手脉皆澁且不 勻神思倦甚飲食全減因與四物湯倍加白术以陳皮 佐之與十數貼而安此三病者若因其逼迫而用峻劑 豈不悞人 按滯下之證古人多與泄瀉同論至三因方始能另 立條目葢實有不同夫病有從外感而得者須分六 氣之異外既受傷腸胃鬱結遂成赤白等證當隨其 寒熱温凉以調之有因臟氣發動干犯腸胃而得者 須察其何臓相乗以平治之又有因飲食失節而得 者則又審其何物所傷以消尅之世之感此疾者其 因誠不越乎是三者但其受病之後腸胃拂鬱膿血 稠粘裏急後重諸方雖有寒熱虚實之論劉河間則 以為一出於熱然考之内經似亦熱多而寒少也我 丹溪先生則以為亦有挾虚挾寒之證深戒學者須 宜識此世之局方不辨三因専用澁熱之藥其失甚 矣至河間立說專用苦寒疎下之藥則亦未甚為當 何則葢病有虚實治有先後若病氣暴至元氣壯實 積滯膠固須宜下之病久氣脫腸胃虚滑不禁者亦 宜温之澁之大抵治痢當從仲景河間之法可温則 温可下則下或解表或利小便或待其自己劉河間 分别在表在裏挾風挾熱挾寒等證後之作者無越 於斯但氣血一條未嘗表出立論其於芍藥湯下有 曰行血則便自愈調氣則後重除葢謂溲便膿血血 之滯也故曰行血自愈奔迫後重氣之實也故曰調 氣自除誠哉是言但膿血赤白亦有氣病血病之分 後重裏急亦有氣實血虚之異學者又不可不察詳 見前論 滯下治法 治熱之劑 仲景白頭翁湯治熱痢重下者 白頭翁 二兩 黄連 三兩 黄栢 三兩 秦皮 三兩 右四味以水七升煮取二升去柤服一升不愈再服 按此治痢在下焦腎虚有熱也經云腎欲堅故用純 苦之劑以堅之出太隂例藥也以其下痢屬太隂故 也 機要黄芩芍藥湯治泄痢腹痛或後重身熱久不愈脉 洪疾及下痢膿血稠粘 黄芩 芍藥 各二兩 甘草 五錢 右咀毎服半兩水一 半煎一 温服 按此手足太隂經之藥也仲景用芍藥甘草湯以復 其隂酸以收之甘以緩之酸甘相合以補隂血也芍 藥白者補赤者瀉出太陽芍藥甘草例 大黄湯治泄痢久不愈膿血稠粘裏急後重日夜無度 大黄 一兩 右細剉好酒二大 同浸半日許再同煎至一 半 去大黄將酒分為二服頓服之痢止一服如未止再 服取利為度後服芍藥湯以和之利止再服黄芩芍 藥湯徹其毒也 按此乃陽明調蕩滌邪熱之藥用酒煎者欲其上至 頂顛外徹皮毛也 芍藥湯下血調氣經曰溲而便膿血知氣行而血止也 行血則便自愈調氣則後重除 芍藥 一兩 當歸 黄連 各半兩 㯽榔 木香 各二錢 桂 二錢半 大黄 三錢 黄芩 半兩 甘草 二錢炙 右咀毎服半兩水煎食後温服清如利不減加大黄 按此行血調氣不熱之藥也大凡用藥之雜與品味 之多者難以細分經絡當觀其大體如何此則太陽 桂枝例藥也 白术黄芩湯服前藥痢雖除更宜此調和 白术 一兩 黄芩 七錢 甘草 三錢 右咀勻作三服水煎服清 按此去濕熱和中活血之藥也 錢氏芍藥蘗皮丸 芍藥 黄栢 各等分 右為末水丸 守真芍藥蘗皮丸治一切濕熱惡痢 芍藥 黄栢 各一兩 黄連 半兩 當歸 半兩 右為末水丸如小豆大 按此二方補隂降火下焦之藥也出太陽例 局方黄連阿膠丸治冷熱不調赤白下痢 阿膠 炒二兩 黄連 三兩 茯苓 二兩 右水熬阿膠膏溲和二末為丸米飲服 按此補虚退熱除濕之藥也出太陽例海藏云以上 苦寒之劑元病不經内傷冷物者宜察亦當審人之 虚實及以脉别之 治寒之劑 局方桃花丸治冷痢腹痛下如魚腦白物 赤石脂 煅 乾薑 炮各等分 右為末蒸餅糊丸米飲下三四十丸日三服 按此出陽明例藥方 丹溪曰桃花丸即要畧桃花湯也仲景以治便膿血 用赤石脂丸者乾薑粳米同煮作湯一飲病安便止 後藥意謂病下焦血虚且寒非乾薑之温石脂之澁 且重不能止血粳米味甘引入腸胃不使重澁之體 少有凝滯藥行易散餘毒亦無局方不知深意改為 丸藥劑以麪糊日與三服果能與仲景之意合否也 嚴氏當歸丸治冷留腸胃下痢純白腹痛 當歸 酒洗 芍藥 附子 炮去皮臍 白术 乾薑 炮 厚朴 阿膠 各一兩 烏梅肉 二兩 蛤粉 炒各一兩 右為細末醋糊丸桐子大毎服五十丸米飲送下 局方訶藜勒散治腸胃虚弱泄利水穀漸成痢疾 青皮 去穰 肉豆蔲 麪裹煨 肉桂 五錢 附子 炮去皮臍一兩 訶子仁 各四兩 右為末毎服三錢薑三片煎服 按局方以白痢為寒多用辛熱燥毒之藥若用之於 下痢清穀腸虚感寒者或可矣若膿血稠粘屬火之 證用之非殺而何但感寒之證吾恐什百而一二也 冷熱之劑 古方駐車丸治冷熱下痢腸滑赤白 黄連 六兩 乾薑 當歸 各二兩 阿膠 右先以醋煮膠令消入前三藥和勻衆手丸桐子大 米飲下 局方香連丸治冷熱不調下痢赤白膿血相雜裏急後 重 黄連 去蘆二十兩用呉茱萸十兩同炒令赤色去 茱萸不用 木香 四兩八錢不見火 右為細末醋糊丸桐子大毎服二十丸空心米飲下 按此出太隂例藥也 戊巳丸治胃經受熱泄痢不止 黄連 呉茱萸 去梗炒 白芍 各五兩 右為細末麪糊丸桐子大毎服三十丸米飲下 按此出厥隂已寒例以上三方出證治冷熱下痢葢 冷熱異氣水火相反豈能同在腸胃為病耶論中辨 之詳矣但其製方亦有暗合妙理惜乎世人莫知其 深意也三方皆以黄連苦寒之藥為君正治濕熱之 氣佐以辛苦温藥所以開鬱行滯氣血宣通病亦自 己乾薑木香茱茰三者各隨經合宜而用要在學者 臨機應變又不可拘執於此也 治風之劑 機要防風芍藥湯治泄痢飱泄身熱脉弦腹痛而渴及 頭痛而㣲汗 蒼术防風湯治泄痢脉弦頭痛 良方神术散治春傷於風夏必飱泄 以上三方並見泄 瀉門 澹寮方倉廩湯治下痢頭痛心煩不食 局方敗毒散四錢加陳倉米百粒薑棗煎服 按此乃發散風寒之劑出太陽例藥也 治熱之劑 機要白术芍藥湯治脾經受濕水泄注下蒼术芍藥湯 同 仲景五苓散 宣明益元散 以上四方並見泄瀉門 治暑之劑 局方黄連香薷飲治感暑下痢鮮血 方見暑門 按此解散暑熱心肺藥也出太隂厚朴例 宣明桂苓甘露飲 子和桂苓甘露飲 方並見暑劑 按此三方解表利小便大瀉濕熱氣分藥也太陽經 藥也 攻下之劑 仲景大承氣湯 方見下劑 按此泄熱蕩滌腸胃之劑痞滿燥實四證者可用出 陽明例藥也 宣明𤣥青丸治下痢勢惡頻併窘迫或久不愈諸藥不 能止須可下之以開除濕熱痞悶積滯 黄連 黄栢 大黄 甘遂 芫花 醋拌炒 大㦸 各半兩 牽牛 四兩取末二兩 輕粉 二錢 青黛 一兩 右為末勻水丸小豆大初服十丸毎服加十丸日三 以快利為度 機要厚朴枳實湯治虚滑久不愈多𫝊變為痢先以此 湯防其𫝊變 厚朴 一兩 枳實 炒一兩 訶子皮 一兩半生熟 黄連 甘草 炙 大黄 各三錢 木香 半兩 右為末毎服三五錢水煎服 按以上三方逐積去熱之藥也大黄瀉血也牽牛瀉 氣也甘遂大㦸芫花泄水也厚朴枳殻泄痞滿也各 隨其病所宜選而用之 局方蘇感丸去臟腑有積下痢 以蘇合香丸與感應丸二藥和勻如粟米大毎服五 丸淡薑湯空心下 按局方之學多以此治痢去積故録於此然二藥之 類聚温熱用於傷寒傷冷之物者則可然有熱之人 積滯雖去熱毒必行其害何可勝言哉 本事方靈砂丹治一切積痢 硇砂 硃砂 並研細各二錢半 右用黄蠟半兩巴豆三七粒去殻皮膜同於銀石器 内重湯煮一伏時候巴豆紫色為度去二七粒止將 一七粒與前藥同研極勻溶蠟和藥旋丸菉豆大毎 服三丸至五丸水瀉生薑湯下白痢艾湯下赤白痢 烏梅湯下空心服 丹溪曰仲景治痢之法下者率用承氣加減何嘗以 砒巴豆丹碙决烈燥毒之劑葢大黄之寒其性善走 佐以厚朴之温善行滯氣緩以甘草之甘飲以湯液 灌滌腸胃滋潤輕快無所留滯積行即止此砒丹巴 碙熱毒類聚成丸其氣凶暴其體重燥積垢雖行毒 氣未歇借使有愈疾之功其腸胃清淳之氣能免旁 損暗傷之患乎 消積之劑 脾胃論聖餅子治瀉痢赤白臍腹撮痛久不愈 黄丹 二錢 定粉 三錢 蜜陀僧 二錢 舶上硫黄 三錢 輕粉 少許 右為細末入白麪四錢滴水和如指尖大捻作餅子 隂乾食前漿水磨化服之大便黒色為妙 元戎聖功丸專治血痢 膩粉 三錢匕 定粉 二錢匕 一法加蛤粉 右研勻水浸蒸餅丸菉豆大艾湯下 止澁之劑 仲景桃花湯治下痢便膿血 赤石脂 一斤半剉一半末 乾薑 一兩 粳米 一升 右三味以水七升煮米令熟去滓温七合内赤石脂 末方寸匕日三服若一服愈勿再服 按此方出手陽明例藥也但赤治丙而白治庚也 嚴氏禹餘粮丸治腸胃虚寒滑泄不禁 禹餘粮石 煅 赤石脂 煅 龍骨 畢撥 乾薑 炮 訶子 麪裹煨 肉豆蔲 麪裹煨 附子 炮去皮臍各等分 右為末醋糊丸桐子大毎服七十丸空心米飲下 局方真人養臟湯治冷熱不調下痢赤白裏急後重腹 痛脫肛 罌粟殻 去蒂葢蜜炙三兩六錢 人參 當歸 各六錢 肉桂 八錢 訶子皮 一兩二錢 木香 二兩四錢 肉豆蔲 麪裹煨半兩 白芍 一兩六錢 生甘草 一兩八錢 白术 六錢 右咀毎服四錢水煎服臟寒加附子 水煮木香丸治一切下痢赤白膿血相雜裏急後重 罌粟殻 去穣一兩四錢 青皮 去白二兩八錢 甘草 二兩四錢 當歸 洗去蘆六兩 訶子 炮去核八兩 木香 不見火六兩 右為末蜜丸如彈子大每服一丸水八分盞煎化温 服 祕藏訶子散治腸胃虚寒泄瀉米穀不化腸鳴腹痛脫 肛及作膿血日夜無度 御米殻 去蒂葢蜜炒半兩 訶子 煨去核七分 乾薑 炮六分 橘皮 半錢 右為細末分作二服水煎和滓熱服空心下 十劑云澁可以去脫以米殻之酸微澁上收固氣去 脫主用為君以訶子皮之㣲酸上收固血治其形脫 橘皮㣲苦温益真氣升陽為之使以乾薑大辛熱除 寒為臣亦為主治也 按以上諸方皆行温熱之藥固氣止血𦂳澁腸胃當 為腸虚感寒而成滑者設也且滯下之證多屬於熱 兼有積滯局方一門専主澁熱似難例用 宣明香連丸 木香 訶子肉 麪煨 黄連 炒各半 兩 龍骨 一錢 右為細末飲丸黍米大毎服二十丸米飲湯下 機要訶子散治泄痢腹痛漸以泄下㣲少宜此止之法 云大勢已去而宜止之 訶子皮 一兩半生半熟 木香 半兩 黄連 三錢 甘草 炙三錢 右為細末毎服二錢以白术芍藥湯下如止之不已 宜歸而送之加厚朴一兩竭其邪氣也 脾胃論訶藜勒丸治休息痢日夜無度腥臭不可近臍 腹撮痛 椿根白皮 訶子肉 半兩 母丁香 三十個 右為細末醋糊為丸如桐子大毎服五十丸温米飲 下 按以上諸方用温凉之藥以上痢較之局方専用澁 熱則變法矣夫脫則用澁理所當然脫而挾寒温之 熱之可也脫而挾熱凉而澁之可也寒熱各隨所宜 而用似難偏執一說 宣明三聖散治産後下血痢不止 烏魚骨 燒綿灰 血餘灰 各等分 右細末毎服一錢煎石榴皮湯調下熱服 按此專主止血之劑 收斂之劑 嚴氏烏梅丸治熱留腸胃下痢純血臍腹㽲痛 烏梅肉 二兩 當歸 枳殻 各一兩 黄連 二兩 右為細末醋糊丸桐子大毎服七十丸食前米飲下 元戎烏梅散治下痢津少大渴引飲不休 烏梅 焙乾半兩 茯苓 一兩 木𤓰 一兩 一法加桂三錢半 右咀毎服五錢生薑三片煎 按仲景烏梅丸治傷寒吐蚘後人用治下痢此皆酸 收之義出太陽桂苓例藥也 血劑 局方胃風湯治風冷乗虚入客腸胃水穀不化泄瀉注 下及腸胃濕毒如下豆汁或下瘀血日夜無度 人參 白茯苓 芎藭 桂 當歸 白芍 白术 各等分 右粗散毎服二錢入粟米數粒同煎食前服 按此方名為治風而實非治風乃補血和血益胃氣 之藥下血痢而挾虚者實可倚仗出太陽桂苓例藥 也 良方加味四物湯治血痢 四物加阿膠艾葉 保命集一方四物内加槐花黄連御米殻等分 按此補血温血之藥出厥隂例藥也 宣明白术湯治孕婦痢膿血 白术 黄芩 當歸 各等分 右為末毎服三二錢水煎食前服 補劑 良方十全大補湯治一切婦人病痢四十日諸藥不愈 六脉沉弱大凡痢脉宜沉宜弱但服此藥而愈 方見 補劑 右薑棗煎成加白蜜半匙再煎數沸服 良方治妊娠下痢腹痛小便澁 糯米 一合 當歸 炒 黄茋 各一兩 右細切和勻水煎服 按此二方不分經絡補血之劑今人治痢而用此者 葢鮮矣殊不知血氣虚脫之人與夫胎前産後之證 此法不可無也故特立條目以表章之 雜方 良方治疫毒痢敗毒散多加人參甘草陳皮薑棗煎服 按此方詳見論中 嚴氏茜根丸治一切毒痢及蠱注利血下如雞肝心煩 腹痛 茜根 洗 川升麻 犀角 地榆 當歸 黄連 枳殻 白芍 右等分為末醋煮米糊為丸如桐子大毎服七十丸 空心米飲下 按此方消化死血解飲食毒之藥 百一選方治禁口痢 石蓮去殻留心并肉碾為細末毎二錢陳皮飲調 下此是毒氣上衝心肺借此以通心氣便覺思食 澹寮方治禁口痢毒氣上衝心肺者 敗毒散 四錢 陳倉米 一百粒 薑三片棗一枚煎 右方治脾胃虚弱禁口痢用山藥一味剉如小豆大 一半銀器内炒熟一半生用同為末米飲調下 按禁口痢古人論之者少故留此三方以備急然石 蓮之通心氣敗毒散散表邪山藥之補脾胃果能開 胃口而進食乎 導氣湯治下痢膿血裏急後重腹疼作渴日夜無度 黄連 黄芩 大黄 白芍 當歸 木香 㯽榔 右㕮咀水煎 此方即前芍藥湯加減桂甘草二味今人多如此用 故收入 玉機微義卷五
欽定四庫全書 玉機微義卷六 明 徐用誠 原輯 劉 純 續増 泄瀉門 此門宜與滯下㸔 瀉痢生死脉法 内經云脉細皮寒少氣泄利前後飲食不入是謂五虚 死其漿粥入胃泄注止則虚者活 脉經云洩注脉緩時小結者生浮大數者死又洞洩食 不化不得留下膿血脉㣲小連者生𦂳急者死 脉訣云下利㣲小即為生脉大浮洪無差日 仲景治利大法 東垣治利大法 按此並見滯下門 瀉分寒熱 病機機要云藏府瀉利其證多種大抵從風濕熱論是 知寒少熱多寒則不能乆也故曰暴瀉非陽乆瀉非隂 大便完榖下有寒有熱熱者脉疾身多動音聲響亮暴 注下廹此陽也寒者脉沉而細身不動作目睛不了了 飲食不下鼻凖氣息者姜附湯主之若身重四肢不舉 术附湯主之 按此以瀉之乆暴分隂陽正如傷寒之病始為寒而 終則𫝊變而為熱也然亦必以脉證參訂焉 原病式曰瀉白為寒青黄紅赤黒皆以為熱也大抵瀉 利小便清白不洽為寒赤色者為熱又完榖不化而色 不變其利脾氣虚弱畏泠小便清白不澁身涼不渇脉 遲細而㣲者寒也榖雖不化而色變非白煩渇小便赤 澁者熱證也凡榖消化無問色及他證便為熱也寒泄 而榖消化者未之有也或火性急速𫝊化失常榖雖不 化而飱泄者亦有之矣仲景云邪熱不殺榖然熱得濕 則飱泄也 論瀉痢有濕有熱有風有寒 機要云有太隂經受濕而為水泄虚滑身重微滿不知 穀味久則防變而為膿血脾經𫝊腎謂之賊邪故難愈 若先利而後滑謂之微邪故易痊此皆脾土受濕之所 為也 有厥隂經下痢不止其脉沉而遲手足厥逆涕唾膿血 此難治宜麻黄湯小續命汗之此有表邪縮於内當瀉 表邪而愈 有暴下無聲身冷自汗小便自利大便不禁氣難布息 脉㣲嘔吐急以重藥温之漿水散是也 論暴注屬火 子和云夫暴注瀉水不已内經曰注下也注下水利也 暴速甚者屬火宜用氷調桂苓甘露飲五苓益元散或 以長流水煎放冷服凉膈通聖亦能治之慎不可驟用 嬰粟殻乾薑豆蔲之類縱瀉止亦轉生他疾止可分隂 陽利水道而已 按以上所論辨寒熱風濕火等證所以明六滛之邪 皆能為瀉為注者亦當各隨所滛之邪分而治之可 也 論胃氣下降為飱泄 機要云夫脾胃同濕土之化主腐熟水穀胃氣和平飲 食入胃精氣則輸於脾土歸於肺行於百脉而成榮衛 若飲食一傷起居不時損其胃氣則上升精華之氣反 下降是為飱泄久則太隂轉少隂而為腸澼 論春傷於風夏必飱泄 機要云春宜緩形形緩動則肝木乃榮反靜密則是行 秋令金能制木風内臟夏至則火盛而金去獨火木旺 而脾土損矣輕則飱泄脉泄穀不化重則下痢膿血稠 粘良方云經云春傷於風夏必飱泄葢風喜傷肝春時 木旺不受邪反移氣尅於脾土脾既受尅不能運化因 成積滯夏秋之間再感暑濕風冷之氣發動而成痢也 論飱泄屬風宜汗 子和云飱泄不止完穀不出發汗可也桂枝麻黄湯主 之此證以風為根葢風隨汗出也 按飱泄證機要謂胃氣下流及春行秋令良方謂春 木旺移氣尅脾二論雖殊要之皆因風木𫝊變而脾 土受邪爾子和謂風隨汗解此論固是然亦須隨其 𫝊變而治不可執此一法也 瀉分三因 三因嚴氏云泄瀉一證經中所謂洞泄飱泄溏泄溢泄 濡泄米穀注下是也所因有内外不内外差殊耳經云 春傷於風夏必飱泄又云濕勝則濡泄寒甚則為泄暑 熱盛之亦為泄至於七情感動臓氣不平亦致溏泄其 如飲食不節過食生冷而成泄瀉者乃脾胃有傷也但 停滯泄瀉一證直須積滯已消然後用以斷下藥今人 徃徃便固止之多成痢疾者矣治法先理中焦次分利 水穀治中不效然後斷下 按此三因所分甚詳但外所滛者既六而立方止有 其二内之七情為證而又不詳及於治法 治瀉痢用吐下汗三法 子和云一僧臟腑不調三年不效此洞泄也以謀慮不 决而成肝主謀慮甚則乗脾脾濕不流乃上湧痰半盆 又以丹車丸濬川散下數行仍使澡浴出汗自爾日勝 一日常以胃風湯白术散調養之 按子和為治大率多用此三法洞泄一證縱其果有 積滯鬱結之甚元氣壯實者亦不宜驟用此三法况 有積滯雖甚而元氣尤虚者哉設使果當用此三法 者亦當如仲景察證以辨其吐汗下者有可不可下 之殊况仲景治痢又有合下合温之法焉此得非孟 浪乎 丹溪論局方用熱藥澁藥治痢之誤 按此見滯下門 謹按泄瀉一證古方率以為腸胃虚寒與風冷乗之 為論故多行澁熱之劑彼瀉痢者豈無積滯豈無熱 證乎今觀病機機要所論有屬寒屬風濕屬火之證 此因於外而傷者也又云厥隂經動并胃氣下降為 瀉痢三因所言七情感動臓氣不平亦致溏泄此則 因於内而傷者也外則當調六氣内則當平五臟况 又有飲食所傷腸胃停滯所致者治法各不同也然 更有因胃氣下流而泄者在法則當升舉因風而成 飱泄者則當解散因痰積於上焦以致大腸之不固 而泄者又當去上焦之痰而不治其瀉因脾胃氣虚 而泄者又當補中益氣使胃氣升騰而泄自止葢各 求其本而治可也 泄瀉治法 治濕之劑 機要白术芍藥湯治太隂脾經受濕水泄注下體重微 滿困弱無力不欲飲食暴泄無數水穀不化宜此湯 和之身重暴下是大勢來亦宜和也 白术 芍藥 各一兩 甘草 五錢 右剉毎服一兩水煎 治濕瀉茯苓湯又治食瀉濕熱 白术 茯苓 各七錢半 右咀毎服一兩水煎食前服 一方有芍藥三味等 分名白术散 按以上三方和中除濕足太隂陽明經藥也白术之 甘入胃而除脾胃之濕芍藥之酸澁除胃中之濕熱 四支困茯苓利水道而除濕此三味泄痢須用之藥 也 蒼术芍藥湯如前證 蒼术 二兩 芍藥 一兩 黄芩 半兩 右剉每服一兩加淡味桂半錢煎服清 按此解散濕熱上中二焦之劑太隂經的藥也 良方胃苓湯治夏秋之間脾胃傷冷水穀不分泄瀉不 止 五苓散 平胃散 右和合薑棗煎空心服 按此乃表裏除濕之劑東垣所謂上下分消其濕是 也太陽太隂經藥也出陽明飲痞例 仲景五苓散 宣明益元散 方並見濕劑 按以上二方除濕利小便之劑太陽經的藥也 治風之劑 機要防風芍藥湯治泄痢飱泄身熱脉弦腹痛而得及 頭痛微汗 防風 芍藥 黄芩 各一兩 右咀毎服半兩水煎服清 按此治風辛凉之劑太隂太陽經藥也 蒼术防風湯治泄痢脉弦頭㣲痛 蒼术 二兩 防風 一兩 一方蒼术四兩麻黄一兩防風五錢薑七片煎 按此足太隂陽明經藥也 良方神术散治春傷於風夏必飱泄 蒼术 一斤 藁本 川芎 各六兩 羌活 四兩 粉草 細辛 一兩六錢 右粗末毎服三錢薑三片煎要出汗加葱白 按以上三方治風勝濕辛温之劑此則太陽經藥也 局方胃氣湯治大人小兒風冷乗虚入客腸胃水穀不 化泄瀉注下 方見滯下門 按此方名曰治風其實和血之藥也 治熱之劑 局方戊巳丸治脾胃濕熱泄痢不止 方見滯下門 按泄瀉局方多以為寒至劉張始言有屬熱屬火之 證故諸方中治熱瀉之方甚少然仲景治傷寒挾熱 下痢用葛根黄芩黄連湯但人未之思耳 治暑之劑 局方來復丹治伏暑泄瀉如水 方見本方 易簡云硝石性寒佐以陳皮其性疎快硫黄且能利 人若作煖藥以止瀉誤矣葢由啖食生冷或冒暑熱 之氣中脘閉結揮霍變亂此藥通利三焦分理隂陽 服之甚驗 按此出厥隂硫黄例藥也 香薷飲治伏暑吐瀉 方見暑劑 按此治暑之表藥也肺脾經藥也出太隂厚朴例 宣明桂苓甘露飲治飲水不消嘔吐泄痢或下痢赤白 方見暑劑 按五苓散益元散加寒水石解利濕熱太陽經藥也 治寒之劑 機要漿水散治暴瀉如水周身汗出一身盡冷脉㣲而 弱氣少不能語甚者加吐此為急病 半夏 一兩湯洗 附子 半兩泡 桂 五錢 甘草 炙五錢 良薑 二錢半 乾薑 一作乾生薑五錢 右為細末毎服三五錢漿水二 煎至半 和滓熱 服 白术湯 白术 芍藥 甘草 炙各三錢 乾薑 半兩炮 右如前服甚者去乾薑加附子三錢謂辛能發散也 局方理中湯治臟腑停寒泄瀉不已 方見寒劑 按此出厥隂已寒例藥也以上用薑附之藥皆為暴 瀉氣脫如五虚等證救急之劑所謂暴瀉非陽者也 然有屬火者亦當求責 治風寒濕之劑 本事麴藭丸治中風或中風濕臓腑滑瀉 川芎 附子 炮 神麴 白术 等分 右為細末麪糊丸桐子大毎服三五十丸温米飲下 此藥亦治飱泄 按此出太隂例藥也 止澁之劑 按諸方論並見滯下門 去積之劑 本事温脾湯治痼冷在腸胃間泄瀉腹痛宜先取去然 後調治不可畏虚以養病也 厚朴 乾薑 甘草 桂心 附子 生各二 兩 大黄 生四錢碎切湯一 漬半日搦 去滓煎湯時和滓下 右細剉水二升半煎八合後下大黄汁再煎六合去 滓服 按泄痢腹痛其證多種有積滯者固宜取去豈但痼 冷一端而已須詳證虚實寒熱隨其所宜以調之 升發之劑 東垣升陽除濕湯自下而上者引而竭之 升麻 柴胡 防風 神麴 澤瀉 猪苓 各半兩 陳皮 三錢 蒼术 一兩 大麥蘖麫 甘草 炙各三錢 如胃寒腸鳴加益智 仁半夏各半錢薑棗同煎非腸鳴不得而用之 右作一服水煎早飯後熱服之 升陽除濕防風湯如大便閉塞或裏急後重數至圊而 不能便或有白膿或血慎勿利之利之則必致重病 及鬱結而不通也以此湯舉其陽則隂氣自降矣 蒼术 泔浸去皮乾浄四兩 防風 二錢 白术 白茯苓 白芍藥 各一錢 右咀除蒼术另作片子水一碗半煎至二 内諸藥 同煎至一大 熱服食前 按飲食入胃氣上升輸精心肺然後下降若脾胃有 傷不能上升反下流腎肝而成泄痢者法宜填補中 氣升之舉之不可疎下此東垣發前人所未論也 調補脾胃之劑 錢氏白术散治小兒泄瀉胃熱煩渴不問隂陽並宜服 之 人參 白茯苓 白术 木香 甘草 藿香 各一兩 乾薑 按中論即是葛根 右為末水煎 按此太隂經四君子例藥也治小兒陽明本虚隂陽 不和吐瀉亡津液煩熱口乾以參术甘草甘温補胃 和中木香藿香辛温芳香可以助脾茯苓甘平分隂 陽導水濕葛根甘平倍於衆藥其氣輕浮鼓舞胃氣 上行津液又解風肌熱治脾胃虚弱泄瀉之勝藥也 易簡白术湯治證同前 前方藿香改黄茋是也 秘藏黄茋補胃湯治一日大便三四次溏而不多有時 泄腹中鳴 黄茋 當歸身 柴胡 益智仁 陳皮 各三錢 甘草 炙二錢 升麻 六分 紅花 少許 右咀作一服水煎食前服 補腎之劑 機要肉豆蔲丸治腎泄久不愈脉沉細無力者效 破故紙 炒 肉豆蔲 麪裹煨各等分 右為末棗肉為丸桐子大飲湯下空心本事方破故 紙四兩肉豆蔲二兩名二神丸治脾腎虚弱 本事五味子散治腎泄 五味子 二兩 呉茱茰 半兩細粒緑色者 右二味炒香熟為度細末毎服二錢陳米飲下有一 親識毎五更初曉時必溏泄一次此名腎泄服此而 愈 局方金鎖正元丹治腎虚泄瀉小便頻數虚冷之證 五倍子 茯苓 各八兩 硃砂 别研三兩 龍骨 煅三兩 紫巴㦸 去心一斤 補骨脂 酒浸炒十兩 肉從蓉 洗焙 葫蘆巴 焙各一斤 右為末入研藥令勻酒糊丸桐子大毎服三十丸空 心温酒鹽湯任下 玉機微義卷六
欽定四庫全書 玉機微義卷七 明 徐用誠 原輯 劉 純 續増 瘧門 内經叙瘧 内經云夏傷於暑秋必痎瘧又云先寒後熱者名曰寒 瘧先熱而後寒名曰温瘧其但熱而不寒者名曰癉瘧 按内經論瘧謂隂陽相并之虚實發為寒熱歴叙四 時及六經五臟與胃之瘧以至連日間日發之蚤晏 最為詳盡學者必通考全文以熟玩之 瘧脈 畧要云師曰瘧脈自弦弦數者多熱弦遲者多寒弦小 緊者下之差弦遲者可温之弦緊者可發汗針灸也浮 大者可吐之弦數者風發也以飲食消息止之 脈經云瘧脈自弦微則為虚代散則死 瘧備三因 陳無擇云夫瘧備三因外則感四氣内則動七情飲食 飢飽房室勞逸皆能致之經所謂夏傷暑秋痎瘧者此 則因時而叙耳不可專以此論外所因證有寒瘧有温 瘧有癉瘧並同素問有濕瘧者寒熱身重骨節煩疼脹 滿自汗善嘔因汗出復浴濕舎皮膚及冐雨濕有牝瘧 者寒多不熱但慘戚 慄病以時作此則多感隂濕陽 不能制隂也五種瘧疾以外感風寒暑濕與衛氣相并 而成除癉瘧獨熱温瘧先熱牝瘧無熱外諸瘧皆先寒 後熱内所因證病者以蓄怒傷肝氣鬱所致名曰肝瘧 以喜傷心心氣耗散所致名曰心瘧以思傷脾氣鬱涎 結所致名曰脾瘧以憂傷肺肺氣凝痰所致名曰肺瘧 以失志傷腎所致名曰腎瘧所致之證不同素問此五 種瘧疾以感氣不和鬱結痰飲所致不内外因有疫瘧 者一嵗之間長幼相似有鬼瘧者夢寐不祥多生恐怖 有瘴瘧者乍熱乍寒乍有乍無南方多病有胃瘧者飲 食飢飽傷胃而成世謂食瘧有勞瘧者經年不差前後 復發微勞不任亦有數年不差結成癥癖在腹脇名曰 老瘧亦曰母瘧已上諸證各有方治宜推而用之 按無擇有七情感動鬱氣成瘧之論可謂發千古之 未發但所集隨證施治之方皆是温熱脾胃之劑止 有四獸飲云治五臟氣虚結聚涎飲夫以各臟君臣 之藥補虚瀉實之法各各不同豈可以一方通治七 情之瘧哉豈欲學者自求之與嗟夫醫之為學宋三 百年錢仲陽之下一人而已其集方者尚如是欲使 人據證撿方烏可得也 論痰能致瘧 嚴用和云素問謂瘧生於風又夏傷於暑此四時之氣 也或乗凉飲冷當風臥濕饑飽失時致脾胃不和痰積 中脘遂成此疾所謂無痰不成瘧一日一發易治間日 一發難愈三日一發者尤其難愈 按此謂胃氣不和痰積中脘而成瘧則自内而生病 於外也與素問風暑外傷雖異然外既受傷則内氣 必鬰亦生痰此自外而生病於内也瘧而挾痰誠有 之矣其引以無痰不成瘧之一句則失之偏也其用 藥治法亦且未詳 瘧分三陽三隂淺深之異 病機機要云經曰夏傷於暑秋必痎瘧傷之淺者近而 暴傷之重者逺而為痎痎者久瘧也是知夏傷暑氣閉 而不能發泄於外邪氣内行至秋而為瘧也有中三陽者有 中三隂者其證各殊同傷寒也在太陽經謂之寒瘧治多汗之 在陽明經謂之熱瘧治多下之在少陽經謂之風瘧治 多和之此三陽受病謂之暴瘧發在夏至後處暑前此 乃傷之淺者近而暴也在隂經則不分三經總謂之濕 瘧當從太隂經論之發在處暑後冬至前此乃傷之重 者逺而為痎痎者老也居西方宜毒藥療之 按此分風暑所傷有隂陽淺深之異發前人所未論 也 詳見後論中 瘧非脾寒及鬼食辨 後添論斷 子和云内經既以夏傷於暑而為瘧何世醫皆以脾寒 治之用薑附硫黄之類甚者歸之 恠良可笑耶又或 因夏月飲食生冷之類指為食瘧此又非也豈知内經 之論則不然皆夏傷於暑遇秋風寒而後作也邪熱淺 則連日邪熱深則間日併入於裏則寒併入於表則熱 若此論則了不相干於脾也治平之時其民夷靜雖用 砒石辰砂有毒之藥以熱治熱亦能取效擾攘之時其 民勞苦内火與外火俱動以熱攻熱轉為吐血瀉血瘡 瘍嘔吐之疾豈與夷靜之人同治哉余嘗用張長沙汗 吐下三法愈瘧病極多大忌錯作脾寒治之 按此云無脾寒及鬼瘧皆是得之於暑又謂平治與 擾攘之時治瘧不同皆確論也然食瘧則世亦有之 者然觀其用藥以白虎加人參湯小柴胡五苓桂苓 甘露之類則調之也甚者臟用承氣大柴胡下之更 不愈以常山散吐之悉是寒藥降火之劑盖以瘧從 火之化也又有謂治芻蕘貧賤之人與富貴膏粱不 同之論固是然仍用温脾散辰砂丹刼藥貧賤之人 豈與治平時人同歟貧賤者脾胃虚寒其可用刼劑 歟此恐非出於子和之筆也學者試思之 或問俗以瘧為脾寒何也曰此亦有理天地之間惟 呉楚閩廣人患此至多為陽氣之所盛處其地卑濕 長夏之時人多患暍瘧霍亂瀉痢傷濕熱也本暑盛 陽極人伏隂在内脾困體倦腠理開發或因納凉於 水閣木隂及泉水澡浴而微寒客於肌肉之間經所 謂遇夏氣凄愴之小寒迫之是也或勞役飢飽内傷 而即病作故指肌肉屬脾發則多惡寒戰慄乃謂之 脾寒爾實由風寒濕暍之邪鬱於腠理夏時毛竅疎 通而不為病至秋氣歛之際表邪不能發越故進退 不已往來寒熱病勢如凌虐人之狀所以名瘧即四 時之傷寒故十二經皆能為病古方治法多兼於理 内傷取效脾胃和而精氣疎通隂陽和解諸邪悉散 此實非脾病也但病氣隨經升降其發早暮日次不 等内經具病例已詳季世以發表解肌温經散寒等 法亦未嘗執於燥脾刼劑也又曰既瘧本夏傷於暑 為病世有不服藥餌或人與符呪厭之亦止何也曰 此夏時天地氣交百物生發濕熱熏蒸禽蟲吐毒之 際人因暑熱汗出神氣虚耗感得時間乖戾之氣為 病故與厭之亦止若移精變氣之謂也然古人稱瘧 不得為脾寒者正恐人專於温脾之說不明造化之 源而失病機氣宜之要故也 痎瘧 丹溪曰内經謂夏傷於暑至秋為痎又曰痎瘧皆生於 風痎瘧老瘧也以其隔兩日一作纒綿未去前賢或用 峻劑恐其禀受怯弱與居養所移者所宜始悟常山烏 梅砒母刼劑或誤投之輕病為重重者危矣夫三日一 作者隂經受病也作於子午卯酉少隂瘧也作於寅申 巳亥厥隂瘧也作於辰戌丑未日太隂瘧也瘧得於暑 當汗而解或因取凉太過汗鬱成痰其初感也弱者即 病胃氣強者伏而不動至於再感復因内傷其病乃作 宜其難差夫感暑與風皆外邪也非汗多不解來求治 者皆已經試刼劑胃氣重傷似難速愈必先與參术等 補劑加减以取汗得汗而虚又行補養下體屬隂最難 得汗補藥力得汗出至足方是佳兆又有感病極深邪 氣必自臟𫝊出至腑其發無時若發於午之後寅之前 者血受病也為難愈須漸漸䟎蚤方是佳兆故治此病 者春夏易秋冬難大忌飽食以汗之難易為優劣也僉 憲詹公春得痎瘧累試刼藥綿延至冬來求治予知其 久得汗惟胃氣未完非補不可一味白术末之粥丸與 二斤盡藥大汗而安如此者多但畧有加減不必盡述 按内經以瘧從風寒暑而得之乃天之邪氣所傷當 以汗解仲景河間悉用發表之藥但以寒熱多少分 經絡而治然亦有三隂三陽之異也盖傷在陽者遲 而暴傷在隂者逺而深在氣則發之早在血則發之 晏淺則日作深則間之此雖分在隂在陽是乃淺深 之謂皆當從汗而解也機要謂在三陽經其汗下和 解同傷寒治外邪解而内未已者以蚤晩分氣血而 用大柴胡大承氣桃仁承氣下之久瘧胸中鬱鬱欲 吐而不能吐當以藜蘆散雄黄散吐之此為暴病而 氣實者設也我丹溪先生論邪氣深入隂分血分而 成久瘧者當用升發之藥自臟而出之於腑然後自 表作汗而解若用下藥則邪氣愈陷下而難出也又 久瘧之人正氣虚者不可用刼藥損其胃氣刼之數 次不愈者病若不變必待春來氣升瘧氣隨升發之 氣而出方已遇此者當以補之一婦人久痢一子亦 痢死哭甚數日後痢止瘧作醫與四獸飲之類凡兩 月召予視之一日五六作汗如雨無休歇不能起臥食 少懶語脈微數予以痢後無隂悲哀傷氣又進濕熱 之藥助起旺火正氣愈虚汗既大出無邪可治隂虛 陽散將在旦夕豈小劑之所能補今用人參二兩白 术二兩芍藥一兩黄茋半兩甘草少許作一服濃煎 一鍾日服四五次兩日寒熱止又二婦同病瘧一者 面光澤予以濕在氣分非汗不解兩發汗出而愈一 者面赤黒色予以暑傷血分用四物湯加辛苦寒之 劑二日發唇瘡而愈臨病處治其可執一乎前論又 有食瘧痰瘧疫瘧瘴瘧者其方皆未備學者又當 随證而思其所以治之也 瘧門治法 解表之劑 仲景白虎加桂枝湯治温瘧 知母 六兩 甘草 二兩炙 石膏 斤碎 桂枝 三 兩 粳米 六合 右咀以水一斗二升煑米熟去滓煎至三升温服一 升日三服汗出愈 按此太陽陽明經藥也 柴胡桂薑湯治寒多微有熱或但寒不熱名曰牝瘧 柴胡 八兩 桂枝 黄芩 各二兩 括 蔞根 四兩 牡蠣 甘草 炙 乾薑 各二 兩 右咀水煎服一升日三初煩汗出愈 按此少陽太陽經藥也 機要桂枝羌活湯治瘧處暑以前發頭項痛脈浮惡風 有汗 桂枝 羌活 防風 甘草 各半 兩 右為粗末每服半兩水一 半煎至一 温服清迎 發而服之如吐加半夏麯 麻黄羌活湯治證如前惡風無汗 麻黄 去節 羌活 防風 甘草 各半 兩 右如前服加法同 按以上二方太陽經藥也 治瘧病身熱目痛熱多寒少脈長先以大柴胡下之微 利為度後餘熱不盡者當服白芷湯以盡其邪 白芷 一兩 知母 一兩七錢 石膏 四兩 右粗末依前服 按此陽明經藥也 桂枝芍藥湯治瘧寒熱大作不論先後此太陽陽明合 病也謂之大争寒熱作則必戰經曰熱勝而動也發 熱則必汗泄經曰汗出不愈知内熱也陽盛隂虚之 證當内實外虚不治恐久而𫝊隂經也此湯主之 桂 三錢 黄茋 知母 石膏 芍藥 各一兩 右粗末每服五錢加至一兩水煎 按此太陽陽明經藥也 桂枝黄芩湯如服前藥轉大者知三陽合病也宜此和 之 柴胡 一兩二 錢 黄芩 人參 甘草 各四錢半 半夏 四錢 石膏 知母 各五錢 桂枝 二錢 右為粗末依前服之前服此藥已如外邪已罷内邪 未巳再服下藥從卯至午發者宜大柴胡下之從午 至酉發者知其邪氣在内也宜大承氣下之從酉至 子發者或至寅發者知其邪氣在血也宜桃仁承氣 下之微利後更以小柴胡徹其邪氣可也 按此太陽陽明少陽經藥也以上諸方並係發風寒 暑熱之氣自外而入中於三陽之經者也 桂枝石膏湯治瘧無他證隔日發先寒後熱寒少熱多 桂枝 五錢 石膏 一兩半 知母 一兩半 黄芩 一兩 右為粗末分三服水煎服 按此太陽陽明經藥也治隔日發則邪氣所舎深者 也 麻黄黄芩湯治瘧發如前證而夜發者 麻黄 一兩去節 甘草 炙三錢 桃仁 三十箇去皮尖 桂 二錢 黄芩 五錢 右為細末依前服桃仁味苦甘辛肝者血之海血驟 則肝氣燥經所謂肝苦急急食甘以緩之故桃仁散 血緩肝謂邪氣深逺而入血故夜發乃隂經有邪此 湯發散血中風寒之劑 按此治風暑深入隂分而夜發乃血受病邪氣所舍 尤深者也麻黄桂枝桃仁等乃太陽經血藥也非三 隂經藥也 温熱燥脾之劑 寶鑑交解飲子治痰瘧辟瘴氣 肉豆蔲 草豆蔲 各二箇麫裹煨熱一箇生用 厚朴 二寸半生半薑汁製 大甘草 二寸生炒各半 生薑 二塊一生一濕紙煨熟 右等分銀石器内水煎發日空心服未愈再服必效 局方常山飲治瘧疾發散不愈漸成勞瘵 知母 川常山 草果 各二斤 良薑 二十兩 甘草 炙一斤 烏梅 去核一斤 右咀薑五片棗一枚水煎温服 易簡七寶飲治一切瘧疾或先寒後熱或先熱後寒不 問鬼瘧食瘧 常山 厚朴 青皮 陳皮 甘草 檳榔 草果仁 等分 右咀每服半兩於未發隔夜用水一碗酒一 煎至 一大 濾出露一宿再將滓如前煎另放亦露一宿 來日當發之蚤盪温面東先服頭藥少歇再服藥柤 大有神效 人參養胃湯治外感風寒内傷生冷四時温疫或飲食 傷脾發為痎瘧 方見局方 平胃散加人參茯苓半夏草果藿香生薑烏梅 煎 按此平胃散加減法也出太隂厚朴例以上諸方悉 是温脾燥烈之藥盖認此疾為脾寒故也然人用之 亦或有效遂指為治瘧之良方殊不知偶值病者隂 陽相并脾氣鬱結暫得温散則氣易行濁液凝痰中 脘閉塞因得燥熱亦以暫開所以氣通而疾止内經 所謂勇者氣行則已是也此古人為病氣淺而厚質 者設也若中氣虚弱之人内有鬱火之證復用燥熱 愈劫愈虚咎將誰執 嚴氏清脾湯治癉瘧脈來弦數但熱不寒或熱多寒少 口苦咽乾大小赤澁 青皮 厚朴 白术 草果 柴胡 茯苓 半夏 黄芩 甘草 炙等分 右咀薑五片煎 按此小柴胡湯加減也治口苦咽乾大小赤澁則是 内熱之證用柴胡黄芩所以㵼少陽之熱乃前方温 脾之一變也方名清脾其義可知然後以草果等藥 寒熱兼用則是未能免俗也 三因四獸飲治五臟氣虚七情兼并結聚涎飲與衛氣 相搏發為瘧疾兼治瘴瘧 半夏 茯苓 人參 草果 陳皮 甘草 烏梅肉 白术 各等 分 右咀同棗薑等分以鹽少許淹食須厚皮紙裹煨令 香熟焙乾每服半兩水煎未發前併進三服 按此四君子加減也出太隂藥例 七棗湯治五臟氣虚隂陽相勝乍為痎瘧不問寒熱先 後並治 附子 一枚炮以鹽水浸再炮如此七次去皮臍 右剉水一碗薑七片棗七箇煎至八分當發日空心 温服 按陳無擇謂七情感動鬱氣成瘧故此二方以治五 臟氣虚結聚涎飲等證未審孰為補虚孰為散結鬱 孰為導痰學者宜自詳之 消瘧之劑 仲景鱉甲煎丸治瘧不差結為癥瘕名曰瘧母 方見金 匱 嚴氏鱉甲飲子治瘧久不愈腹中結塊名曰瘧母 鱉甲 醋炙 白术 黄茋 草果 檳榔 芎藭 橘紅 白芍 甘草 炙 厚朴 等分 右咀生薑七片棗一枚烏梅少許煎 按痎瘧多成癖於左脇之下名曰瘧母乃肝之積也 瘧屬少陽病少陽東方之氣故同歸於肝又况久瘧 病在血分血亦屬肝所主也當以鱉甲君佐使之藥 隨證虚實用之不必泥此也 消食之劑 三因紅丸子專治食瘧 蓬术 三稜 各二兩醋煑一伏時 胡椒 一兩 青皮 三兩炒 阿魏 一分醋化 右為末别研蒼术末用阿魏醋米糊為丸桐子大炒 土硃為衣每服五十至百丸 按此出厥隂南星半夏例消積滯通鬱氣之温藥也 食瘧既因飲食而得亦當隨其所傷而治之 吐瘧之劑 子和常山散吐瘧 常山 二兩水煑晒乾 右水煎空心服 機要梨蘆散 雄黄散 方並見吐劑 按瘧因外感病屬上焦又胸膈多結聚痰涎故用吐 法以取效然常山砒霜之類發吐取涎縱使獲安脾 胃不能不損能用無毒之藥以取效者為佳 寶鑑温脾散治瘧疾寒熱發歇多時不差 紫河車 菉豆 各一兩 甘草 半兩 生砒 一兩半另研子和作錢半 右為末與砒一處研勻每服半錢新汲水少許調下 須於發日隔夜夜深服藥忌葷酒𤓰果生冷魚腥肉 物三日孕婦勿服但至心合此藥與人並不吐此雖 有砒一味河車甘草菉豆三味性凉解得新水亦解 得 一剪金治瘧疾乃是聖藥也 信豆硫黄各等分 右作一處乳鉢内杵為末用緋絹子捻藥一捻在絹 上裹如豆大細絲牢纒定訖剪下每服一丸星宿全 用新汲水送下空心服毋令人知或先一日夜服之 辰砂丹治瘧 硃砂 一兩五錢入藥中留五錢為衣 信 雄黄 各五錢另研 右為末入白麫六錢研勻滴水丸如菉豆大硃砂為 衣星宿全時用無根水吞下 宣明辟邪丹治嵐瘴鬼瘧食瘧 菉豆 雄黒豆 各四十九箇 信砒 半錢另研 硃砂 二粒 黄丹 一錢為衣 右為末同入乳鉢内滴水為丸分作三十粒每服一 粒用東南桃心取七枝研汁將井花水於發日蚤辰 日欲出未出向日吞之醋湯亦得 三因紅散子 黄丹 炒色變 右入建茶合和二錢七白湯調下或温酒調下一方 用蒜不以多少杵黄丹丸雞頭大每服一丸臨晨面 東新水下 按瘧丹多用砒霜大毒之藥本草主諸瘧風痰在胸 膈可作吐藥盖以其性之至燥大能燥痰也黄丹本 草能主驚癎癲疾除熱下氣亦是勝痰去積之藥大 抵瘧丹雖有燥痰之功大傷胃氣脾胃虚者切宜戒 之 謹按治瘧之方風暑外傷者解表之藥機要詳矣痎 瘧之治宜從丹溪所論陳無擇論濕瘧有术附湯此 不詳載又機要有中三隂經之論而治法用藥雖有 痎瘧入血之一方然亦失於詳悉嚴氏謂瘧生於痰 三因疫瘧食瘧瘴瘧七情感動等瘧而諸方未有可 取况亦多所缺畧竊觀其意盖以脾濕燥熱之方可 以兼治諸瘧故不詳述此缺畧之所由也學者知其 名識其意苟能思之則可得而施治矣又何必待其 詳也哉 玉機微義卷七
欽定四庫全書 玉機微義卷八 明 徐用誠 原輯 劉 純 續増 欬𠻳門 諸經敘欬 内經曰五臟六腑皆令人欬非獨肺也皮毛者肺之合 也皮毛先受邪氣邪氣以從其合也五臟之欬久乃移 於六腑 本文腑臟欬狀見後湯液方下 按欬論五臟六腑千金方又引心主欬然則十二經 皆有欬證也 千金方曰論云有風欬有寒欬有肝欬有心欬有脾欬 有肺欬有腎欬有膽欬有厥隂欬有肢欬十欬之異欲 語因欬言不得竟謂之風欬飲冷食寒因之而欬謂之 寒欬心下堅滿欬則支痛其脈反遲謂之肢欬欬則引 脅下痛謂之肝欬欬而唾血引手少隂謂之心欬欬而 涎出續續不止引少腹謂之脾欬欬引頸項而唾涎沬 謂之肺欬欬則耳無所聞引腰并臍中謂之腎欬欬而 引頭痛口苦謂之膽欬欬而引舌本謂之厥隂欬風欬 者不下之寒欬肢欬肝欬刺足太衝心欬刺手神門脾 欬刺足太白肺欬刺手太泉腎欬刺足太谿膽欬刺足 陽陵泉厥隂欬刺手太陵 按此論五臟洎風寒肢膽厥隂經為十欬其引現證 與經論臟腑欬證皆稍異詳肢欬即氣與支飲證也 經有三焦欬而無心主此有心主而無三焦然已發 其秘矣惜乎胃大小腸膀胱欬及針治皆畧之不議 脈法 脈經曰闗上脈微為欬 肺脈微急為欬而唾血 欬 而脈弦濇為少血 脈緊者肺寒雙弦者寒浮緊者虚 寒 脈浮而緩傷風 脈細傷濕 數則為熱沉數者 為實熱 脈弦為水偏弦為飲脈沉為留飲 洪滑多 痰 欬脈浮直者生浮軟者生 欬證死脈 欬而脈緊者 小沉伏匿者 欬而羸痩脈形堅大者 欬而脫形發熱脈小堅急者 肌痩下脫形熱不去 欬而嘔腹脹且洩其脈弦急者皆死不治 論欬與𠻳本一證 子和曰内經隂陽應象論云秋傷於濕冬生欬嗽五臟 生成篇云欬嗽上氣診要經終篇云春刺秋分環為欬 嗽示從容篇云欬嗽煩寃者腎氣之逆也此四篇中連 言欬嗽其餘篇中止言欬而不言嗽如生氣通天論云 秋傷於濕上逆而欬與大象論文義同而無嗽字乃知 欬即嗽明矣 謹按欬與嗽本兩字義内經己作一證連言之愚詳 大抵欬者氣動也陽也嗽者兼血也隂也况是證其 本雖殊其標則一故世俗不以為疑唯潔古發内經 微㫖其義見下 病機機要云欬謂無痰而有聲肺氣傷而不清也嗽謂 無聲而有痰脾濕動而為痰也咳嗽謂有聲有痰也因 傷肺氣動於濕因欬而有嗽也夏月嗽而發熱者謂之 熱痰嗽小柴胡四兩加石膏一兩知母半兩用之冬月 嗽而發寒熱謂之寒嗽小青龍加杏仁服之蜜煎生薑 湯蜜煎橘皮湯燒生薑胡桃皆治無痰而嗽者此乃大 例更當隨時隨證加減之痰而能食者大承氣微下之 痰而不能食者厚朴湯主之 論嗽分六氣母拘於寒 子和曰素問言皮毛者肺之合也邪因而客之則為肺 欬後人見是斷嗽為寒更不㕘較他篇豈知六氣皆能 為嗽然可以辨其六者之狀 風乗肺者日夜無度汗 出頭痛痰涎不利 熱乗肺者急喘而嗽面赤潮熱手足寒乳子亦多有 之 寒乗肺者欬喘上壅涕唾出血甚者七竅血溢 燥乗 肺者氣壅不利百節内痛頭面汗出寒熱往來皮膚乾 燥細瘡燥痒大便秘澁涕唾稠粘 寒乗肺者或因形 寒飲冷冬月坐臥濕地或胃冷風寒秋冬水中感之嗽 急而喘此非六氣之云乎 按此只述六氣為病故其論中集司天勝復為欬之 畧但無濕乗肺式方治則又有之式盖脫簡爾然丹 溪先生論欬有因勞因痰因肺脹因食積作痰發熱 致嗽或嗽而聲嘶者此因血虚受熱所致皆内因病 本之不同如傷寒小青龍湯治例為水飲與表寒相 合而欬真武湯所主為水飲與裏寒相合而欬傷寒 中風往來寒熱胸滿心煩喜嘔而欬加減小柴胡主 之為陽邪𫝊肺加味四逆散主隂邪𫝊裏而欬者此 皆外因𫝊變之例豈可枚舉但欬證之標一人故不 歴求其本也觀子和之論然亦啓其微爾 論欬分三因 陳無擇云傷風欬者憎寒壯熱自汗惡風口乾煩燥傷 寒欬者憎寒發熱無汗惡寒煩躁不渴傷暑欬者煩熱 引飲口燥或吐涎沫聲嘶咯血傷濕欬者骨節煩疼四 肢重著洒淅此屬外因五臟欬而不已則六腑受之者 此屬内因如欬而發作寒熱引腰背痛或喘滿此因房 勞傷腎或中滿腹脹搶心痛不欲食此因飢飽傷脾或 欬而左脇偏疼引小腹并膝腕疼此因疲極傷肝或吐 白涎口燥聲嘶此因呼呌傷肺或欬而煩熱自汗咽乾 咯血此因勞神傷心並屬不内外因也假如尺脈浮濇 而數則知傷腎右闗脈濡則知飲食傷脾左闗脈弦短 則知疲極傷肝但不應人迎氣口者即是不内外因也 嚴氏云欬嗽始闗於肺終則聚於胃使人多涕唾而面 浮腫氣逆也治法當審脈證三因若外因邪氣止當發 散又須原其虚實冷熱若内因七情則隨其部經在與 氣口脈相應浮緊為虚寒洪滑為多痰當以順氣為先 下痰次之有停飲而欬又須消化之切不可用烏梅粟 殻澁酸之藥其寒邪未除亦不可便用補藥尤忌憂思 過度房室勞傷遂成瘵疾矣 按此論欬證備三因可謂詳悉但外因現證與前子 和論六氣異者此盖言邪氣外感非乗客於肺之比 也惜乎諸因方治未備所論脈證治法極闖其微至 禁不可便用澁補甚得大法之要大抵此證其原實 多故不可便用澁之補之也然不能忌憂思戒房室 而性躁及脫營之人皆所難療 論濕痰主嗽 潔古曰嗽者秋傷於濕積於脾經曰秋傷於濕冬必 欬嗽大抵素秋之氣宜清而肅反動之則氣必上衝而 為欬嗽甚則動於濕而為痰也是知脾無留濕雖傷肺 氣不為痰也有痰者寒少熱多各隨五臟而治之假令 濕在肝經謂之風痰濕在心經謂之熱痰濕在脾經謂 之濕痰濕在肺經謂之氣痰濕在腎經謂之寒痰宜隨 證而治之欬而無痰者以辛甘潤其肺欬而嗽者治痰 為先故以南星半夏勝其痰而欬嗽自愈枳殻陳皮利 其氣而痰自下 按此論欬因濕在於經致痰為欬五臟亦皆有之可 謂發内經之秘矣然至氣鬱津液不降或停水飲所 致或腎氣虚弱火炎水涸津液湧而為痰涎於上此 氣飲及真臟為病非諸經之留濕致病也故易老云 半夏止能洩痰之標而不能治痰之本是矣詳已上 所言枳殻等利氣下痰恐非易老語也 論痰飲治欬 詳見痰飲門 論嗽發蚤晏病本不同 丹溪曰上半日嗽者屬胃中有火午後嗽者屬隂虚五 更嗽多者此胃中有食積至此時滯肺氣不利諸邪或 痰皆然春是春升之氣或外感夏是火炎上最重秋是 濕熱傷肺冬是風寒外來也 論乾欬嗽治法 原病式曰人痩者腠理疎通而多汗泄血液衰少而為 燥熱故多為勞嗽之疾也 丹溪曰欬而無痰者此係火鬱之證乃痰鬱火邪在中 用苦梗以開之下用補隂降火不已則成勞此證不得 志者有之 謹按欬無痰者本肺氣傷而不清欬久則痰鬱於中 不能上出故當用藥以開提之實者宣法亦可施也 凡嗽久亦有痰中兼血者或帶血絲者燥熱血少者 皆當取其化源故曰滋隂降火燥熱勞嗽是宜合而 論治 論欬為肺痿 金匱方論曰熱在上焦者因欬為肺痿得之或從汗出 或從嘔吐或從消渴小便利數或從便難又被快藥下 利重亡津液故寸口脈數其人欬口中反有濁唾涎沫者 為肺痿之病若口中辟辟燥欬即胸中隠隠痛脈反滑 數此為肺癰欬唾膿血脈數虚者為肺痿數實者為肺 癰 按此言肺痿屬熱如欬久肺 聲啞聲嘶咯血此屬 隂虚火熱甚是也本論治肺痿吐涎沫而不欬者其 人不渴必遺尿小便數以上虚不能制下故也此為 肺中冷必眩多涎唾用炙甘草乾薑此屬寒也肺痿 涎唾多心中温液温液者用炙甘草湯此補虚勞也 亦與補隂虚火熱不同是皆宜分治故肺痿又有寒 熱之異也 欬嗽治法 治風之劑 局方消風百解散治欬嗽聲重身熱頭疼 按此手太隂陽明藥也 金沸草散治欬因感風寒頭痛聲重 方並見傷風門 按此手足太隂藥也 敗毒散治痰嗽身熱鼻塞 柴胡 前胡 羌活 獨活 桔梗 枳殻 茯苓 甘草 人參 川芎 各等分 右㕮咀水煎每一兩或半兩 按此足太陽少陽手太隂藥也 表裏氣血之劑 子和搜風丸 方見中風門 按此手足太隂陽明足太陽藥也 按以上諸方並出太陽解表例但此丸下濕熱痰之 劑也實亦汗下之異 治寒之劑 小青龍湯治感風寒表不解而欬心下有水氣或喘 方見痰飲門 金匱方治欬而脈浮去芍加厚朴杏仁石膏小麥 簡易九寶湯治欬而身熱發喘惡寒 麻黄 薄荷 陳皮 桂心 紫蘇 杏仁 甘草 桑白皮 大腹皮 各等分 右㕮咀入葱薑煎 按此手太隂足太陽藥也 散風寒下氣之劑 人參杏子湯止嗽散風寒逐痰飲 人參 半夏 茯苓 白芍 桂枝 乾薑 細辛 甘草 各一錢 五味子 半錢 杏仁 一錢 右㕮咀入薑煎 按此手足太隂足太陽少隂藥也 半夏温肺湯止嗽喘治虚寒 方見痰飲門 局方華盖散治感寒而嗽胸滿聲重 蘇子 陳皮 赤茯苓 桑白皮 麻黄 各一兩 甘草 十兩 右㕮咀入薑煎 按此手太隂之本藥也 氣分之劑 金匱射干麻黄湯治欬而上氣喉中水雞聲 射干 細辛 紫苑 欵冬花 各 一錢半 麻黄 生薑 各二錢 半夏 二錢半 五味子 一錢 大棗 二箇 右㕮咀水煎作一服 按此足太陽例藥也 按以上諸方並足太陽解表例兼逐飲降痰下氣之 法不同况寒證亦有輕重用者自宜取擇 治暑之劑 人參白虎湯治欬而身熱脈虚發渴 東垣清暑益氣湯治中暑身熱自汗欬而脈虚 局方黄連香薷飲治暑熱乗肺欬而脈洪 方並見暑門 按暑嗽亦自病本不一姑録此三方可見治例輕重 亦殊如消暑丸亦其法也 方見暑門 治濕之劑 五苓散治欬而煩脈緊而細 按此足太陽藥解表之劑也 十棗湯治欬而脈弦有水氣者 方並見痰飲門 按此足少隂例下劑也 白术湯治欬而脈細 白术 白茯苓 半夏 各等分 右㕮咀每服一兩薑煎或為末每半兩煎取清汁調 神麯末二錢頓服之 一方加黄苓等分 按此足陽明太隂藥也 白术木香散治喘嗽腫滿欲變水氣者 白术 猪苓 甘草 澤㵼 茯苓 各半兩 木香 檳榔 各三錢 陳皮 二兩 桂枝 二錢 滑石 三兩 右為末每服五錢入薑煎 按此足太陽手太隂藥也以上三方並太陽例但加 半夏為治痰加姜桂兼散寒温胃加木香檳榔為兼 下氣爾 機要欵氣丸治欬久痰喘肺氣浮腫 青皮 陳皮 檳榔 木香 杏仁 炒 郁李仁 白茯苓 澤㵼 當歸 各一兩 馬兠零 苦葶藶 各三兩 人參 防已 各五錢 牽牛頭末 一兩半 右為末薑汁糊丸桐子大每三十丸至五六十丸煎 水下 按此手足太隂氣血之藥也 治燥之劑 千金五味子湯治欬嗽不已皮膚乾燥唾中有血胸脇 疼痛 五味子 桔梗 紫苑 甘草 續斷 各二錢 竹茹 三錢 赤小豆 一撮 生地黄 桑白皮 各半兩 右㕮咀作二服水煎 按此手足太隂藥也 氣血之劑 子和神功丸 大黄 煨 訶子 麻子仁 另研 人參 各一兩 右為末入麻仁研匀煉蜜丸桐子大每三二十丸温 水下 按此手足太隂陽明藥也丹溪曰訶子治肺氣因火 傷極遂鬱遏脹滿取其味酸苦有收歛降火之功若 佐以海粉香附𤓰蔞青黛半夏麯治嗽非止澁之藥 也 治火之劑 黄連解毒湯治欬而脈洪喘急 梔子仁湯治熱躁而欬 麥門冬湯治火熱乗肺欬唾有血 方並見火門 治熱之劑 仲景加减小柴胡湯治欬而寒熱往來 柴胡 半夏 黄芩 甘草 乾薑 五味子 右㕮咀水煎 地骨皮散 知母 柴胡 甘草 人參 地骨皮 茯苓 半夏 右㕮咀入薑煎 按此二方足少陽例藥也 海藏紫苑散治欬中有血虚勞肺痿 人參 紫苑 知母 貝母 桔梗 甘草 五味子 茯苓 阿膠 右㕮咀水煎 人參蛤蚧散治三二年肺氣上喘欬嗽膿血滿面生瘡 蛤蚧 一對全者河水浸五日每換水洗酥炙黄 杏仁 去皮尖 甘草 各五兩 人參 茯苓 貝母 知母 桑白皮 各二兩 右為末磁器内盛每日熱茶清㸃服 按以上二方手太隂之的藥也或曰欬之病本不同 何用藥往往必於肺然欬者因聲名病也故多本於 肺經云肺象金堅勁扣之有聲邪擊於肺故為欬也 且肺為腑臟之華盖主於氣生皮毛朝百脈布化精 氣者也或一臟一脈不利或九氣所動或天之六氣 所感或水榖寒熱内因所動則肺亦病矣故欬證雖 曰病本不同是以治例往往相類但病有輕重所兼 之殊方亦竒偶温凉之異爾 宣明知母茯苓湯治欬嗽不已往來寒熱自汗肺痿 甘草 茯苓 各一兩 知母 五味子 人參 薄荷 半夏 柴胡 白术 欵冬花 桔梗 麥門冬 黄芩 各半兩 川芎 二錢 阿膠 三錢 右㕮咀每一兩入薑煎 按此足少陽例藥也 手足太隂之劑 東垣加减㵼白散治隂氣在下陽氣在上欬嗽嘔吐喘 急 桑白皮 一兩 地骨皮 七錢 甘草 陳皮 青皮 五味子 人參 各五錢 白茯苓 三錢 右㕮咀每服半兩水煎入粳米二十粒 寶鑑加减㵼白散治欬而口乾煩熱胸膈不利氣喘促 桑白皮 一兩 地骨皮 知母 陳皮 桔梗 各五錢 青皮 細黄芩 甘草 炙 各三錢 右㕮咀每服五錢水煎食後温服 按此一方手太隂氣分藥也寶鑑曰華陀云盛則為 喘減則為枯活人云發喘者氣有餘也凡看文字須 要㑹得本意盛而為喘者非肺氣盛也喘為氣有餘 者亦非肺氣有餘也氣盛當認作氣衰有餘當認作 不足肺氣果盛為有餘當清肅下行而不喘以其火 入於肺衰與不足而為喘焉故言盛者非言肺氣盛 也言肺中之火盛也言有餘者非言肺氣有餘也言 肺中之火有餘也故㵼肺以苦寒之劑非㵼肺也㵼 肺中之火實補肺也用者不可不知然已上一方畧 有加减不同故兩存之 局方欵冬花散止嗽袪痰散風熱 知母 桑白皮 欵冬花 麻黄 阿膠 貝母 杏仁 甘草 半夏 右㕮咀入薑煎 按此手太隂之藥出足太陽麻黄例兼發表也然治 風與寒皆宜解表但亦有可下者如傷風有下證同 况欬證多兼痰飲宜後滚痰小胃選用 金匱澤漆湯治欬而脈沉 小柴胡内減柴胡加紫參白前 各五錢 桂枝 三錢 澤漆 三合另煑 右九味㕮咀内澤漆汁中煑取温服 按此出太陽解肌例然未至為肺痿藥也 理氣之劑 三因參蘇飲治欬嗽發熱 局方四七湯治欬而痰涎在喉嗌間不下 二陳湯治欬而胸膈不利 蘇子降氣湯治痰嗽喘促氣不升降 方並見痰飲門 東垣加減三竒湯治欬嗽上氣喘促胸膈不利 桔梗 陳皮 甘草 青皮 人參 紫蘇 桑白皮 各五錢 半夏 七錢 杏仁 三錢 五味子 四錢 右㕮咀每六七錢入薑煎 濟生橘蘇飲 前方減桔梗青皮人參加貝母白术 寶鑑人參欵花膏治肺胃虚寒久嗽不已咽膈滿悶欬 嗽痰涎勞嗽 欵冬花 人參 五味子 各八錢 紫苑 桑白皮 各一兩 杏仁 八錢 木香 檳榔 蘇葉 半夏 湯泡數次各五錢 右熬成膏入煉蜜丸如雞頭大每一丸食後細嚼淡 薑湯下 按以上三方理氣導痰之劑也皆本手太隂例比之 前四方此則兼有滋補之意又當隨臟氣而用之可 也 收歛之劑 局方人參清肺湯治喘嗽胸滿煩熱聲瘖自汗 地骨皮 知母 杏仁 人參 甘草 阿膠 桑白皮 烏梅 粟殻 各等分 右㕮咀水煎 按此以甘寒降火兼酸收辛金之散凉而澁之也 人參定喘湯治欬而上喘 人參 麻黄 半夏 阿膠 甘草 桑白皮 五味子 各一兩半 粟殻 二兩 右㕮咀入薑煎每半兩或一兩 按此以辛散之甘緩之酸收之本於寒邪者可用 宣明寧神散治欬嗽多年不已常自汗服藥不效者 粟殻 一兩醋炒 烏梅 半兩 右為末每二三錢沸湯調下 按此刼劑也非虚脫者勿用故上澁之藥似難例使 滋隂之劑 金匱腎氣丸治腎隂虚弱津液不降敗濁為痰致欬逆 者 方見補虚門 按此論見痰飲門 良方補肺湯治勞嗽 桑白皮 熟地黄 各二兩 人參 紫苑 黄茋 川五味子 各一兩 右為末每二錢水煎入蜜少許服 按此二方少隂例藥也然勞嗽諸方如前治熱之劑 皆可選用但因勞而嗽則非嗽為本也良方刼勞散 例是矣故補劑不復具例 治邪注之劑 深師四滿丸治五嗽一上氣嗽二飲嗽三鱢嗽四冷嗽 五邪嗽 乾薑 桂心 躑躅花 芎藭 紫苑 芫花根皮 各二分 蜈蚣 一條 去頭足炙 細辛 甘草 炙 鬼督郵 人參 半夏 各一分 右為末煉蜜丸如大豆許每五丸米飲下日三未效 加至七八丸忌羊肉餳葱生菜 按此太陽例藥邪謂邪惡鬼注之疾故立是方如千 金方謂夢與鬼交及飲食者用通氣丸全以蜈蚣是也 盖曽有如是而治愈者矣姑存之以備其㫖但今人罕 能識矧治療乎且云通療五嗽恐未必然也如鱢嗽 以臭而名之病體豈無熱與濕熱乎 治痰諸方 青州白丸子 水煑金花丸治嗽而脈弦面青四肢滿便溺秘多怒 按此治風痰之劑也 王隠君滚痰丸 機要小黄丸治嗽而脈洪面赤煩熱心痛口乾 按此治熱痰之劑也 局方温中丸 機要薑桂丸治嗽而脈沉面色黧黒小便急痛足寒 而逆 按此治寒痰之劑也 已上方並見痰飲門 白术丸治嗽而脈緩面黄肢體沉重嗜臥不收腹脹食 不消 南星 半夏 各製一兩 白术 一兩半 為細末浸湯蒸餅為丸桐子大每五六十丸姜湯下 按此治濕痰之劑也 玉粉丸治欬而脈澁面白氣上喘促洒淅寒熱悲愁不 樂 南星 半夏 各製一兩 陳皮 一兩 右末浸蒸餅丸桐子大每三四十丸人參薑湯下 按此治氣痰之劑也 瑞竹堂化痰丸順氣快脾化痰消食 半夏 南星 去皮 白礬 皁角 切 生薑 各一斤 右用水煑至南星無白㸃為度去皁筴不用薑切同 晒乾 陳皮 青皮 去穣 紫蘇子 炒 蘿白子 炒 别研 杏仁 去皮尖炒研 葛根 神麯 炒 麥蘖 炒 唐毬子 香附子 各一兩合前 四味一處碾為末 右浸蒸餅為丸如桐子大每服五七十丸臨臥食後 茶酒任下 按此治食痰之劑也 丹溪小胃丹治膈上熱痰濕痰肩膊疼痛 甘遂 水濕麫褁再浸半日 大㦸 長流水煑一時再 水洗 芫花 醋拌匀過一宿瓦上微炒焦各 半兩 黄柏 三兩炒 大黄 紙褁濕灰内 煨再切酒浸炒一兩半 右為末粥丸麻子大每二三十丸津唾下 按此治濕熱之劑也 干緍湯 太半夏 七箇泡切 皁筴 去皮一寸 甘草 炙一寸 右㕮咀入薑三大片煎服 按此治風濕之劑也 導痰湯 半夏 四兩 南星 枳實 赤茯苓 陳皮 各一兩 甘草 半兩 右㕮咀每服一兩入薑煎 按此理氣導痰之劑也然諸飲致欬導痰治積諸方 詳見痰飲門兹不備録 腑臟湯液諸方 小柴胡湯治肝臟發欬兩脇下痛甚則不可以輾轉則 兩脇下滿 方見熱門 黄芩加半夏生薑湯治膽腑發欬嘔苦水若膽汁 黄芩 生薑 各三錢 甘草 炙 芍藥 各 一錢 大棗 二箇 半夏 半合 右㕮咀水煎 桔梗湯治心臟發欬欬而喉中如梗狀甚則咽腫喉痺 苦梗 三錢 甘草 六錢 右㕮咀水煎 芍藥甘草湯治小腸腑發欬欬而失氣 芍藥 甘草 炙各四錢 右㕮咀水煎 升麻湯治脾臟發欬欬而右脇下痛痛引肩背甚則不 可以動 升麻 白芍 甘草 各二錢 葛根 三錢 右㕮咀水煎 烏梅丸治胃腑發欬欬而嘔嘔甚則長蟲出 烏梅 三十箇 細辛 附子 桂枝 人參 黄柏 各六錢 乾薑 一兩 黄連 一 兩半 當歸 蜀椒 各四錢 右酒浸烏梅一宿去核蒸之與米飯搗如泥和諸藥 末相得加蜜丸桐子大每三十丸白湯下 麻黄湯治肺臟發欬欬而喘息有聲甚則吐血 麻黄 三錢 桂枝 二錢 甘草 一錢 杏仁 二十箇 右㕮咀水煎 赤石脂禹餘糧湯治大腸腑發欬欬而遺屎 赤石脂 禹餘糧 各二兩並打碎 右水煎服 麻黄附子細辛湯治腎臟發欬欬則腰背相引而痛甚 則欬涎 麻黄 細辛 各二錢 附子 一錢 右㕮咀水煎 茯苓甘草湯治膀胱腑發欬欬而遺溺 茯苓 二錢 桂枝 二錢半 生薑 五大片 甘草 炙一錢 右㕮咀水煎 異功散治久欬不已三焦受之其狀欬而腹滿不欲飲 食此皆聚於胃闗於肺使人多涕唾而面浮腫氣逆 也 人參 茯苓 白术 甘草 陳皮 等分 右㕮咀或為末每服二三錢入薑棗煎服 謹按已上諸方並傷寒例藥也故存之以備其㫖然 欬證以三因論之則一臟一腑病機亦非止於寒也 熏法 治久嗽風入肺者用鵝管石雄黄鬱金欵冬花碾末和 艾中以生薑一片留舌上灸之以煙入喉中為度如作 筒子捲藥燒煙吸之亦妙 灸法 千金方云欬者灸兩乳下黑白際各數十壯即差 又 以蒲當乳頭周匝圍身令前後正中當脊骨灸十壯 上氣欬嗽短氣氣滿食不下灸肺募五十壯 上氣欬 逆短氣風勞百病灸肩井二百壯 上氣欬逆短氣胸 滿多唾唾惡冷痰灸肺俞五十壯 玉機微義卷八
欽定四庫全書 玉機微義卷九 明 徐用誠 原輯 劉 純 續増 熱門 發熱附 内經叙熱為諸證 諸病喘嘔吐酸暴注下迫轉筋小便渾濁腹脹大鼓之 有聲如鼓癰疽瘍疹瘤氣結核吐下霍亂瞀鬱腫脹鼻 塞 衂血溢血泄淋閟身熱惡寒戰慄驚惑悲笑譫妄衂 衊血汚皆屬於熱 按此病機皆内經氣交變論五常政論至真要論等 文河間劉守真撮而為六氣為病今但以身熱發熱 分例如已下經言有諸病本之不同故兹病機不復 參附一一見各類云餘證倣此 叙隂陽虚盛為熱 經曰夫熱病者皆傷寒之類也 陽勝則熱 隂虚則 内熱 陽盛則外熱内外皆熱則喘而渴故欲冷飲也 陽盛則身熱腠理閉喘粗為之俛仰汗不出而熱齒 乾以煩寃腹滿死能冬不能夏 有四肢熱逢風寒如 炙於火者是人隂氣虚陽氣盛也 人身非常熱也為 之熱而煩滿者隂氣少而陽氣勝故熱而煩滿也 三 陽之病發寒熱 病熱而有所痛者是三陽之動也 脉法 内經曰大熱病氣熱脈滿是謂重實尺寸脈俱虚是謂 重虚 粗大者隂不足陽有餘為熱中也王註云粗大謂脈洪 大也脈洪為熱脈緩而滑脈尺粗常熱者皆熱中也 陽氣有餘為身熱無汗脈反濇者為太過血少隂虚也 謹按經曰脈至而從按之不皷諸陽皆然王註云病 熱而脈數按之不皷動乃寒盛格陽而致之非熱也 形證是寒按之而脈氣皷擊於指下盛者此為熱 盛拒隂而生病非寒也 又曰推而内之外而不内身有熱也傷寒論曰寸口 脈微為陽不足隂氣上入陽中則洒淅惡寒尺脈弱 為隂不足陽氣下陷入隂中則發熱也與難經言覆溢 相乗及六難浮損沉實義皆診法之至要於熱證大 宜諳識 難經曰熱病之脈隂陽俱浮浮之而滑沉之散濇 脈經曰弦數多熱 數為熱極數脈為虚為熱 數洪 熱煩 脈來如懸鈎而浮為熱 滑數心下結熱盛 緊而數寒熱俱發 沉細滑疾者熱 脈盛滑緊者病 在外熱 脈沉而緊上焦有熱下寒脈浮緊且滑直者 外熱内冷内不通 寸口脈浮大而疾者名曰陽中之 陽病苦煩滿身熱頭痛腹中熱 寸口脈實熱在脾肺 數為吐為熱在胃口 闗脈滑數胃中有客熱 緩而 滑為熱中 牢脈為脾胃盛熱 尺脈實為身熱心痛 數為臍下熱痛浮為下熱風 凡脈洪大傷寒熱病也 謹按經曰脈浮緊發熱為傷寒卒病 脈浮而大者 風脈浮數無熱者為風 脈浮如數而有熱者氣也 皆與熱證脈相類 脈經曰熱病脈小或細喘逆不得大小便腹大而脹汗 出而厥逆泄注脈大小不調皆難治 熱病已得汗而 脈尚躁盛此隂脈之極也死 熱病不得汗而脈躁盛 者此陽脈之極也死 脈浮而濇濇而身有熱者死 論熱在氣在血之分 東垣曰晝則發熱夜則安靜是陽氣自旺於陽分也晝 則安靜夜則發熱煩躁是陽氣下陷入隂中也名曰熱 入血室晝則發熱煩躁夜則發熱煩躁是重陽無隂也 當亟㵼其陽峻補其隂 論五臟有邪身熱各異 以手捫摸有三法以輕手捫之則熱重按之則不熱是 熱在皮毛血脈也重按之至筋骨之分則熱蒸手極甚 輕手則不熱是邪在筋骨之間也輕手捫之不熱重力 以按之不熱不輕不重按之而熱是在筋骨之上皮毛 血脈之下乃熱在肌肉也 肺熱者輕手乃得微按全無日西熱甚乃皮毛之熱其 證必見喘咳寒熱輕者㵼白散重者凉膈散地骨散 心熱者微按至皮膚之下肌肉之上輕手乃得微按至 皮毛之下則熱少加力按之則全不熱是熱在血脈也 其證煩心心痛掌中熱而 以黄連㵼心湯導赤散硃 砂安神丸 脾熱者輕手捫之不熱重按至筋骨又不熱不輕不重 在輕手重手其間熱在肌肉遇夜尤甚其證必怠惰嗜 臥四肢不收無氣以動㵼黄散 肝熱者重按之肌肉之下至骨之上乃肝之熱寅夘間 尤甚其脈弦四肢滿悶便難轉筋多怒多驚四支困熱 筋痿不能起於床㵼青丸柴胡飲子 腎熱者輕手重手俱不熱如重手按至骨分其熱蒸手 如火其人骨蘇蘇如蟲蝕其骨困熱不任亦不能起於 床滋腎丸主之 按此手太隂少隂足太隂厥隂少隂本病為皮毛肌 肉骨分熱也然面熱者足陽明 口中熱如膠足少 隂 口熱舌乾足少隂 耳肌熱若寒手太陽 掌 中熱手厥隂少隂太隂 足下熱而痛足少隂 足 外熱足少陽 身熱膚痛手少隂 身前熱足陽明 洒淅寒熱手太隂 肩上熱肩似拔手太陽 中 熱而喘足少隂 肩背熱及足小指外膁脛踝後皆 熱足太陽 一身盡熱狂而妄聞妄見妄言足陽明 熱而筋縱緩不收隂痿足陽明厥隂手少隂與前 熱在氣血之分皆諸經現證腑臟隂陽是動所生之 本病也 論表裏熱 病機機要云有表而熱者謂之表熱無表而熱者謂之 裏熱有暴熱而為熱者乃久不宣通而致也有服温藥 而為熱者有惡寒戰慄熱者治法小熱之氣凉以和之 大熱之氣寒以取之甚熱之氣以汗發之發之不盡則 逆制之制之不盡求其屬以衰之苦者治臟臟屬隂而 居内辛者治腑腑屬陽而在外故内者下之外者發之 又宜養血益隂其熱自愈 按此但總言表裏之意而未分所受標本之源然合 前後諸論觀之則其病機著矣 論雜病隂陽虚實寒熱與傷寒不同 内經曰隂虚生内熱者因有所勞倦形氣衰少榖氣上 盛上焦不行下脘不通胃氣熱熱氣熏胸中故内熱陽 盛則外熱者因上焦不通利則皮膚緻宻腠理閉塞𤣥 府不通衞氣不得泄故外熱 陽虚則外寒隂盛則内 寒 見寒門 謹按趙嗣真曰素問論隂陽虚實四證者雜病也難 經六難之文論脈也外臺所述之文論傷寒表裏也 但仲景所主隂陽虚盛之意理實奥焉經云邪氣盛 則實精氣奪則虚因正氣先虚以致邪氣客之而為 盛實於是有陽虚隂盛隂虚陽盛二證之别如活人 書却將素問所論雜病隂陽虚盛四證合而引證仲 景傷寒二證之法又改陽盛外熱作内熱隂盛内寒 作外寒所論初未嘗合因拓仲景所主隂陽虚盛之 理而詳說之盖盛者指邪氣而言虚者指正氣而言 隂陽虚盛邪正消長之機且正氣在人陽主表而隂 主裏邪氣中人表為隂而裏為陽若夫表之真陽先 虚故隂邪乗陽而盛實表受邪者陽虚也脈浮緊者 隂邪盛於外也是謂陽虚隂盛所以桂枝麻黄辛甘 之温劑汗之則隂邪消温之則真陽長使邪去正安 故愈又若裏之真氣先虚故陽邪入隂而盛實裏受 邪者隂虚也脈沉實者陽邪盛於裏也是謂隂虚陽 盛所以用承氣酸苦之寒劑下之則陽邪消寒之則 真隂長邪去正安故愈如其不然陽盛而用桂枝下 咽即斃隂盛而用承氣入胃以亡是皆盛盛虚虚而 致邪失正也以是知仲景所主陽虚隂盛隂虚陽盛 二證之意深盖指一為表證一為裏之邪正消長而 言非兼言表和裏病裏和表病而謂之隂陽虚盛也 况和者無病處也虚者受病處也斯論可謂得仲景 之心法然隂虚生内熱詳東垣丹溪之說則又有隂 虚外熱之證陽勝外熱考之河間往往有陽勝内熱 之例是皆原其病機也然經言者内因證也本病也 河間東垣丹溪言者極變之證也標病也所謂亢則 害承迺制之例又按仲景論隂陽相搏名曰動陽動 為陽虚虚則汗出隂動為隂虚虚則發熱如不汗出 發熱而反形冷惡寒者三焦傷也或病因醫所誤汗 下之致惡寒發熱者一為隂陽不和一為隂陽陷下 致病若此諸例豈止隂陽虚實而已但所因不同極 變之異爾 論雜證發熱惡寒與傷寒不同 許學士曰仲景云假令寸口脈微名曰陽不足隂氣上 入陽中則洒淅惡寒也尺脈弱名曰隂不足陽氣下陷 入隂中則發熱也此謂元受病而然也又云陽微則惡 寒隂弱則發熱此醫發其汗使陽氣微又大下之令隂 氣弱此謂醫所病而然也大抵隂不足陽徃從之故陽 内陷則發熱陽不足隂往乗之故隂上入陽中則惡寒 隂陽不歸其分故寒熱交爭是以發熱而惡寒也 原病式曰身熱惡寒熱在表也邪熱在表而淺邪畏其 正故病熱而反惡寒也或言惡寒為寒在表或言身熱 惡寒為熱在皮膚寒在骨髓者皆誤也仲景法曰無陽 病寒不可發汗又言身熱惡寒麻黄湯汗之汗泄熱去 身凉即愈然則豈有寒者歟大法煩躁多渴欲寒惡熱 為病熱也亦有亢則害承乃制之則病熱甚而反覺其 冷者也雖覺其冷而病為熱實非寒也其病熱鬱甚而 反惡寒得寒轉甚而得煖少愈者謂煖則腠理疎通而 陽氣得散怫熱少退故少愈也其寒則腠理固宻陽氣 怫鬱而熱轉甚故病加爾上下中外周身皆然俗因之 妄謂寒病誤以熱藥投之為害多矣 又曰隂勝則寒陽勝則熱者謂裏氣與邪熱并之於表 則為陽勝而發熱也表氣與邪熱并之於裏則為隂勝 而寒慄也由表氣虚而裏熱亢則害承乃制故反戰慄 也大抵本熱非病寒也或傷寒病寒熱往來者邪熱在 表而淺邪惡其正故惡寒也邪熱在裏而深邪甚無畏 物畏其極故不惡寒而反惡熱也表裏進退不已故為 寒熱往來也此氣不并於表裏故異於瘧而寒熱微也 按此數論並言雜病隂陽相乗及火熱盛反兼水化 為病亢則害承乃制之例但河間所引傷寒身熱寒 熱與仲景及明理論義不相合詳趙氏曰明理論云 往來寒熱者邪正分爭也邪氣之入也正氣不與之 爭則但熱而無寒若邪正分爭於是寒熱作矣盖以 寒邪為隂熱邪為陽裏分為隂表分為陽邪之客於 表也為寒邪與陽爭則為寒矣邪之入於裏也為熱 邪與隂爭則為熱矣若邪在半表半裏之間外與陽 爭而為寒内與隂爭而為熱表裏之不拘内外之無 定由是寒熱且往且來日有至於三五甚者則十數 發也若以隂陽相勝陽不足則先寒後熱隂不足則 先熱後寒此特論雜病隂陽二氣自相乗勝然也非 可以語傷寒斯論為甚精切深合仲景之意盖不唯 釋疑於活人書而已可與前篇兼看 又按河間言惡寒為寒在表或身熱惡寒為熱在皮 膚寒在骨髓者皆誤也而活人書亦以此為表裏言 之故趙氏曰詳仲景論止分皮膚骨髓而不曰表裏 者盖以皮脈肉筋骨五者素問以為五臟之合主於 外而充於身者也惟曰臟曰腑方可言裏可見皮膚 即骨髓之上外部浮淺之分骨髓即皮膚之下外部 深沉之分與經絡屬表臟腑屬裏之例不同况仲景 出此證於太陽篇首其為表證明矣是知虚弱素寒 之人感邪發熱熱邪浮淺不勝沉寒故外怯而欲得 近衣此所謂熱在皮膚寒在骨髓藥用辛温至於壯 盛素熱之人或酒客輩感邪之初寒未變熱隂邪閉 於伏熱隂凝於外熱鬱於内故内煩而不欲近衣此 所為寒在皮膚熱在骨髓藥用辛凉必矣一發之餘 表解正和此仲景不言之妙若以皮膚為表骨髓為 裏則麻黄湯證骨節疼痛其可名為有表復有裏 之證耶然仲景傷寒一書人但知為方家之祖而未 解作秦漢文字觀故於大經大法之意反有疑似而 後世賴其餘澤者往往類輯傷寒方論其間失其本 義及穿鑿者亦有之矧以雜病為論但引其例乎兹 趙氏釋疑可謂得其㫖趣且黄帝針經有論皮寒熱 肌寒熱骨寒熱等例如此則仲景所論分邪在皮膚 骨髓之殊雖欲以盡證例之變盖自有所本云 惡寒非寒惡熱非熱論 丹溪曰經云惡寒戰慄者皆屬於熱又云禁慄如喪神 守皆屬於火惡寒者雖當炎月若遇風霜重綿在身自 覺凛凛戰慄禁慄動揺之貎如喪神守惡寒之甚原病 式曰病熱甚而反覺其寒此為病熱實非寒也或曰往 往見有得熱藥而少愈者何也予曰病熱之人其氣炎 上鬱為痰飲抑遏清道隂氣不升病熱尤甚積痰得熱 亦為暫退熱勢助邪其病益深或曰寒勢如此誰敢以 寒凉與之非殺而何予曰古人遇戰慄之證有以大承 氣湯下燥糞而愈者惡寒戰慄明是熱證但有虚實之 分耳經曰隂虚則發熱夫陽在外為隂之衞隂在内為 陽之守精神外馳嗜欲無節隂氣耗散陽無所附遂致 浮散於肌表之間而惡熱也實非有熱當作隂虚治之 而用補養之法可也或曰惡寒非寒宜用寒藥惡熱非 熱宜用補藥甚駭耳目明示我治之之法可乎予曰進 士周本道年逾三十得惡寒病服附子百數而病甚求 予治診其脈弦而似緩予以江茶入薑汁香油些小吐 痰一升許病减大半又與防風通聖散去硝黄加地黄 當歸百餘貼而安周甚喜予曰未也燥熱已多血傷亦 深須食淡以養胃内觀以養神則水可生火可降也不 從吾言附毒必發彼勇於仕進一切務外不守戒忌予 曰若多與補血凉藥亦可稍安内外不靜腎水不生附 毒必發病安之後官於婺城巡夜冐寒非附子不可以 療而性怕生薑只得以猪腰作片煑附子與三貼而安 予曰可急歸知其附毒易發彼以為迂半年後果發背 而死又司丞叔平生脚自踝以下常覺熱冬不可加綿 於上常自言曰我資禀壯不怕冷予曰此足三隂之虚 宜蚤斷慾事以補養隂血庶乎可免笑而不答年才五 十患痿半年而死觀此二人治法或可知矣或曰傷寒 病惡寒惡熱者亦若是耶予曰若病傷寒者自外入内 先賢言之詳矣愚奚庸贅 謹按東垣曰發熱惡熱大渴不止煩躁肌熱不欲近 衣其脈洪大按之無力者或無目痛鼻乾者非白虎 湯證也此血虚發躁當以當歸補血湯主之又有火 鬱而熱者如不能食而熱自汗氣短者虚也以甘寒 之劑㵼熱補氣非如能食而熱口舌乾燥大便難者 以辛苦大寒之劑下之㵼熱補水之比當細分之不 可槩論與以上皆宜參考如言煩躁虚煩亦與實煩 不同如傷寒煩者為真陽内鬱隂中伏陽之證與隂 虚躁熱病本亦異 虚中有熱宜灸論 衞生寶鑑云奥屯周卿之子年二十三病發熱肌熱消 痩四支困倦嗜臥盜汗大便溏多不思飲食腸鳴舌不 知味懶於言語時來時去近半載其脈浮數按之無力 正應脈訣云臟中積冷榮中熱欲得精要補虚先灸中 脘引清氣上行肥腠理又灸氣海穴乃生發元氣滋榮 百脈灸三里助胃氣撤上熱使下於隂分以甘寒之劑 㵼熱火佐以甘温養其中氣又食粳米羊肉之類固其 胃氣以慎言語節飲食至數月病減得平復 按此證治乃陽虚而胃氣不足隂陽不升降致發熱 者宜灸之以助陽藥以甘寒㵼血中之大熱又非止 隂虚之例也 論骨蒸勞熱用吐下法 子和曰皮膚枯乾痰涎稠粘四肢疼痛面赤唇乾煩躁 睡臥不寧或時喘咳飲食少味困弱無力虚汗黄痩等 證先以茶調散輕涌訖次以導水禹功輕㵼三兩行後 服柴胡飲子桂苓甘露飲搜風丸白术調中湯人參散 之類量虚實用之如咯血吐血便血此亡血也並不宜 吐吐則神昏不可峻服熱藥大忌炙 酒麫宜食疏菜 氷水凉物亦慎不可過忌則胃口閉形痩脈大乃死候 也諸勞倣此 謹按一切病候必憑脈驗證施治則自切當也詳已 上勞熱未必不兼隂陽兩虚濕熱自甚或隂虚或勞 傷形氣或脾胃虚損為熱之證吐去痰涎及開提鬱 陷之氣次以調養之法治之猶可若便利與禹功導 水重峻之劑吾恐實實虚虚不善用而藥之太過多 致殺人且如積熱畜熱有餘之證非汗吐下法則不 能已者不善用而藥之不及亦致悞人矣當必憑脈 驗證施治庶不致藥有太過不及之失 論虚熱發汗之誤 東垣曰仲景論内外不足發熱自汗之證大禁發汗若 飲食勞倦雜病發熱自汗表虚之證認作有餘便用麻 黄發之汗大出則表益虚也 謹按仲景論傷寒分例不可發汗者三十餘條至一 證有二禁者若寒熱有血弱氣虚者也况雜病乎然 誤則致逆為禍至速所謂一逆尚引日再逆促命期 矣 論隂盛格陽身熱治例 東垣云馮内翰之姪櫟同病傷寒目赤而煩渴脈息七 八至按之不皷擊經曰脈至而從按之不皷諸陽皆然 此隂盛格陽於外非熱也與薑附之劑汗出而愈 詳見試效方 按此與王海藏治狂言發斑身熱脈沉細隂證例同 東垣又有治脚膝痿弱下尻臋皆冷隂汗臊臭精滑 不固脈沉數有力為火鬱於内逼隂向外為陽盛拒 隂用苦寒藥下之者此水火徴兆之微脈證治例之 妙王太僕曰紀於水火餘氣可知因併録之以勸 論諸發熱病本不同 此事難知曰一身盡熱先太陽也從外而之内者先無 形也為外傷 謹按仲景論傷寒證例三隂俱有發熱但微甚不同趙氏曰 論中三陽皆有發熱如少隂二證外又有吐利手足不逆冷 反發熱者不死少隂病一身手足盡熱以熱在膀胱必便 血少隂病四逆散中用柴胡亦有治發熱意又厥隂病先厥 後發熱而利者必自止下利脈數有微熱汗出今欲愈靣赤 身微熱為鬱冐嘔而發熱小柴胡與夫太隂病中風四肢煩 疼是三隂皆有發熱明矣但寒傷隂經發熱則為逆 手足不和兩脇俱熱如火先少陽也從内而之外者先有形 也為内傷 内經曰人數醉若飽以入房氣聚於脾中不得散酒氣與 穀氣相薄熱盛於中故熱遍於身内熱而溺赤也 飲食不節起居不時者隂受之入六腑則身熱不得臥 上為喘呼 活人書曰傷食令人頭痛脈數發熱但左手人迎脈平 和身不疼痛是也 難知曰脈人迎氣口俱緊盛或舉按皆實大發熱而惡 寒腹不和而口液此内外俱傷也 按已上辨内傷外感 詳見内傷門 内經曰身熱脈弦數戰慄而不惡寒者癉瘧也 要畧曰發熱身疼而身如熏黄者濕也 一身盡疼發 熱日晡所劇者此名風濕 汗出而身熱者風也 活人書云中脘有痰令人増寒發熱惡風自汗寸口脈 浮胸痞滿有類傷寒但頭不痛項不強為異 孫尚云虚煩與傷寒相似身熱脈不浮緊不惡寒但熱 而煩或不煩頭不痛 脚氣為病大便堅脚膝腫痛兩 脛或有腫滿或枯細者方其發時亦有發熱増寒嘔惡 似傷寒證也 難經曰發熱惡寒脈來浮數者温病也身熱頭疼自汗 多眠陽脈浮滑隂脈濡弱者風温也 傷寒論曰脈虚身熱得之傷暑 東垣云四肢發熱者或口乾舌乾咽乾盖心生火小腸 生熱火熱來乗主位乃濕熱相合故煩躁悶亂也四肢 者脾土也火乗之故四肢發熱也 或身體沉重走注 疼痛盖濕熱相摶而風熱鬱而不得伸也 謹按諸病表熱有相類則脈氣病本之不同也因類 已上諸例是故仲景論傷寒卒病發熱而惡寒者發 於陽也其脈浮緊而濇為風寒客於榮衞之中也分 六經𫝊變脈證至二百餘例有因壞悞所致及温瘧 風温温疫等證皆冬傷於寒發為諸脈證之變此傷 寒論之所以作也河間劉守真論熱病因陽氣怫鬱 而為熱或鬱結轉甚而惡寒所謂亢則害承乃制陽 極反似隂與傷寒皆相類此原病式之所以作也東 垣李明之論内傷脾胃之證始得之多氣髙而喘身 熱而煩其脈洪大而頭痛或渴不止其皮膚不任風 寒而生寒熱與外感傷寒多相似此脾胃論之所以 作也斯三君子之論本推明内經病機之㫖條熱證 標本之不同勿視此以為彼也然學者不審其義而 各為專門是以丹溪朱先生曰學先仲景書者以傷 寒為主恐悞内傷作外感先東垣書者以胃氣為主 恐悞外感為内傷先河間書者以熱為主恐悞以寒 為熱不若先主於内經則自然活潑潑地盖内經之 義則精而博者也然則微三君子之論又何由知經 義之積隠乎但不審其義而各為專門者視此以為 彼悞人多矣吁丹溪之㫖微哉切觀仲景之法必憑 脈驗證施治變化無窮深合内經之㫖如寒邪在表 以辛温之藥汗之在裏以辛熱之藥温之𫝊變在半 表裏者以甘寒之藥和解之𫝊變入裏者以苦寒之 藥下之凉劑亦未嘗委而不用也大抵固憑脈驗證 以自通變不可執論專方如此矧人身之病有水火 徴兆之微若王太僕曰熱來復去晝見夜伏夜發晝 見時節而動是無火也是例固河間論亢則害承乃 制病式亦庶幾矣丹溪更有論隂陽為惡寒非寒惡 熱非熱者因人身之病水火徴兆幽顯莫測先哲推 論亦且至矣然仲景論傷寒脈法亦未嘗不引雜病 河間論熱證脈法而且未詳學者能本仲景參叔和 脈法自辨内傷外感之分殊如王海藏曰仲景言弦 濇為隂叔和言弦濇為陽雖有隂陽之别則不離諸 數為熱諸遲為寒仲景叔和言本兩途非相違背合 而論之皆是也仲景所言傷寒自外從氣而入以弦 脈為隂邪從外入先太陽也叔和所言雜病自内從 血而出以弦脈為陽病自内生先少陽也如此則形 證有相類脈氣病本之不同學者審是則自然通變 不致視此以為彼拘於執論專方而已也 熱證治法 發表之劑 易簡參蘇飲治感冐發熱頭痛或因痰飲凝積為熱狀 似傷寒者 前胡 人參 紫蘇 乾葛 半夏 茯苓 各三分 枳殻 陳皮 甘草 桔梗 木香 各半錢 右㕮咀生薑五片水煎服 人參敗毒散 方見欬門 按此二方足少陽柴胡例藥 參蘇飲解見痰飲門 局方柴胡升麻湯治發熱頭痛惡風體疼鼻塞咽乾痰盛 方見傷風門 按此足少陽陽明手太隂藥也 葛根解肌湯治發熱惡寒頭痛項強傷寒温病 葛根 四錢 桂 一錢 黄芩 甘草 白芍 各二錢 麻黄 三錢 右㕮咀入薑棗煎 按此足太陽陽明太隂藥也 知母葛根湯治身熱頭痛風温温毒證 知母 一錢半 葛根 四錢 石膏 三錢 甘草 木香 升麻 黄芩 南星 人參 防風 杏仁 川芎 羌活 各一錢 萎蕤 二錢半 麻黄 二錢 右㕮咀作二服入薑煎 按此足太陽陽明手太隂藥也以上三方並足太陽 例 河間六神通解散治發熱頭痛發渴身疼脈洪無汗 麻黄 二錢 甘草 三錢 石膏 滑石 黄芩 各四錢 蒼术 八錢 右㕮咀入薑葱煎 按此足三陽手足太隂藥也出太陽例 易老九味羌活湯治發熱惡寒無汗或自汗頭痛項強 或傷風見寒脈傷寒見風脈並宜服之 羌活 防風 蒼术 各一錢半 川芎 白芷 生地黄 黄芩 甘草 細辛 一錢 右㕮咀水煎 按此足太陽陽明三隂藥也 易老云經曰有汗不得服麻黄無汗不得服桂枝若 差失則其變不可勝言故立此法使不犯三陽禁忌 為解利神方非獨治雜病藥也 謹按仲景論傷寒發表藥分六經及解肌可刺諸法 盖恐藥致悞變逆慎之至也今集已上諸方皆傷寒 表藥之變法宜詳審脈證而擇用之然易老九味河 間通解意雖不同務在藥證相對名實相符方可行 之否則犯禁致逆及失其立法之意也是以許文正 公曰近世論醫有主河間劉氏者有主易老張氏者 張氏用藥依准四時隂陽升降而増損之正内經四 氣調神之義醫而不知此妄行也劉氏用藥務在推 陳致新不使少有怫鬱正造化新新不停之義醫而 不知此無術也然而主張氏者或未盡張氏之妙則 暝眩之劑終莫敢投至失幾後時而不救者多矣主 劉氏者或未悉劉氏之藴則刼效目前隂損正氣遺 禍於後日者多矣能用二家之長而無二家之弊則 治庶幾乎於此二方製法可見大抵學者當於經論 中求之知其所主不可偏執於一家而已 攻裏之劑 宣明三乙承氣湯治臟腑積熱痞滿燥實堅脹 甘草 枳實 厚朴 大黄 芒硝 右㕮咀入薑煎 按此足陽明例藥也發明曰漢張仲景作傷寒論為 邪自外入𫝊於胃者謂之入腑腑之為言聚也胃為 水榖之海榮衞之源水榖㑹聚變化而為榮衞邪氣 入胃則胃中之氣菀滯糟粕秘結而為實實則瀉之 人所共知如緩急輕重之劑則臨時消息焉不惡寒 反惡熱發渴譫語腹滿而喘手足濈然汗出者急下 之宜大承氣湯如邪氣未深恐有燥屎少服小承氣 湯試之腹中轉失氣者有燥屎也乃可攻之不轉失 氣者初硬後溏尚未可攻攻之則腹滿不能食若腹 滿不通與小承氣湯微和胃氣勿令大泄如發汗後 不惡寒但熱者胃實也當和胃氣調胃承氣湯主之 成無已云大熱結實者與大承氣湯小熱微結者與 小承氣湯以熱不太甚故於大承氣湯中去芒硝 又以結不至堅故减厚朴枳實也如不至大堅滿邪熱 甚而須攻下者亦未可投大承氣湯必以輕緩之劑 攻之於大承氣湯减厚朴枳實加甘草乃輕緩之劑 以調胃也設若大承氣反用調胃治之則邪氣不服 小承氣證反用大承氣下之則過傷正氣而腹滿不 能食故有勿大泄之戒此仲景所以分治之未嘗越 聖人制度後之醫者以此三藥合而為一且云通治 三藥之證及無問傷寒雜證内外一切所傷若依此 說與仲景之方甚相違背及失軒岐緩急之㫖由是 紅紫眩亂迷惑世人一唱百和使病者暗受其弊將 何訴哉倘有仁心審是者當於内經仲景方中求之 貴使藥證相對以聖賢之心為心則方之真偽自可 得而知矣 當歸承氣湯治燥熱裏熱火鬱為病或皮膚枯燥或咽 乾鼻乾或便溺結悶通宜用此 當歸 大黄 各四錢 甘草 芒硝 各三 錢 右㕮咀入薑煎 按此足太隂厥隂陽明藥也凡血證下藥詳見仲景 抵當諸湯例兹不備録但此與前方可見有氣血之 分 發表攻裏之劑 宣明雙解散治一切風熱積熱 益元散 防風通聖散 各一兩 右每三五錢入葱白鹽䜴五十粒薑三片煎服 按此足太陽陽明少隂厥隂手足太隂藥也治風熱 鬱熱甚㨗但本論云治風寒暑濕飢飽勞役内外諸 邪所傷無問雜病便可通解然斯意混同主治而寒 濕何以得散内傷不足之證何以抵受邪實實虚虚 不無致逆故潘思敬云是仲景調胃承氣湯後人一 變加連翹梔子薄荷黄芩謂之凉膈至河間又一變 於凉膈中加防風川芎當歸芍藥麻黄石膏桔梗滑 石荆芥白术謂之防風通聖古之復方也今復之又 復製法盖可知矣而學者識之 大柴胡湯治傷寒雜證發熱脈沉實弦數熱日數多或 有表復有裏脈洪頭痛而譫妄或濕熱自利表裏證 已急宜此下之 柴胡 四錢 黄芩 芍藥 各一錢半 半夏 一錢二分 枳實 二錢 大黄 二錢半 右㕮咀入薑棗煎 按此足少陽陽明太隂厥隂藥也出太陽例 清氣之劑 局方人參白虎湯治氣熱心煩發渴 石膏 四錢 知母 一錢半 甘草 一錢 人參 半 錢 右㕮咀入粳米一合煎 按此足陽明少隂手太隂藥也 清心蓮子飲治發熱口乾小便白濁夜則安靜晝則發 熱 黄芩 麥門冬 地骨皮 車前子 甘草 各三錢半 蓮肉 茯苓 黄茋 柴胡 人參 各二錢半 右㕮咀水煎 按此足少陽少隂手足太隂藥也 宣明柴胡飲子解一切肌熱蒸熱積熱或汗後餘熱脈 洪實弦數 黄芩 甘草 大黄 芍藥 柴胡 人參 當歸 各二錢半 右㕮咀入薑煎 按此足少陽例又表裏血藥也寶鑑附於氣分熱例 下今姑從之學者宜取擇焉 機要云若膚如火燎而熱以手取之不甚熱為肺熱 目睛赤煩燥或引飲黄芩一味主之晝則行陽二十 五度此言氣分熱也 凉血之劑 清凉飲子治大人小兒血脈壅實臟腑生熱面赤煩渴 睡臥不寧 大黄 芍藥 當歸 甘草 各等 分 右㕮咀水煎 按此足太隂厥隂之的藥也 元戎四物二連湯治血虚虚勞發熱五心煩熱晝則明 了夜則發熱 當歸 生地黄 白芍 川芎 黄連 胡黄連 右㕮咀水煎服 按此足太隂厥隂手少隂經藥也 機要云若夜發熱主行隂夜則行隂二十五度若脇 肋熱或一身盡熱或日晡肌熱者皆血病也宜以上 方及桃仁承氣選而用之 清氣凉血之劑 局方洗心散治風壅壯熱頭目昏痛熱氣上衝口苦唇 焦咽喉腫痛心神煩燥多渴五心煩熱小便赤澁大 便秘滯 大黄 煨 甘草 當歸 芍藥 麻黄 荆芥穗 各六錢 白术 五錢 右為末每服二三錢生薑薄荷湯煎服 按此足太陽陽明厥隂手足太隂經藥也今人多用 之故收入然以白术合大黄入心故名洗心而從以 麻黄荆芥亦是表裏藥 甘露飲治男子婦人小兒煩熱胃中客熱口臭齒齦煩 渴咽瘡等證 熟地黄 生地黄 枇杷葉 山茵陳 天門冬 麥門冬 枳殻 黄芩 石斛 甘草 各等分 右為末每服二錢水煎服 按此足陽明手太隂少隂經藥也 龍腦雞蘇丸除煩熱鬱熱肺熱欬嗽鼻衂吐血血崩下 血熱淋消渴驚悸解酒毒胃熱口臭口苦開心明目 薄荷葉 一兩六錢 生地黄 六錢 麥門冬 四錢 蒲黄 炒 阿膠 炒各二錢 黄茋 一錢 人參 木通 各二錢 銀州柴胡 同木 通浸二日取汁入膏 甘草 一錢半 右為末用蜜三兩二錢煉過後下地黄末木通柴胡 汁熬成膏丸桐子大每二十丸嚼破湯下 按此三焦藥也 安神清鎮諸方 局方至寶丹 方見中風門 按此氣血之藥通闗透肌骨之劑也 東垣朱砂安神丸治心神煩亂怔忡兀兀欲吐氣亂而 熱似懊憹狀 黄連 一錢半 生地黄 當歸身 甘草 炙 各半錢 朱砂 一錢别研 右為末蒸餅丸黍米大每十丸或十五二十丸唾津 下 按此二方血分藥也 牛黄膏治熱入血室發狂不認人者 牛黄 二錢半 朱砂 蔚金 各三錢 腦子 甘草 各一錢 牡丹皮 二錢 右為細末煉蜜丸皂子大新水化下 錢氏安神丸治熱渴心悶脈實頰赤口燥 麥門冬 馬牙硝 白茯苓 山藥 寒水石 各半兩 朱砂 一兩 甘草 半兩 龍腦 一字 右為末煉蜜丸雞頭大每服半丸或一丸沙糖水化 下 按此氣分藥也 瀉諸經實熱方 局方凉膈散治上焦積熱煩躁多渴面赤面熱頭昏咽 燥喉咽腫痛口瘡便溺赤澁狂言譫妄睡臥不安並 宜服之 大黄 朴硝 甘草 各二兩 連翹 四兩 梔子仁 黄芩 薄荷葉 各一兩 右為末每服二錢竹葉蜜些小煎服 按此手太隂少隂足太隂陽明藥也輕者宜用桔梗 湯母犯下二焦也餘倣此 桔梗湯見喉痺門 調胃承氣湯治中焦實熱胃熱實而不滿 大黄 一兩 甘草 二錢半 芒硝 四錢半 右㕮咀水煎 按此足陽明經藥也輕者宜用前胡散 八正散治下焦積熱二便閉澁多渴咽乾口熱生瘡腫 痛淋血 大黄 瞿麥 木通 滑石 扁竹 車前子 山梔 甘草 各等分 右為末每服二錢水煎入燈心 按此足太陽陽明經藥也輕者宜用導赤散 錢氏㵼青丸治肝經鬱熱 當歸 龍膽草 川芎 山梔 大黄 羌活 防風 右為末蜜丸雞頭子大每一二丸 㵼心湯治心熱 黄連 一兩 右為末水調二三分量病人大小與之 㵼黄散治脾熱口臭咽乾 藿香葉 七錢 山梔 一兩 石膏 半兩 甘草 三 兩 防風 四兩 右為末同蜜酒拌微炒香每服一錢 㵼白散治肺熱 桑白皮 地骨皮 各一兩 甘草 半兩 右為末每服二三錢 東垣滋腎丸治腎熱 黄柏 三錢 知母 二錢 桂 一分半 右為末熟水丸桐子大每七八十丸至百丸食前百 沸湯下 按此五臟藥例也 半夏湯治膽腑實熱精神不守熱泄病 半夏 宿薑 各三錢 黄芩 逺志 茯苓 各二錢 生地黄 五錢 秫米 數合 酸棗仁 一合 右㕮咀長流水煎 導赤散治小腸實熱小便赤澁而渴 生地黄 木通 甘草 各等分 右末入竹葉同煎 前胡散治胃氣實熱唇口乾裂中心熱躁大便秘結非 時煩渴睡中口内生涎 大黄 半兩 桔梗 枳殻 前胡 杏仁 各一錢 葛根 二錢 右為末每二錢入薑煎 㵼白湯治大腸實熱腹脹不通俠臍痛食不化喘不 能久立口生瘡 橘皮 淡竹茹 黄芩 梔子仁 蘗皮 炙各半兩 茯苓 芒硝 各一兩 生地黄 三 兩 右剉每四錢入薑棗煎空心服 赤茯苓湯治膀胱實熱腹脹小便不通口苦舌乾咽腫 不利 赤茯苓 猪苓 葵子 枳實 瞿麥 木通 黄芩 車前子 滑石 甘草 各等分 右㕮咀入薑煎食前服 按以上諸方出五臟治要例 治虚熱升陽之劑 小柴胡湯治潮熱身熱黙黙不欲飲食或嘔或渴或利 或欬 人參 半夏 生甘草 黄芩 各二 錢 柴胡 四錢 生薑 五片 棗 二枚 右㕮咀水煎 按此足少陽藥也出太陽例主虚勞煩熱能引清氣 上行陽道在經主氣在臟主血故更能入血室也 東垣升陽益胃湯治肺之脾胃虚怠惰嗜臥四肢不收 身體沉重口乾食無味大便不調小便頻數食少食 不消洒淅惡寒而或微熱 方見内傷門 按此手太隂足陽明太隂之藥欲升浮中焦下陷之 氣故加太陽諸經藥也 補中益氣湯治形神勞役或飲食失節勞倦虚損身熱 而煩脈洪大而虚頭痛或惡寒而渴自汗無力氣髙 而喘 黄茋 一錢半 人參 甘草 炙各一錢 白术 當歸身 柴胡 升麻 陳皮 各半錢 右㕮咀水煎 按此手足太隂少陽經藥表裏氣血之劑也 加减見内傷門 謹按發明曰經云治熱以寒温而行之治寒以熱凉 而行之治温以清冷而行之治清以温熱而行之夫 治熱以寒温而行之者有三皆同大熱在身止用黄 茋人參甘草此三味者皆甘温雖表裏皆熱躁發於 内捫之肌熱於外能和之汗自出而解矣此温能除 大熱之至理也熱極生風乃左遷入地補母以虚其 子使天道右遷順行諸病得天令行而必愈二也况 大熱在上其大寒必伏於内温能退寒以助地氣地 氣者在人乃胃之生氣使真氣旺三也此與熱因寒 用寒因熱用必伏其所主而先其所因治法理同而 證不同學者最宜深玩 治虚熱滋隂之劑 楊氏秦艽扶羸湯治肺痿骨蒸成勞或嗽或寒或熱聲 嗄不出體虚自汗四肢怠惰 柴胡 二錢 人參 鱉甲 炙 秦艽 當歸 地骨皮 各一錢半 半夏 紫苑 甘草 各一錢 右㕮咀水煎 按此足少陽例藥又氣血之劑也 局方當歸補血湯治肌熱躁熱目赤面紅煩渴引飲晝 夜不息其脈洪大而虚重按全無此脈虚血虚也若 悞服白虎湯必死宜此主之 黄茋 當歸 右㕮咀水煎 按此足三隂經藥也 十味人參散治虚熱潮熱身體倦怠 柴胡 甘草 人參 茯苓 半夏 白术 黄芩 當歸 白芍 葛根 等分 右㕮咀入薑煎 按此足少陽陽明太隂經藥也 瑞竹堂柴胡梅連散治骨蒸勞熱久而不痊三服除根 其效如神及五勞七傷虚弱皆治 胡黄連 柴胡 前胡 烏梅 各三 錢 右㕮咀每二錢童便一盞猪胋一枚猪脊髓一條韭 根白半錢同煎至七分去柤温服不拘時 按此足少陽厥隂手少隂太隂經藥也出少陽例亦 是刼劑 元戎五蒸湯治骨蒸勞熱自汗 甘草 人參 知母 黄芩 各二錢 茯苓 熟地黄 葛根 各三錢 石膏 半兩 竹葉 二十片 右㕮咀作一服入粳米一合煎加减見本論 按此足陽明手太隂手足少隂經藥也已上並氣血 之劑 升陽滋隂之劑 局方十全大補湯治諸虚不足五勞七傷不進飲食久 病虚損時發潮熱者 白茯苓 人參 當歸 白术 黄茋 川芎 肉桂 白芍 炒 熟地黄 甘草 等分 右㕮咀每服一兩入薑棗水煎 按此手足三隂氣血藥也 人參養榮湯治久病虚損口乾食少欬而下利心驚悸 熱而自汗 前方减芎加陳皮五味逺志 右㕮咀入薑棗煎 按此手足太隂藥氣血之劑也 黄茋鱉甲散治男女虚熱身痩五心煩熱四肢怠惰欬 嗽咽乾自汗食少 人參 肉桂 桔梗 各一錢半 生地黄 半夏 紫苑 知母 白芍 黄茋 甘草 桑白皮 各二錢半 天門冬 鱉甲 各五錢 秦艽 茯苓 地骨皮 柴胡 各三錢 右㕮咀入薑煎每服一兩衞生寶鑑减桂芍地骨皮 人參黄茋散 按此手太隂例藥氣血之劑然氣亂於胸中為清 濁相干者須加氣藥以理之又不必拘此如氣液衰 隂血竭古方有兼用烏梅蛤蚧猪腎脊髓人屎等物 皆其法也 治風熱之劑 川芎石膏湯 方見中風門 仙术芎散治風熱燥熱 防風通聖中加菊花藿香砂仁减麻黄芒硝 右為末每服一二錢 按此足太陽陽明三隂經藥也 寒熱之劑 柴胡薑桂湯治寒熱自汗 柴胡 四錢 桂枝 黄芩 乾薑 甘草 牡蠣 各一錢半 𤓰蔞根 二錢 右㕮咀水煎 按此少陽例藥也 桂枝麻黄各半湯治發熱惡寒便清不渴脈浮緊而濇 方見傷寒例 陽旦湯治身熱惡寒頭痛脈洪盛自汗 桂枝湯加黄芩一兩 按此並太陽例藥 暑熱之劑 局方黄連香薷飲 按此手太隂少隂藥也 東垣清暑益氣湯 方並見暑門 按此手足太隂少隂足陽明藥也 濕熱之劑 五苓散 方見濕門 東垣清燥湯 方見痿門 按此手足太隂氣血之劑也出太陽例 火熱之劑 黄連解毒湯 按此手足太陽陽明少隂手太隂藥也 當歸龍膽丸 方並見火門 按此足陽明厥隂手足太隂少隂藥也 風濕熱之劑 東垣𦍑活湯治身重或眩運麻木小便澁大便不調下 焦痿軟不能行止 羌活 防風 柴胡 各一錢 藁本 獨活 茯苓 澤瀉 猪苓 黄茋 甘草 炙 陳皮 黄柏 黄連 蒼术 升麻 川芎 各半錢 右㕮咀水煎 按此疎風勝濕升陽之劑也出太陽茯苓澤㵼例 治食熱之劑 千金紫丸治飲食傷先寒後熱 拔萃妙香丸 方見風癎門 丹溪越鞠丸治食鬱 蒼术 神麯 香附 山查 醋炒鍼砂 撫芎 等分 右為末糊丸後加減法為六鬱例併附於左 氣鬱 香附 蒼术 撫芎 血鬱 見血門 濕鬱 見濕門 痰鬱 海石 香附 𤓰蔞仁 南星 熱鬱 香附 撫芎 青黛 蒼术 按食傷發熱諸例宜於内傷門選用 玉機微義卷九
欽定四庫全書 玉機微義卷十 明 徐用誠 原輯 劉 純 續増 火門 内經叙火為諸證 諸熱瞀瘈暴瘖冐昧躁擾狂越罵詈驚駭胕腫疼酸氣 逆衝上禁慄如䘮神守啑嘔瘡瘍喉痺耳鳴及聾嘔涌 溢食不下目眯不明暴注瞤瘈暴病暴死皆屬于火 論相火動為諸證 丹溪曰太極動而生陽靜而生陰陽動而變陰靜而合 而生水火木金土各一其性惟火有二曰君火人火也 曰相火天火也火内陰而外陽主乎動者也故凡動皆 屬火以名而言形質相生配於五行故謂之君以位而 言生於虛無守位稟命因動而見故謂之相天主生物 故恒於動人有此生亦恒於動其所以恒於動者皆相 火助之為也見於天者出於龍雷則木之氣出於海則 水之氣也具於人者寄於肝腎一部肝屬木而腎屬水 也膽者肝之腑膀胱者腎之腑心胞絡者腎之配三焦 以焦言而下焦司肝腎之分皆陰而下者也天非此火 不能生物人非此火不能有生天之火雖出於木水而 皆本乎地故雷非伏龍非蟄海非附地則不能鳴不能 飛不能波也鳴也飛也波也動而為火者也腎肝之陰 悉其相火人而同乎天也或曰相火天人所同何東垣 為元氣之賊又曰火與元氣不相兩立一勝則一負然 則如之何則可使之無勝負乎曰周子曰神發知矣五 性感動而萬事出有知之後五者之性為物所感不能 不動謂之動者即内經五火也相火易起五性厥陽之 火相扇則妄動矣火起於妄變化莫測無時不有煎熬 眞陰陰虛則病陰絶則死君火之氣經以暑與熱言之 相火之氣經以火言之葢表其暴悍酷烈有甚於君火 者也故曰相火元氣之賊周子又曰聖人定之以中正 仁義而主静朱子亦曰必使道心常為一身之主而人 心每聽命焉此善處乎火者人心聽命於道心而又能 主之以靜彼五火將寂然不作而相火者惟有裨補造 化而為生生不息之運用爾何賊之有或曰内經相火 注言少陰少陽矣未曾言及厥陰太陽而吾子言之何 也曰足太陽少陰東垣嘗言之矣治以炒栢取其味辛 能瀉水中之火是也戴人亦言膽與三焦尋火治肝和 胞絡都無異此厯指龍雷之火也予亦備述天人之火 皆生於動如上文所云者實推廣二公之意或曰内經 言火者不一徃徃於六氣中見之言臟腑者未之見也 二公豈他有所據耶子能為我言之乎經曰百病皆生 於風寒暑濕燥火之動而為變者岐伯厯舉病機一十 九條而属火者五此非相火為病之出於臟腑者乎考 之内經少陽病為瘈瘲太陽病時眩仆少陰病瞀暴㾦 欎冐不知人非諸熱瞀瘈之屬火者乎少陽病惡寒皷 慄膽病振寒少陰病洒淅惡寒振慄厥陰病洒淅振寒 非諸振皷慄如䘮神守之屬火者乎少陽嘔逆厥氣上 行膀胱病衝頭痛太陽病厥氣上衝胸少腹控睪引腰 脊上衝心少陰病氣上衝胸嘔逆非諸逆衝上之屬火 者乎少陽病譫妄太陽病譫妄膀胱病狂顛疾非諸躁 狂越之屬火者乎少陽病胕腫善驚少陰病瞀熱以酸 胕腫不能乆立非諸病胕腫痛酸驚駭之屬火者乎又 原病式曰諸風掉眩屬於肝火之動也諸氣憤欎病痿 屬於肝火之升也諸濕腫滿屬於脾火之勝也諸痛痒 瘡瘍屬於心火之用也是皆火之為病出於臟腑者然 也注文未之發爾以陳無擇之通逹且以暖熾論君火 日用之火言相火而又不曽深及宜乎後人之不無聾 瞽也悲夫 論火豈君相五志俱有 原病式曰五臟之志過度則勞傷本臟凡五志所傷皆 熱也所謂陽動陰静故形神勞則躁不寧静則清平也 是故上善若水下愚若火如卒暴僵仆多因五志七情 過度而卒病也故喜為心火之志病笑者火之甚也五 志過極皆為火也 謹按或曰火之為病其害甚大其變甚速其勢甚彰 其死甚暴何者葢能燔灼焚熖飛走狂越消爍於物 莫能禦之遊行乎三焦虛實之兩途曰君火也猶人 火也曰相火也猶龍火也火性不妄動能不違於道 常以稟位聽命運行造化生存之機矣夫人在氣交 之中多動少静欲不妄動其可得乎故凡動者皆屬 火化火一妄行元氣受傷勢不兩立偏勝則病移害他 經事非細故動之極也病則死矣經所謂一水不勝 二火之火出於天造君相之外又有厥陽臟腑之火 根於五志之内六欲七情激之其火隨起葢大怒則 火起于肝醉飽則火起于胃房勞則火起于腎悲哀 動中則火起于肺心為君主自焚則死矣丹溪又啓 火出五臟主病曰諸風掉眩屬肝火動之類經所謂 水不勝五火之火出自人為又考内經病機一十九 條内舉屬火者五諸熱瞀瘈皆屬於火之類而河間 又廣其説火之致病者甚多深契内經之意曰諸病 喘嘔吐酸 云云見熱門 此皆少陰君火之熱乃眞心 小腸之氣所為也若瞀瘈暴瘖冐昧 云云見前 此皆 少陽相火之熱乃心包絡三焦之氣所為也是皆火 之變見為諸病也為脈虛則浮大實則洪數藥之所 主各因其屬君火者心火也可以濕伏可以水滅可 以直折惟黄連之屬可以制之相火者龍火也不可 以水濕折之從其性而伏之惟黄柏之屬可以降之 噫瀉火之法豈止如此虛實多端不可不察以臟氣 司之如黄連瀉心火黄芩瀉肺火芍藥瀉脾火柴胡 瀉肝火知母瀉腎火此皆苦寒之味能瀉有餘之火 耳若飲食勞倦内傷元氣火不兩立為陽虛之病以 甘温之劑除之如黄茋人參甘草之屬若陰微陽强 相火熾盛以乘陰位日漸煎熬為血虛之病以甘寒 之劑降之如當歸地黄之屬若心火亢極欎熱内實 為陽强之病以醎冷之劑折之如大黄朴硝之屬若 腎水受傷其陰失守無根之火為陰虛之病以壯水 之劑制之如生地黄𤣥參之屬若右腎命門火衰為 陽脫之病以温熱之劑濟之如附子乾薑之屬若胃 虛過食冷物抑遏陽氣於脾土為火欎之病以升散 之劑發之如升麻葛根之屬不明諸此之類而求火 之為病施治何所依據故於諸經集略其説備處方 之用庶免實實虛虛之禍也 又按火熱之極者經曰壮火散氣壮火之氣衰故有 陽極似陰之證河間治身冷唯心胸微暖昏冐不知 人事不能言脈微而欲絶者用涼膈散養陰以退陽 此因病陽厥而尚不下所致身冷脈微而似陰證亢 則害承乃制極變病例也然人火龍火治法與論唯 太僕河間丹溪之意已詳其未悉之㫖今輯于左 王安道曰予讀内經六微㫖論至于亢則害承乃制 喟然嘆曰至矣哉其造化之樞紐乎王太僕發之於 前劉河間闡之於後聖人之藴殆靡遺矣然學者尚 不能釋然得不猶有未悉之㫖也歟謹按經帝曰願 聞地理之應六節氣位何如岐伯曰 云云 嘗觀夫陰 陽五行之在天地間也高者抑之下者舉之强者折 之弱者濟之葢莫或使然而自不能不然也不如是 則高者愈高下者愈下强者愈强弱者愈弱而乖亂 之弊日已極矣天地豈能位乎雖然高也下也强與 弱也亦莫或使然而自不能不然也故易也者造化 之不可常也惟其不可常故神化莫能以測莫測故 不息也可常則息矣亢則害承乃制者其莫或使然 而自不能不然也歟夫太僕河間已發揮者兹不贅 及其未息之㫖請推而陳之夫自顯明之右止君火 治之十五句言六節所治之位也自相火之行下止 陰精承之十二句言地理之應乎歳氣也亢則害承 乃制二句言抑其過也制生則化止生化大病四句 言有制之常與無制之變也承猶隨也然不曰隨而 曰承者以下言之則有上奉之象故曰承雖謂之承 而有防之之義存焉亢者過極也害者害物也制者 克勝之也然所承也其不亢則隨之而已故雖承而 不見既亢則克勝以平之承斯見矣然而迎之不知 其所来迹之不知其所止固若有不可必者然可必 者常存乎杳㝠恍惚之中而莫之或欺之 河間曰已亢過極則反似勝己之化似也者其可以 形質求哉故後篇厥陰所至為風生終為肅少陰所 至為熱生終為寒之類其為風生為熱生者亢也其 為肅為寒者制也又水發而為雹雪土發而飄驟之 類其水發土發者亢也其雹雪飄驟者制也若然者 葢造化之常不能以無亢亦不能以無制焉耳夫前 後二篇所主雖有歳氣運氣之殊然亢則害承乃制 之道葢無往而不然也惟其無往而不然故求之於 人則五臟更相平也一臟不平所不勝平之五臟更 相平非不亢而防之乎一臟不平所不勝平之非既 亢而克勝之乎姑以心火而言其不亢則腎水雖心 火之所畏亦不過防之而已一或有亢即起而克勝 之矣餘臟皆然制生則化當作制則生化葢𫝊寫之 誤而釋之讀之者不覺求之不通遂併遺四句而弗 取殊不知上二句止言亢而害害而制耳此四句乃 害與制之外之餘意也苟或遺之則無以見經㫖之 周悉矣制則生化正與下文害則敗亂相對辭理俱 順不勞曲說而自通制則生化者言有所致則六氣 不至與亢而為平平則萬物生生而變化無窮矣化 為生之盛故生先於化也外列盛衰者言六氣分布 主治迭為盛衰昭然可見故曰外列害則敗亂生化 大病者言既亢為害而無所制則敗壊乖亂之政行 矣敗壊乖亂之政行則其變極矣其災甚矣萬物其 有不病者乎生化指所生所化者言謂萬物也以變 極而災甚故曰大病上生化以造化之用言下生化 以萬物言以人論之制則生化猶元氣周流滋營一 身凡五臟六腑四肢百骸九竅皆藉焉以為動靜云 為之主生化大病猶邪氣恣横正氣耗散凡五臟六 腑四肢百骸九竅舉不能遂其運用之常也或以害 為自害或以承為承襲或以生為自無而有化為自 有而無或以二生化為一意或以大病為喻造化之 機息此數者皆非也且夫人之氣也固亦有亢而自 制者苟亢而不能自制則湯液鍼石導引之法以為 之助若天地之氣其亢而自制者固復於平亢而不 制者其孰助哉雖然造化之道苟變至於極則亦終 必自反而復其常矣學者能本之太僕河間而㕘之 此論則造化樞紐之詳亦庶矣乎 氣屬陽動作火論 詳見氣門 論陰虛火動 詳見熱門 論積温畜熱成火宜汗吐下法 子和曰李屏山素飲酒一日得病醫用酒蒸丸熱後目 覩天地但見紅色遂成龍火卒不能救 棠溪李濟之 常病目及居省掾每服補肝散以致睛脹但見忩檻横 排幾至䘮明令涌泄五七次繼服涼劑方始如故 丹 霞朱僧氏代章宗出家既病三陽畜熱常居静室不敢 見明明則頭疼如錐每置氷於頂上不能解其熱厯諸 醫莫能辯其病後治之七日而愈其法用汗吐下三法 而已後用涼物清鎭之平復如故 謹按己上病例非汗吐下法則不能已人惟隂平陽 秘神氣以寧葢昧者狥情縦慾因致積熱之證非一 朝一夕故也治當如此其為治不能究其源委豈得 不遂致誤人者哉今以積熱沉寒論附録于左 王安道曰人之所藉以生者氣也氣者何隂陽是也 夫陰與陽可以和而平可以乖而否善攝與否吉凶 於是乎定夫惟攝之不能以皆善也故偏寒偏熱之 病始莫迯於乖否之餘矣雖然寒也熱也苟未至於 甚粗工為之而不難設熱積而寒沈良工猶弗能以 為計況其下乎奈之何俗尚顓䝉恪恃方藥愈投愈 盛迷不之反豈知端本澄源中含至理執其樞要衆 妙俱呈且以積熱言之始而涼和次而寒取寒取不 愈則因熱而従之従之不愈則技窮矣由是苦寒頻 歳而弗停又以沉寒言之始而温和次而熱取熱取 不愈則因寒而従之従之不愈則技窮矣由是辛熱 比年而弗止嘆夫苦寒益深而積熱彌熾辛熱太過 而沉寒愈滋苟非大聖慈仁明垂樞要生也孰従而 全之經曰諸寒之而熱者取之陰熱之而寒者取之 陽所謂求其屬也屬也者其樞要之所存乎斯㫖也 王太僕知之故曰益火之原以消陰翳壯水之主以 制陽光又曰取心者不必齊以熱取腎者不必齊以 寒但益心之陽寒亦通行强腎之陰熱之猶可吁混 乎千言萬語之間殆猶和璧之在璞也夫寒之而熱 者徒知以寒治熱而不知熱之不衰者由乎眞水之 不足也熱之而寒者徒知以熱治寒而不知寒之不 衰者由乎眞火之不足也不知眞水火不足汎以寒 熱藥治之非惟臟腑習熟藥反見化於其病而有者 弗去無者復至矣故取之陰所以益腎水之不足而 使其制夫心火之有餘取之陽所以益心火之不足 而使其勝夫腎水之有餘也其指水火也屬猶主也 謂心腎也求其屬者言水火不足而求之於心腎也 火之原者陽氣之根即心是也水之主者陰氣之根 即腎是也非謂火為心而原為肝水為腎而主為肺 也寒亦益心熱亦强腎此太僕之至理於䂓矩凖繩 之外而非迂生曲士之可以跂及矣 火證治法 吐劑 仲景𤓰蒂散 子和三聖散 元戎勝金丸 方並見痰飲門 按賈元良曰宣劑者湧吐是也以君召臣曰宣言以 上召下之義也俚人以瀉為宣非也古曰春宣五臟 之積滯仲景大法春則人病在頭故宜吐之南地人 服屠蘇自下而上是也下攻者非也然一切風熱積 熱或火熾者其證寸口脈滑而有力胸中實滿煩悗 氣上而不化面赤痰盛罵詈驚駭等證並宜吐之但 已上諸方恐非所宜義見痰飲門 升散之劑 東垣瀉陰火升陽湯治肌熱煩熱面赤食少喘欬痰盛 脈右闗緩弱或弦或浮數 羌活 甘草 炙 黄茋 蒼术 各一 兩 升麻 八錢 柴胡 一兩半 人參 黄芩 各七 錢 黄連 半兩酒 炒 石膏 半兩秋深勿用 右㕮咀每服一兩或半兩水煎 按此發脾胃火邪之劑又心膽肝肺膀胱藥也瀉陰 火升發陽氣榮養氣血也 升陽散火湯治男子婦人四肢發熱肌熱筋痺熱骨髓 中熱發困熱如燎捫之烙手此病多因血虛而得之 或胃虛過食冷物抑遏陽氣於脾土火欎則發之 升麻 葛根 獨活 羌活 各半 兩 防風 二錢半 柴胡 八錢 甘草 炙三錢 人參 白芍 各半兩 甘草 生二錢 右㕮咀每服半兩或一兩水煎稍熱服 按此胃膽脾肺膀胱經藥也 千金麥門冬湯治諸病後火熱乗肺欬唾有血胸脇脹 滿上氣羸瘦五心煩熱渴而煩悶 麥門冬 桑白皮 生地黄 各一 兩 半夏 紫苑 桔梗 淡竹茹 麻黄 各七 錢半 五味子 甘草 各半兩 右㕮咀每服五錢或一兩入薑煎 按此心肺藥也然麻黄恐非病後所宜 拔萃方地骨皮散治渾身壯熱脈長而滑陽毒火熾發 渴 地骨皮 茯苓 各半兩 柴胡 黄芩 生地黄 知母 各一兩 石膏 二兩 羌活 麻黄 各七錢半有汗並去之 右㕮咀每服一兩入薑煎 按此肝心脾肺腎藥又表裏氣血之劑也雲歧子曰 在五臟之標本者皆可用 梔子仁湯治發熱潮熱發狂煩躁面赤咽痛 梔子仁 赤芍 大青 知母 各一 錢 升麻 黄芩 石膏 各二錢 杏仁 二錢 柴胡 二錢半 甘草 二錢 豉 百粒 右㕮咀水煎 按此脾肺肝膽胃經藥也 陽毒升麻湯治傷寒雜病汗吐下後變成陽毒發狂譫 妄喉痛下利 升麻 五錢 犀角 射干 黄芩 人參 甘草 各二錢半 右㕮咀水煎 按此升散肺胃火熱藥也 葛根橘皮湯治諸熱證温毒成㿀或欬或心悶或嘔 葛根 三錢 橘皮 杏仁 知母 黄芩 麻黄 甘草 各二錢 右㕮咀入薑煎 按此肺胃膀胱經藥也 謹按古方治火升散之劑其例少得姑採已上諸方 以備其㫖 折制之劑 局方涼膈散 按此瀉脾胃肺心主膽三焦大腸火熱藥也 調胃承氣湯 按此瀉胃火之藥也 當歸承氣湯 方並見熱門 按此瀉脾胃肝火之藥也 麥門冬散治丈夫婦人藴積邪熱心胸煩悶咽乾口燥 睡卧不安或大小腸不利口舌生瘡 芒硝 一兩 麥門冬 三錢 小草 黄連 升麻 犀角屑 甘草 炙 黄芩 枳殻 大青 各半兩 右為末每三錢水煎 按此瀉心肺肝胃火熱之劑與己上諸方皆醎寒之 藥經云火滛于内治以醎寒而為正治然亦有氣血 上下之分也用者自宜取擇 黄連解毒湯治一切火熱毒狂躁煩心口燥咽乾熱勢 之甚者及吐下後熱不解而脈洪喘急鄭聲目赤睛 疼燥渴 黄連 黄柏 大梔子 黄芩 各等 分 右㕮咀水煎 按此太倉公火劑湯也瀉心肺腎膀胱大小腸胃火之藥 真珠散治男女五臟積熱毒氣上攻心胸煩悶口乾舌 燥精神恍惚悶亂坐卧不安 琥珀 真珠粉 天花粉 鐵粉 硃砂 生甘草 寒水石 煆 牙硝 大黄 各等分 右為細末每一錢竹葉湯調下 按此瀉心腎胃火之劑鎮墜藥也 宣明大金花丸治中外諸熱寢汗咬牙睡語驚悸溺血 淋閟欬血衂血瘦弱頭痛并骨蒸肺痿勞𠻳去大黄 加梔子名梔子金花丸 黄連 黄柏 黄芩 大黄 各等 分 右為末滴水丸小豆大每二三十丸新水下 按此解毒湯之變法也出陽明例但云治瘦弱頭痛 已下諸證猶宜詳審用之 當歸龍膽丸治腎水陰虛風熱藴積時發驚悸筋惕搐 搦神志不寧榮衛壅滯頭目昏眩肌肉瞤瘛胸膈咽 嗌不利腸胃燥澁躁擾狂越罵詈驚駭火熱等證 當歸 草龍膽 大梔子 黄連 黄柏 黄芩 各一兩 大黄 蘆薈 青黛 各半兩 木香 一錢 麝 半錢 右為末煉蜜丸如小豆大薑湯下三二十丸 按此瀉心肝脾肺腎胃火之藥也 神芎丸治一切熱證常服保養除痰飲消酒食清頭目 利咽膈能令遍身結滯宣通氣利而愈神强體健耐 傷省病 大黄 黄芩 各二兩 牽牛 滑石 各四 兩 黄連 薄荷 川芎 各半兩 右為末水丸如小豆大温水下十丸至十五二十丸 按此瀉肝心脾胃肺膀胱火熱之劑又氣血藥也下 濕熱導滯甚捷但云常服神强體健省病與前方云 治腎水陰虛虛損者恐未必然 升散折制之劑 宣明防風通聖散 川芎石膏湯 方並見中風門 局方紅雪通中散治煩熱躁熱毒熱喉閉狂躁胃爛發 斑酒毒 麝香 半兩 朱砂 一兩 川朴硝 十斤 羚羊角屑 黄芩 升麻 各三兩 赤芍 竹葉 枳殻 人參 木香 㯽榔 甘草 各二兩 葛根 大青 藍葉 梔子 桒白皮 木通 各一兩 半 蘇木 六兩 右件藥製合見局方 按此表裏氣血之藥也 紫雪治内外煩熱不觧口中生瘡狂易呌走解諸熱毒 藥毒邪熱小兒驚癎百病 黄金 百兩 寒水石 磁石 石膏 滑石 各三斤打碎 以上用水一石煮至四斗去查入下項 甘草 炙八兩 羚羊角屑 犀角屑 青木香 沈香 各五兩 丁香 一兩 升麻 𤣥參 並剉細 各一斤 以上再煮至一斗五升入下項 硝石 四升芒硝亦得每升得七兩七 錢半 朴硝 十斤提 净者 以上入前藥汁中微火煎栁枝不住手攪候有七升 投放水盆中半日欲凝入下項藥攪令匀 朱砂 研三兩 麝香當門子 一兩二錢半 右藥成霜雪紫色每服一錢或二錢冷水調下大人 小兒臨時以意加减並食後服 按此心脾肺腎胃經藥也 千金黒奴丸治火熱陽毒發狂發斑煩躁大渴倍常 黄芩 釜底煤 芒硝 竈突墨 梁上塵 小麥奴 麻黄 大黄 各一 兩 右為末煉蜜丸如彈大新汲水化服不定再服半丸 飲水盡足當發寒寒已汗出乃差未汗再服半丸不 大渴者不可與 按此出陽明藥例取諸火化者為従治之意又表裏 之劑也 滋隂壯水之劑 㧞萃六味地黄丸治腎氣虚乆新憔悴寢汗發熱五臟 齊損瘦弱虛煩骨蒸下血 丹溪大補丸降陰火補腎水 補陰丸降陰火治煩渴骨熱補腎水真陰不足 並見補虛門 按此三方足少陰藥下二方入陰中至陰之劑經云 壯水之主以制陽光所謂求其屬也 局方𤣥參湯治腎臟實熱心胸煩滿耳聽無聲腰背俯 仰强痛口乾溺赤 生地黄 𤣥參 五加皮 黄芩 赤茯苓 通草 石菖蒲 甘草 炙 羚羊角屑 麥門冬 各等分 右㕮咀水煎 按此滋腎通心氣血之藥也 從治之劑 丹溪左金丸瀉肝火行濕為熱甚反佐開痞結治肝邪 黄連 六兩 吳茱萸 一兩 右為末粥糊丸 局方温膽湯治膽虛痰熱驚悸不眠 半夏 竹茹 枳實 各二兩 陳皮 生薑 四兩 甘草 二兩 右㕮咀水煎每服一兩 治要茯苓散治心實熱口乾煩渴眠卧不安 茯神 麥門冬 各一 兩半 通草 一兩二 錢半 知母 一兩 紫苑 桂心 各七錢 半 升麻 一兩二 錢半 淡竹茹 半 兩 大棗 十二枚 赤石脂 一兩七錢半 右㕮咀每服一兩井花水煎 茱萸散治小腸虛熱或酒後頻吃冷水等物其病臍下 結塊連外腎俱腫者 吳茱萸 二錢 半 川芎 半兩 木通 四錢 半夏 一錢 右㕮咀每三四錢入葱煎服 瀉熱湯治脾臟熱面黄目赤季脇痛滿 半夏 母薑 各八兩 枳實 梔子 茯苓 芒硝 各三兩 細辛 五兩 白术 杏仁 各四兩 生地黄 淡竹葉 各一升 右㕮咀每服一兩或兩半水煎後下硝温服 桂苓甘露飲治胃受濕熱頭疼身熱煩渴吐瀉口乾 方見熱門 橘皮湯治肺熱氣欬息喘奔 橘皮 麻黄 各三兩 紫蘇 柴胡 各二 兩 宿薑 杏仁 各四兩 石膏 八兩 右㕮咀每服一兩水煎 生薑泄腸湯治大腸實熱腹脹不通口舌生瘡 生薑 橘皮 竹茹 黄芩 梔子仁 白术 各三兩 桂心 一兩 茯苓 芒硝 各二兩 生地黄 十兩 右㕮咀入大棗煎每服一兩 金匱腎氣丸治腎經虛熱 方見補虛門 五苓散治發熱而渴小便不利煩躁頭痛 方見泄瀉門 按内經註曰若調寒熱之逆冷熱必行則熱物冷服 下咽之後冷體既消熱性便發由是病氣隨愈矣已 上諸方皆從其氣以去拒格之熱可臨證選用求其 意例也 玉機微義卷十
欽定四庫全書 玉機微義卷十一 明 徐用誠 原輯 劉 純 續增 暑門 諸經叙暑熱脈證 内經曰夏至日後病熱為暑暑當與汗皆出勿止 因 於暑汗煩則喘渴静則多言體若燔炭汗出而散 脈 虛身熱得之傷暑 難經曰傷暑得之為正邪火自病也當惡臭其病身熱 而煩心痛其脈浮大而散 傷寒論曰太陽中熱者暍是也其人汗出惡寒身熱而 渴也太陽中暍者身熱疼重而脈微弱此亦夏月傷冷 水水行皮中所致也 太陽中暍者發熱惡寒身重而 疼痛其脈弦細芤遲小便已洒洒然毛聳手足逆冷小 有勞身即熱口開前板齒燥若發汗則惡寒甚加温針 則發熱甚數下之則淋甚 謹按許學士云傷暑其脈弦細芤遲何也内經曰寒 傷形熱傷氣葢傷氣而不傷形則氣消而脈虛弱所 謂弦細芤遲皆虛脈也仲景以弦為陰而朱肱亦曰 中暑脈細弱則皆虛脈也可知矣 論中暑中熱受病不同 㓗古曰静而得之為中暑動而得之為中熱中暑者陰 證中熱者陽證 東垣曰暑熱之時無病之人或避暑熱納涼於深堂大 厦得之者名曰中暑其病必頭痛惡寒身形拘急肢節 疼痛而煩心肌膚火熱無汗為房室之陰寒所遏使周 身陽氣不得伸越多以大順散熱藥主之是也若行人 或農夫於日中勞役得之者名曰中熱其病必苦頭痛 發躁熱惡熱捫之肌膚大熱必大渴引飲汗大泄無氣 以動乃為天熱外傷肺氣蒼术白虎湯涼劑主之 按此論中暑即仲景所謂暍是也此只作暑熱分之 可見有陰陽二證受病不同然夏月受病有隂寒所 遏使周身陽氣不得伸越以大順散主之者為中暑 葢當暑月名之猶冬月發熱為傷寒也但中熱治例 雖云用蒼术白虎湯而又處清暑益氣之法況大順 散一方是仲景太陽例藥然東垣施用諒不如此必 有若益氣湯證例發揮 者惜乎無傳故使後人 不能無疑也詳後所論矧中暑證亦有扵勞役動而 得之中熱證亦有扵避暑静而得之大抵因人元氣 虛實不同故所受亦異為治豈得而無變法哉 論暑傷五臟為證不同 陳無擇曰暑熱喜歸心心中之使人噎悶昏不知人入 肝則眩暈頑痺入脾則昏睡不覺入肺則喘滿痿躄入 腎則消渴凡中暍死治之切不得用冷唯宜温養得冷 則死道途中無湯即以熱土熨臍中仍使更溺槩可見 矣凡覺中暑急嚼生薑一大塊水送下如已迷悶嚼大 蒜一大瓣水送下如不能嚼水研灌之立醒 謹按暑暍之證變異不等亦豈止歸五臟也冷熱當 憑脈證用之葢人之形氣有虛實所感有輕重輕則 後時而發至秋成瘧痢是也重則即時發者如已上 之證至有輕變重重變輕亦自感有淺深𫝊有兼併 爾況人之形志苦樂不一豈得無變異乎大抵四時 之證皆然 論暑熱傷氣為痿厥諸證 東垣曰夫脾胃虛弱必上焦之氣不足遇夏天熱盛損 傷元氣怠惰嗜卧四肢不收精神不足兩脚痿軟遇早 晩寒厥日高之後陽氣將旺復熱如火乃陰陽氣血俱 不足也或四肢困倦精神短少懶扵動作胸滿氣促肢 節沉疼或氣高而喘身熱而煩心下膨痞小便黄而少 大便溏而頻或利出黄糜或如泔色或渴或不渴不思 飲食自汗體重或汗少者血先病而氣不病也其脈中 得洪緩若濕氣相搏必加之以遲遲病雖互換少差其 天暑濕令則一也宜以清燥之劑治之或有所逺行勞 倦逢大熱而渴渴則陽氣内伐内伐則熱舍于腎腎者 水臟也今水不能勝火則骨枯髓虛足不任身發為骨 痿者生扵火熱也此濕熱成痿令人骨乏無力或熱厥 而陰虛或寒厥而氣虛厥者四肢如在火中為熱厥四 肢寒冷者為寒厥寒厥則腹中有寒熱厥則腹中有熱 為脾主四肢故也 按此論暑熱證候即同冬月傷寒𫝊變為證之不一 也彼為寒邪傷形此則暑熱傷氣若真氣元氣虛甚 受病忽有於一時不救者與傷寒陰毒頃刻害人實 同故東垣啓是病例大開後人之盲瞶矣學者當審 究其機宜與痿門兼㸔 論暑為瘧痢 詳見瘧門滯下門 論暑為吐瀉霍亂 詳見本門 論中暑宜補真氣 東垣曰夫脾胃虛弱遇六七月間河漲霖雨諸物皆潤 人汗沾衣身重短氣甚則四肢痿軟行步不正脚欹眼 黒此腎水與膀胱俱竭之狀也當急救之滋肺氣以補 水之上源又使庚大腸不受邪熱不令汗大泄也汗泄 甚則止津液七神無所依津液相成神乃自生津者庚 大腸所主三伏之義庚金受囚木無可制故風濕相搏 骨節煩疼一身盡痛亢則害承乃制是也五月常服五 味子是瀉丙火補庚大腸益五臟之元氣壬膀胱之寒 已絶于己癸腎水已絶于午今更逢濕旺助熱為邪西 方北方之寒清絶矣聖人立法夏月宜補者補天元真 氣非補熱火也今人夏食寒是也為熱傷元氣以人參 麥門冬五味子生脈 者元氣也 謹按王太僕曰蒼天布氣尚不越於五行人在氣中 豈不應乎天道然為醫者不審陰陽消長升降浮沉 之理將何所據焉故丹溪先生有夏月伏陰在内論 深明東垣未悉之㫖因附于左宜㕘考焉 丹溪曰天地以一元之氣化生萬物根於中者曰神 機根於外者曰氣立萬物天地同此一氣人靈於物 形肖天地參而為三者以其得氣之正而通之故天 地之氣升人之氣亦升天地之氣浮人之氣亦浮降 亦降沉亦沉人與天地同一槖籥也子月一陽生寅 月三陽生此氣之升也巳月六陽生陽盡出地之上 矣此氣之浮也人之腹屬地氣於此時浮於肌表散 於皮毛腹中之陽虛矣經曰夏月經滿氣溢入孫絡 受血皮膚充實長夏經絡皆盛内溢肌中又曰夏氣 在孫絡長夏氣在肌肉所以表實者裏必虛世言夏 月伏陰在内此陰字有虛之義若作陰冷㸔其誤甚 矣或曰以手捫腹明知其冷而何前人治暑病有用 玉龍丹大順散桂苓丸單煑良姜與縮脾飲用草果 等皆行温熱之劑何吾子不思之甚也予曰經言春 夏養陽王太僕謂春食涼夏食寒所以養陽也其意 可見矣若夫涼臺水館大扇風車陰木寒泉水果氷 雪寒涼之傷自内及外不用温熱病何由安詳玩其 意實非為内伏陰冷而用之也前哲又謂升降浮沉 則順之寒熱温涼則逆之若謂夏月火令之時妄投 温熱寧免實實虛虛之患乎或曰巳月純陽於理或 通五月一陰六月二陰陰氣既動豈無陰冷曰此陰 之初動於地下也四陽浮於地上燔灼焚炎流金爍石 何冷之有孫真人生脈散令人夏月服之非虛而何 論暑火證治大法 賈元良曰暑者相火行令也夏月人感之自口齒而入 傷心包絡之經其脈虛外證頭疼口乾面垢自汗倦怠 少氣或背寒惡熱氣甚者迷悶不省而為霍亂吐利痰 滯嘔逆腹痛瀉痢下血發黄生斑皆是其證甚者火熱 制金不能平木搐搦不省人事其脈虛浮一曰浮者風 也虛者暑也俗名暑風證者皆是相火甚而行令也先 以温水化蘇合香丸次進黄連香薷飲加羌活只用雙 解加香薷尤良大抵治暑之法清心利小便甚好若自 汗甚者不可利小便宜白虎湯清解之次分表裏治之 如在表頭疼惡寒雙解散加香薷及二香散十味香薷 散之類解之如在半表半裏泄瀉煩渴飲水吐逆五苓 散治之熱甚煩渴者益元散清之若表解裏熱甚宜半 夏解毒湯下神芎丸酒蒸黄連丸等或人平生素弱及 老人冐暑脈微下痢渴而喜温或厥冷不省人事宜竹 葉石膏湯加熟附半箇冷飲次以來復丹五苓散治之 凡夏月暑證不可服諸熱燥劑致斑毒發黄小水不通 悶亂而死矣 按此言治暑之法可謂詳備然云暑風相火為病而 先用蘇合香丸至用雙解皆當審諦脈證施治不可 少有差失詳蘇合香但可用於陰寒所遏或内傷生 冷太過及氣中或中惡者此等又不可謂之暑風相 火之證矣葢暑證有陰陽二者不同治法寒熱霄壤 之隔學者慎之 暑證治法 清暑之劑 局方香薷飲治一切暑熱腹痛霍亂吐利煩心等證 香薷 一斤 厚朴 製 白扁豆 各半斤 右㕮咀每服三四錢水煎 按此手足太陰藥也世俗用於暑月中煎飲然氣虛 者不可過多葢厚朴乃泄氣下氣藥也雖活人書用 後方亦只是治暑火清心而已故例不可不分 黄連香薷飲 香薷 一斤 厚朴 製半斤 黄連 四兩 右㕮咀每二三錢水煎 按此手太陰少陰藥也 益氣之劑 局方人參白虎湯治暑熱發渴脈虛 人參 一錢半 知母 二錢 石膏 半兩 甘草 一錢 右㕮咀入粳米一合水煎 按此手太陰足陽明藥也出太陽例 竹葉石膏湯 石膏 一兩 半夏 二錢半 甘草 人參 各二 錢 麥門冬 半兩 竹葉 右㕮咀入生薑煎 按此足陽明手足太陰經藥也 東垣人參益氣湯治暑熱傷氣四肢困倦嗜卧兩手指 麻木 黄茋 八錢 甘草 七錢内 炙二錢 人參 半兩 升麻 二錢 白芍 三錢 五味子 百四 十箇 柴胡 二錢半 右㕮咀分作四服 按此手足太陰足陽明少陽經藥也 清暑益氣之劑 宣明益元散 方見泄瀉門 按此足太陽足三陰經藥也 選方十味香薷散治伏暑身體倦怠神昏頭重吐利 香薷 一兩 人參 陳皮 白术 茯苓 黄茋 木𤓰 厚朴 扁豆 甘草 各半兩 右㕮咀水煎每服一兩 按此手足太陰經藥也 東垣清暑益氣湯治長夏濕熱蒸人人感之四肢困倦 精神少懶扵動作胸滿氣促支節疼或氣高而喘身 熱而煩心下膨閟小便黄而數大便溏而頻或痢或 渴不思飲食自汗體重 黄茋 升麻 蒼术 各一錢 人參 白术 神麯 陳皮 各半錢 甘草 炙 黄柏 麥門冬 當歸 各三分 葛根 二分 五味子 九箇 澤瀉 半錢 青皮 二分 右㕮咀水煎 按此手足太陰少陰足陽明經藥也仲景太陽中暍 證例禁汗下温針無治法宜是湯主之所謂發千古 之秘也 温散之劑 五苓散治暑濕為病發熱頭疼煩躁而渴 方見泄瀉門 桂苓丸治冐暑煩渴飲水過多心腹脹滿小便赤少 肉桂 去皮 茯苓 各一兩 右為末蜜丸每兩作十丸每細嚼一丸白湯下 按已上足太陽例藥也 縮脾飲解伏熱除煩渴消暑毒止吐瀉霍亂 砂仁 草果 烏梅肉 甘草 炙各 四兩 扁豆 炒 乾葛 各二兩 右㕮咀每服四錢水煎冷服 按此手足太陰少陰足陽明經藥也 消暑十全飲 香薷 扁豆 厚朴 甘草 紫蘇 白术 茯苓 藿香 木𤓰 檀香 右㕮咀水煎 按此手足太陰之劑氣藥也然已上二方今世俗多 用姑存之以偹取擇 消毒丸治傷暑發熱頭疼 半夏 甘草 茯苓 各半斤 右為末生薑汁作薄糊丸如梧桐子大每五十丸水 下 易簡方以好醋煮半夏薑汁作糊丸 按此足三陽少陰手太陰經藥也 大順散治冐暑伏熱引飲過多脾胃受濕水榖不分清 濁相干陰陽氣逆霍亂嘔吐臟腑不調 甘草 乾薑 杏仁 去皮尖 桂 去皮 右先將甘草用白砂炒次入薑却下杏仁炒過篩去 沙净合桂為末每服二三錢湯㸃服 按此太陽例藥 冷香飲子治傷暑暍霍亂腹痛煩燥脈沉微或伏 方見霍亂門 來復丹治伏暑泄瀉身熱脈弱 硝石 一兩同硫黄火上微炒用栁條攪結砂子不 可大 太陰𤣥精石 研 舶上硫黄 各一兩 五靈脂 去砂 石 青皮 陳皮 各二兩 右為末和勻好醋糊為丸菀豆大每服二十丸空心 米飲下 按此出厥陰例藥也通利三焦分理陰陽温胃開結 治揮霍變亂神志昏憒元氣下䧟者甚捷然病因暑 火濕熱者勿用 治濕熱之劑 子和桂苓甘露飲治伏暑發渴脈虛 桂 人參 藿香 茯苓 白术 甘草 葛根 澤瀉 石膏 寒水石 各一 兩 滑石 二兩 木香 一錢 右為末每服三錢白湯調下 宣明桂苓甘露飲 茯苓 澤瀉 各一兩 石膏 寒水石 二 兩 滑石 四兩 白术 桂 猪苓 各半 兩 右為末每服二三錢温湯調下 局方辰砂五苓散治伏暑煩渴頭疼身重泄瀉 本方加辰砂 右為末每二三錢或水或湯調下 按此三方並太陽經藥然有温散淡滲解表不同也 治火之劑 黄連解毒湯治暑熱證脈洪實而渴 大金花丸治一切火熱暑證 神芎丸治一切濕熱内甚火暑之實者 方並見火門 玉機微義卷十一
欽定四庫全書 玉機微義卷十二 明 徐用誠 原輯 劉 純 續增 濕門 内經叙濕為諸證 經曰諸濕腫滿皆屬脾土 濕勝則濡瀉 地之濕氣 感則害人皮肉筋脈 原病式曰諸痙强直積飲痞膈中滿霍亂吐下體重附 腫肉如泥按之不起皆屬於濕 脈法 脈經曰脈沉而緩沉而細微緩者皆中濕 脈浮風濕 脈大或浮虛而濇者皆寒濕 脈來滑疾身熱煩喘 胸滿口燥發黄者濕熱 脈洪而緩隂陽兩虛濕熱自 甚 脈洪而動濕熱為痛也 論濕為痿為痺為痛為腫所挾寒熱不同 内經曰因於濕首如裹濕熱不攘大筋腝短小筋弛長 腝短為拘弛長為痿因於氣為腫四維相代陽氣乃竭 按丹溪曰濕者土之濁氣首為諸陽之㑹其位髙其 氣清其體虛故聰明係焉濁氣熏蒸清道不通沉重 不利似乎有物䝉之失而不治濕欎為熱熱留不去 大筋腝短者熱傷血不能養筋故為拘攣小筋弛長 濕傷筋不能束骨故為痿弱因於濕首如裹各三字 為句濕熱不攘以下各四字為句文整而意明第四 章因於氣為腫下文不叙恐有脫簡然王註曰素常 氣疾濕熱加之氣濕熱争故為腫也邪氣漸盛正氣 漸㣲陽氣衰少致邪代正氣不宣通故四維發腫諸 陽受氣於四肢也但今人見膝間闗節腫疼全以為 風治者多悞矣 風寒濕三氣雜至合而為痺也濕氣甚者為著痺也其 多汗而濡者陽氣少隂氣盛也傷於寒濕肌膚盡痛名 曰肌痺 謹按濕證挾寒内甚則腹痛下利外甚則四肢沉重 疼痛或肌肉濡潰痺而不仁也挾風多外甚而身重 痛汗出挾熱内甚則瀉痢外甚則或痛或熱或腫發 黄如此等證雖内傷外感不同況有錯雜之邪合至 當論其先後多少分治可也 寒濕之中人也皮膚不収肌肉堅𦂳榮血泣衛氣去故 曰虛虛者聶辟氣不足按之則氣足以温之故怏然而 不痛 按東垣曰此清虛之地氣傷人也必從足始故地之 濕氣感則害人皮肉筋脈夫百病之變皆生於風雨 寒暑及飲食居處隂陽喜怒針經解云若身形不虚 外邪不能傷也 要畧曰太陽病闗節疼痛而煩脈沉而細者此名中濕 亦曰濕痺其候小便不利大便反快但當利其小便 一身盡痛發熱日晡所劇者此名風濕此病傷於汗出 當風或乆傷冷所致也 風濕脈浮身重汗出惡風 風濕相搏身體疼煩不能轉側不嘔不渴脈虛浮而濇 風濕相搏骨節疼煩掣痛不得屈伸近之則痛劇汗 出短氣小便不利惡風不欲去衣或身微腫也 按以上論風濕寒濕之異 濕家之為病一身盡疼發熱身色如熏黄也 濕家病 身疼發熱面黄而喘頭痛鼻塞而煩其脈大自能飲食 腹中和無病病在頭中寒濕故鼻塞内藥鼻中則愈 按以上前一病本濕熱證例而論不言熱無治法當 分出之濕家者唯東南方濕熱證多丹溪曰濕熱相 火為病十居八九東垣有濕熱證例詳見熱門 論中濕為脾虛所致 陳無擇曰脾虛多中濕故曰濕流闗節中之多使人䐜 脹四肢闗節疼痛而煩乆則浮腫喘滿昏不知人挾風 則眩暈嘔噦兼寒則攣拳掣痛治之不得猛發汗及灼 艾泄瀉惟利小便為佳也 謹按脾虛中濕内因多中滿痞膈瀉痢外感多為痿 痺胕腫疼痛等證葢脾主肌肉爾況有挾風寒暑熱 不一詳前人以挾風與濕在表者宜解肌兼寒與在 半表裏者宜温散宜滲泄唯濕熱在裏宜下裏虗者宜分 消實脾土為上外感非脾虛宜汗之灸之要在適中病 情也 論濕生痰飲 詳見痰飲門 論濕為瀉痢欬瘧等證 詳見泄瀉滯下等門 論濕病似中風 詳見中風門 論濕為脚氣 詳見脚氣門 治濕大法 賈真孫曰濕為土氣火熱能生濕土故夏熱則萬物濕 潤秋涼則萬物乾燥濕病本不自生因熱而怫欎不能 宣行水道故停滯而生濕也況脾土脆弱之人易為感 冐豈必水不流而後為濕哉人只知風寒之威嚴不知 暑濕之炎暄感人於㝠㝠之中也病式云諸痙强直積 飲等證皆屬於濕或胕腫體寒而有水氣裏必小便赤 少不通或渴是蓄熱入裏極深非病寒也大抵治法宜 理脾清熱利小便為上故治濕不利小便非其治也宜 桂苓甘露木香葶藶木通治之守真師曰葶藶木香散 下神芎丸此藥下水濕消腫脹利小便理脾胃無出乎 此也腹脹脚腫甚者舟車丸下之濕熱内深發黄茵陳 湯下之或佐以防己黄茋一身盡腫痛或無汗是濕流 闗節邪氣在表宜五苓散加官桂蒼术微汗之不可大 汗若自汗出多熱燥津液内水不利切勿利之重損津 液也宜防風白术甘草湯主之其濕證有二濕熱證多 濕寒證少當以脈證明辨之如脈滑數小便赤澁引飲 為濕熱證若小便自利清白大便瀉痢身疼自汗為寒 濕證治之宜五苓散加生附蒼术木𤓰主之 濕證治法 解表之劑 金匱防己黄茋湯治風濕脈浮身重汗出惡風或痛 防己 一兩 甘草 炙半兩 白术 七錢半 黄茋 一兩 一錢 右㕮咀每服一兩入薑棗煎 喘者加麻黄 胃氣 不和加芍藥 氣上衝加桂枝 下有寒加細辛 按濕勝身重陽微中風則汗出惡風故用黄茋炙草 實表防己白术勝濕也足三隂例藥 桂枝附子湯治風濕相搏身體疼煩不能自側不嘔不 渴脈浮虛而濇者此湯主之 桂枝 八錢 生薑 六錢 附子 二錢 甘草 炙四 錢 右㕮咀入大棗作二次煎若小便自利者去桂加白 术湯主之服後其人如冐狀勿怪 甘草附子湯治風濕相搏骨節疼煩掣痛不得屈伸近之 則痛劇汗出短氣小便不利惡風不欲去衣或身微 腫痛者 甘草 炙四錢 附子 三錢 白术 四錢 桂枝 八錢 右㕮咀水煎 金匱减桂枝加生薑大棗名白术附 子湯 按此一方足太陽例藥解肌之劑也 麻黄加术湯治濕勝身煩疼 麻黄 六錢 桂枝 四錢 甘草 炙二錢 杏仁 二十 五箇 白术 八錢 右㕮咀水煎取微汗金匱减桂术加薏苡仁名麻黄 杏仁薏苡甘草湯治濕勝身疼日晡所劇者 按此太陽發表例藥已上諸方治風寒濕之劑 元戎加味五苓散治濕勝身痛小便不利體重發渴 本方加羌活 按此太陽解表滲利之劑治風濕寒濕藥也 局方五積散治外感風寒冐寒濕身體重痛 見本方 按海藏云麻黄桂芍甘草即麻黄桂枝各半湯也蒼 术甘草陳皮厚朴即平胃散也枳殻桔梗陳皮茯苓 半夏即桔梗半夏等湯也又川芎當歸治血兼乾薑 厚朴散氣此數藥相合為解表温中泄濕之劑去痰 消痞調經之方雖為内寒外感表裏之分之所制實 非仲景表裏麻黄桂枝薑附之的方也主於積冷嘔 泄時疫項背拘急加葱白豆豉厥逆加吳茱萸寒熱 欬逆加棗婦人難産加醋始知用之非一途也惟知 活法者其擇之 東垣羌活湯治濕熱自甚身重或眩暈麻木小便澁赤 下焦痿弱無力行步不正 方見熱門 按此勝濕升陽之劑也出太陽茯苓澤瀉例 温散之劑 真武湯治寒少甚腹痛下痢四肢沉重 附子湯 方並見寒門 按此少隂例藥也 局方滲濕湯治寒濕所傷身重腰冷如坐水中小便或 澁大便溏泄皆坐卧濕地或隂雨所襲之也 蒼术 白术 甘草 各一兩 乾薑 茯苓 各二兩 陳皮 丁香 各二錢半 右㕮咀每四錢入棗煎 按此足陽明太隂藥也温中勝濕之劑 治熱散鬰之劑 茵陳五苓散治濕熱勝發熱黄疸 茵陳蒿 十分 五苓散 五分 右二物和勻水煎服 宣明桂苓甘露飲治濕熱内甚煩渴瀉痢小便澁大便 急痛霍亂吐下頭痛口乾 方見暑門 大橘皮湯治濕熱内甚心腹脹滿小便不利大便滑洩 橘皮 一兩半 木香 一錢 滑石 六兩 㯽榔 三錢 茯苓 一兩 猪苓 澤瀉 白术 桂枝 各半兩 甘草 二錢 右㕮咀每服六七錢入薑煎 葶藶木香散治濕熱内外餘熱水腫腹脹小便赤澁大便洩 葶藶 茯苓 猪苓 白术 各一 兩 木香 半錢 澤瀉 木通 甘草 各半 兩 桂枝 半兩 滑石 三兩 右為末毎三錢白湯調下 按以上諸方出太陽例藥也河間曰若小便不得通利而 反轉泄者乃濕熱痞悶極深而攻之不開是能反為注泄 此正氣已衰而多難救慎不可與此也然當滋其化源 東垣清燥湯治表裏有濕熱痿厥癱瘓不能行走或足 踝膝上皆腫痛口乾瀉痢 方見痿門 按隂陽兩虚濕熱甚者不可缺此 當歸拈痛湯 方見瘡瘍門 按此治濕熱盛實之劑 宣劑 𤓰蒂散治中寒濕頭痛面黄鼻塞煩而脈大 𤓰蒂 一味為末 右以些小於鼻内吹之其水自下 按濕盛致痰液留膈上肩背重痛麻痺者宜此吐之 出足太陽例藥也 攻下之劑 宣明三花神佑丸治一切水濕腫病大腹實脹喘滿 方見痰飲門 舟車丸 大黄 二兩 甘遂 大㦸 芫花 青皮 陳皮 牽牛 頭末四 兩 木香 半兩 右為末水丸如桐子大每六七十丸白湯下隨證臨 時加減 濬川散 大黄 煨二兩 郁李仁 二兩 芒硝 半兩 甘遂 一兩 製 牽牛 頭末四兩 右為末 湯調下半錢空心臨卧隨證加减服 導水丸治濕熱内欎胸膈痞悶鼽衂口舌生瘡咽喉不 利牙疳齒蝕口臭或遍身生濕瘡乾疥睡語咬牙驚 惕怔忡大小便滯澁風熱酒毒藴熱等證 大黄 黄芩 各二兩 牽牛 頭末 滑石 各四 兩 右為末水丸如梧子大每四五十丸煎水下隨證臨 時加減 按以上諸方出陽明例藥也又氣血之劑濕熱甚者 非此不䏻除但中病者即止虚弱者慎之故守真亦 云凡正氣已衰者不可與葶藶木香散况以上諸藥 乎 禹功散 方見疝氣門 除濕丹治諸濕客搏腰膝重痛足脛浮腫筋脈𦂳急津 液凝澁便溺不利 㯽榔 甘遂 葳靈仙 赤芍 澤瀉 葶藶 各二兩 乳香 沒藥 各一 兩 牽牛 半兩 大㦸 炒三兩 陳皮 四兩 右為末糊丸桐子大每五十丸至七十丸温水下 按此出太陽例藥諸濕欎滯於表裏重痛沉著非此 不除 東垣海金沙散治脾濕太過通身腫滿喘不得卧及腹 脹如皷 牽牛 一兩半 微炒 甘遂 半兩 白术 一兩 海金沙 三 錢 右為末每二錢煎倒流水調下得利止後服 聖靈丹治脾肺有濕喘滿腫盛小便赤澁 苦葶藶 四兩 炒 茯苓 寒食麵包煨 木香 㯽榔 漢防己 木通 人參 各二 錢半 右為末棗肉丸梧子大每三十丸桒白皮湯下 續隨子丸治肺經有濕通身虛腫滿悶不快或欬或喘 人參 漢防己 赤茯苓 如工 煨 㯽榔 木香 各半兩 葶藶 四兩炒 續隨子 一兩 海金沙 半 兩 右為末棗肉丸梧子大每三十丸桒白皮湯下 按此三方並太陽例藥當較其輕重選使可也 升散滲利之劑 機要白术芍藥湯 白术湯 茯苓湯 東垣升陽除濕湯 升陽除濕防風湯 方並見泄瀉門 導滯通經湯治脾濕有餘氣不宣通面目手足腫注悶 而痛陳五苓内减猪苓桂加木香陳皮 右㕮咀每服五錢水煎 局方五苓散 白术 猪苓 茯苓 各兩半 桂 一兩 澤瀉 二兩半 右為末每服三二錢熱湯調下 按已上諸方並太陽例藥宜隨證選用 平胃散 蒼术 八兩 陳皮 五兩 甘草 炒三兩 厚朴 五兩 右為末每三錢薑棗煎或鹽湯㸃服 對金飲子治脾胃受濕腹脹米榖不化飲食不進身體 沉重肢節酸疼皮膚微腫 平胃散 一兩 桒白皮 炒一兩 右為末每三二錢入薑煎服 按此二方足太隂陽明手太隂藥也 丹溪越鞠丸治濕欎 蒼术 撫芎 白芷 玉機微義卷十二
欽定四庫全書 玉機微義卷十三 明 徐用誠 原輯 劉 純 續増 燥門 結燥附 内經論燥為諸證 諸澁枯涸乾勁皴揭皆属於燥 按此河間論治已詳然當分大便閟結或消渴之類 為裏證皮膚燥澁乾疥𤓰枯之類為表證而於陽結 隂結氣盛血少痰欎風熱可得而悉 燥本風熱論 原病式云經曰風熱火同陽也寒燥濕同隂也又燥濕 小異也然燥金雖屬秋隂而異于寒濕故反同其風熱 也故火熱勝金衰而風生則風能勝濕熱能耗液而反 寒陽實隂虛則風熱勝于水濕而為燥也凡人風病多 因熱甚而風燥者為其兼化以熱為其主也然陽實隂 虛而風熱太甚以勝水濕因而成燥肝主于筋而風氣 自甚又燥熱加之液還聚扵胸膈則筋太燥也燥金主 扵收歛勁切𦂳濇故為病筋脈勁强𦂳急而口噤也或 病燥熱太甚而脾胃乾涸成消渴者或風熱燥甚怫欎 在表而裏氣平者善伸數欠筋脈拘急或時惡寒或筋 惕而搐脈浮數而弦也風熱燥并欎甚于裏故煩滿而 或閟結也及風癎之發作者由熱甚而風燥為其兼化 涎溢胸膈燥爍而瘈瘲昏冐僵仆也凡此諸證皆由熱 甚而生風燥各有異者由風熱燥各微甚不等故也所 謂中風或筋緩者因其風熱勝濕而為燥乃燥之甚也 然筋緩不收而痿痺故諸膹欎病痿皆屬金肺乃燥之 化也如秋深燥甚則草木痿落而不收病之象也是以 手得血而能握足得血而能步夫燥之為病者血液衰 少也而又氣血不能通暢故病然也 論燥熱勝隂 見消渴門 論結燥病本不同 東垣曰金匱真言論云北方黒色入通扵腎開竅扵二 隂藏精扵腎又云腎主大便大便難取足少隂夫腎主 五液津液潤則大便如常若飢飽勞逸損傷胃氣及食 辛熱味厚之物而助火邪伏扵血中耗散真隂津液虧 少故大便結燥然結燥之病不一有熱燥有風燥有陽 結有隂結又有年老氣虛津液不足而結者治法云腎 惡燥急食辛以潤之結者散之如少隂不得大便以辛 潤之太隂不得大便以苦瀉之陽結者散之隂結者熱 之仲景云小便利大便硬不可攻下以脾約丸潤之食 傷太隂腹滿食不化腹響然不能大便者以苦藥瀉之 大抵津液耗少而燥者以辛潤之有物而結者當下之 若不究其源一槩用巴豆牽牛之類下之損其津液燥 結愈甚有復下復結極則以至引導於下而不能通者 遂成不救之證可不慎哉 按此只是論結燥言裏證也河間所論則兼表裏而 言之矣猶宜以燥熱勝隂相火論諸篇兼㸔 燥證治法 治風之劑 機要大秦艽湯治血弱隂虛不能養筋筋燥而手足不 能運動指爪乾燥屬風熱甚者 方見中風門 按此散風熱養血之劑太陽例藥也 麻仁丸 郁李仁 麻子仁 各一兩 另研 大黄 二兩半以一半 炒 山藥 防風 枳殻 炒各七 錢半 㯽榔 半兩 羌活 木香 各五錢半 右為細末煉蜜丸梧子大每三二丸温水下 按此手足陽明足太陽經藥表裏之劑氣分藥也 東垣潤腸丸治脾胃中伏火大便秘澁或乾燥秘塞不 通全不思食乃風結秘血結秘皆令秘塞也以潤燥 和血疏風自然通矣 麻子仁 桃仁 各一兩去 皮尖另研 羌活 當歸尾 大黄 煨各半 兩 皂角仁 秦芁 各五錢 右除另研外為細末五上火煉蜜丸如桐子大每三 五十丸食前白湯下又有潤燥丸一方於本方加郁 李仁防風是也 按此足太隂手足陽明表裏藥也 治熱之劑 宣明當歸龍膽丸 方見火門 清涼飲子 方見熱門 和血潤下之劑 東垣導滯通幽湯治大便難幽門不通上衝吸門不開 噎塞不便燥閉氣不得下治在幽門以辛潤之 當歸 升麻 桃仁 各一錢 另研 生地黄 熟地黄 各半 錢 紅花 炙甘草 各三分 右件作一服水煎調㯽榔細末半錢服加大黄名當 歸潤燥湯 元戎四物湯治臓結秘澁者 當歸 熟地黄 川芎 白芍藥 大黄 煨 桃仁 各等分 右㕮咀水煎或為丸服亦得 按此手足厥隂經藥也 子和脾約丸 麻仁 一兩二 錢半 枳實 炒 厚朴 芍藥 各二 兩 大黄 四兩蒸 杏仁 去皮尖炒一兩二錢 右為末煉蜜丸梧子大每三二十丸温水下 潤體丸 郁李仁 大黄 桂心 黒牽牛 當歸 黄柏 各半兩 輕粉 少許 右為末水丸如梧子大每三四十丸温水下 按已上二方一氣分藥一血分藥也二方故所主不 同然氣血不能宣通者非此莫能療而氣虛津液不 足者慎之 神功丸 方見欬門 按此手足太隂藥也氣分之劑 滋隂之劑 㧞萃六味地黄丸治下焦燥熱小便澁而數 丹溪大補丸治隂虛燥熱 方見火門 玉機微義卷十三
欽定四庫全書 玉機微義卷十四 明 徐用誠 原輯 劉 純 續増 寒門 内經敘寒氣為痛為積為嘔為泄 舉痛論云寒氣入經而稽泣經脈不行客於脈外則血 少客於脈中則氣不通故卒然而痛重中於寒則痛乆 矣 寒氣客於小腸募原之間絡血之中血泣不得注 於大經血氣稽留不得行故宿昔而成積 寒氣客於 腸胃厥逆上出故痛而嘔也 寒氣客於小腸小腸不 得成聚故腹痛後泄矣 謹按篇中具寒氣客於諸脈及相引腹股等為痛甚 詳宜玩本文為積 又詳見積聚門 論寒為癥瘕堅痞厥逆諸證 原病式曰諸病上下所出水液澄徹清冷下痢清白吐 痢腥穢食已不飢堅痞腹滿急痛癥瘕㿗疝屈伸不便 厥逆禁固皆屬於寒 論寒為滯下泄瀉欬嗽諸證 詳見滯下等門 按已上諸論病機多屬内中於寒口食生冷所致皆 非外感證也因兹所類但以傷寒外感分例然已上 病機亦有標本不同故不復叅附詳見各門 脉法 難經曰傷寒之脈隂陽俱盛而𦂳濇 傷寒論曰脈隂陽俱𦂳者名曰傷寒 寸口脈浮而𦂳 浮則為風𦂳則為寒 浮濇而𦂳為傷寒 謹按傷寒脈及六經𫝊變本論已詳兹不備録惟許 學士百證歌第一篇甚得㫖要但其中二句訛舛如 脈浮而緩風傷榮浮𦂳兼濇寒傷衛正與仲景脈理 差别此非許學士之不精盖亦後人傳寫之誤也 許學士云仲景言脈大浮數動滑此名陽也沉濇弱 弦微此名隂也脈訣以動脈為隂弦為陽何也大抵 此兼衆脈而合言之也唯傷寒如此雜病各見一脈 仲景之意若曰浮大者陽也兼之以動滑數之類安 得不為陽沉細者隂也兼之以濇弦數之類安得不 為隂故仲景論動脈則曰陽動則汗出隂動則發熱 數脈見于闗上上下無頭尾如豆大厥厥動揺名曰 動也又結胸證云脈浮而動浮則為風動則為痛故 兼數與浮而言動脈則陽脈陽病也宜矣仲景論弦 者狀如弓弦按之不移弦則為减又曰支飲急弦又 少隂證云手足寒脈弦遲故此兼遲而言弦則為隂 證脈也宜矣故仲景傷寒脈不可與雜病脈同日而 語也今陽證往往浮大而厥厥厥動揺其沈細而弦 者必隂證也何疑之有哉故知治傷寒當以仲景脈 法為本 脈經曰遲𦂳為寒 寒則𦂳弦 濇遲沈細為寒 脈 小實而𦂳者病在内冷 脈沈而細下焦有寒 脈累 累而貫珠不前至有風寒在大腸 脈細小𦂳急病速 進在中寒為疝瘕 寸口脈遲上焦有寒脈𦂳寒之實 也闗脈遲胃中寒尺脈遲濇寒在下焦 弦小者寒癖 遲而緩微而𦂳皆有寒也 論傷寒中寒受病不同 丹溪曰仲景論傷寒矣而未及乎中寒先哲治胃大寒 而昏用附子理中而安其議藥則得之矣曰傷曰中未 聞有議其異同之者因思傷寒有即病有不即病必大 發熱邪循經而入以漸而深中寒則倉卒感受其病即 發而暴傷寒之人因其舊有欎熱風寒外來肌腠自宻 欎發為熱其初也用麻黄桂枝 發表而安以病體不 甚虛也中寒之人乘其膚腠踈豁一身受邪難分經絡 無熱可發温補自觧此胃氣之大虛也傷寒熱雖甚不 死中寒若不急治去生甚逺其虛實葢可見矣 謹按仲景論傷寒至三隂病例可汗外感也韓祗和 例温中即中寒也張㓗古三隂可下王海藏例可補 皆言内傷也但韓氏不直指中寒而就於隂證立便 例例可温中之法與仲景三隂病論證不同乃别立 方意指中寒而未甚瑩故丹溪先生重明此意然皆 宜詳玩臨證合宜處治也 論隂陽虛盛惡寒與傷寒不同 内經曰陽虛則外寒者陽受氣於上焦以温皮膚分肉 之間令寒氣在外則上焦不通上焦不通則寒氣獨留 於外故寒慄 隂盛則内寒者因厥氣上逆寒氣積於 胸中而不瀉不瀉則温氣去寒獨留則血凝泣凝則脈 不通其脈盛大以澁故中寒 按此言隂陽虛盛為寒本七情所動之致義見調經 論篇皆與傷寒中寒受病不同者也 東垣曰夜則惡寒晝則安静是隂血自旺於隂分也 夜則惡寒晝則惡寒是重隂無陽也當亟瀉其隂峻補 其陽 夜則安静晝則惡寒是隂氣上溢於陽中也 按此亦隂盛所致之本病非感寒外因也傷寒外因 三陽惡寒皆表邪未解太隂手足自温故不惡寒少 隂厥隂手足厥逆而惡寒者隂盛然也與此稍異 論隂毒 王海藏云隂毒本因腎氣虛寒因慾事或食生冷物而 後傍風内既伏隂外又傷寒或先感外寒而後伏隂内 外皆隂則陽氣不守遂發隂毒身重眼睛疼身體倦怠 而甚熱四肢厥逆冷額上及手背冷汗不止或多煩渴 精神恍惚如有所失三二日間或可起行不甚覺重診 之則六脈沈細而疾尺部短小寸口或無若服涼藥則 渴轉甚躁轉急有此證者急服還陽退隂之藥則安惟 補虛和氣而已宜服正元散之類隂證不宜發汗如氣 正脈大身熱未差用藥發汗無妨 或寸口小而尺脈 微大亦同積隂感於下則微陽消於上故其候沈重四 肢逆冷腹痛轉甚或喉不利或心下脹滿結硬躁渴虛 汗不止或時狂言爪甲面色青黒六脈沈細而一息七 至以來有此證者速宜於氣海闗元二穴灸三二百壯 以手足和暖為効仍服金液丹來復丹之類隨證治之 按此言陽氣不守或積隂感於下微陽消於上遂為 隂毒與活人書論隂毒為隂氣獨盛陽氣暴絶者殊 有發明矣但言不守與消之義而又不若趙氏釋活 人書云隂氣極盛陽氣極微為隂毒陽氣極盛隂氣 極微為陽毒庶不為竭絶之證義尤明白隂盛格陽 脈附見熱門 論諸證寒熱似傷寒 詳見熱門 謹按世傳以寒痰脚氣食積勞煩四證為似傷寒然 以形證較之亦豈止四證而已故集證論 詳見熱門 論傷寒傳變 此事難知云足太陽為巨陽為老陽又為諸陽之首故 多傳變爾太陽傳陽明謂之微邪是水傳土也又謂之 循經得度傳太陽傳少陽謂之越經傳太陽傳太隂謂 之誤下傳太陽傳少隂謂之表裏傳變之邪太陽為甚 復傳少隂水勝火火勝水此南北二方之變頃刻之間 其害人也甚於太陽多矣若辨之不早必成不救之疾 況亂投湯藥者乎太陽傳厥隂謂之首尾傳厥隂與督 脈上行與太陽相接又名巡經得度傳灾變至重不為 不多矣 按此可謂發仲景之心法矣趙氏亦曰傷寒六經傳 變或虛或實或冷或熱無非邪氣之所為也有次第 傳經之陽邪有直入本經之隂邪有下後内䧟之邪 皆不可不辨也然成無已引華陀云傷寒一日在皮 二日在膚三日在肌四日在胸五日在腹六日入胃 即傳裏也與成所論七日不解為再經二七日不解 為過經皆大約也故一無治例惟六經傳變為的故 太陽傳變居多者因其初感邪氣乘虛而入則傳也 有三五日止在本經或十數日不傳者有之有傳過 一經而不再傳者亦有之有悞服藥而致傳變者多 矣大抵邪在陽經則易治傳入隂分則危殆葢陽微 隂盛正虛邪實矣況悞下内䧟汗虛别經者則壊異 傾危可立待也學者慎之 論傷寒只傳足經不傳手經 發明曰傷寒受病之由皆出熱論一篇而已皆傳足經 不傳手經何也葢傷寒病冬月得之足太陽膀胱經為 首次至足厥隂肝經為尾此病惟傷北方與東方反戌 土上有足陽明胃濕之專位兼丑上有足太隂脾土之 專位葢足之六經皆在東北之方經云冬傷於寒即發 者為傷寒春發為温病夏發為温疫為病最重此之謂 也仲景云無竒經則無傷寒縁竒經皆附足六經不附 手經寒邪只傷足經者為有竒經故也長夏為大熱病 者夏火既王火之方與秋之分皆手經居之水方與春 之分皆足經不足及夏火王客邪助于手經則不足者 愈不足矣故所用之藥皆泄有餘而非足經藥何者泄有 餘則不足者補矣此傷寒只先足經而不言手經也大 大意如此至於傳手經者亦有之矣 論傷寒傳手經 此事難知曰傷寒傳至五六日間漸變神昏不語或睡 中獨語一二句目赤唇焦舌乾不飲水稀粥與之則嚥 終日不與則不思六脈細數而不洪大心下不痞腹中 不滿大小便如常或傳至十日以來形貎如醉人虛見 神昏不已多用承氣湯下之則誤矣葢不知此熱傳手 少隂心經也然而又未知自何經而來答曰本太陽經 傷風風為陽邪陽邪傷衛隂血自燥熱畜膀胱壬病逆 傳於丙丙丁兄妹由是傳心心火自上迫而熏肺所以 神昏也謂肺為清虛之藏内有火邪致令神昏宜梔子 黄苓黄連湯若脈在丙者導赤散脈在丁者瀉心湯若 誤用涼膈散乃氣中之血藥也在左手寸脈沈滑有力 者則可用之或用犀角地黄湯近於是也本方所説若 無犀角以升麻代之是陽明經藥也此解陽明經血中 熱藥若脈浮沈俱有力者是丙丁中俱有熱也可以導 赤瀉心各半服之則宜矣此證膀胱傳丙足傳手經也 下傳上也丙傳丁也表傳裏也壬傳丁者艮傳離也越 經傳也又謂腑傳臟也活人云傷寒只傳足經不傳手 經此言不盡意也有從足經而傳手經者何以知之經 云傳寒或止傳一經或間傳三經不可一途而取之但 憑其脈與外證治之此活法也與食則嚥者邪不在胃 也不與則不思者以其神昏故熱邪既不在胃誤與承 氣湯下之其死也必矣 謹按傷寒本只傳足經已上又例傳手經之義可謂 發病機之秘矣葢只是邪藴日乆因足經實手經虛 故寃熱爾有因汗下差悞而傳有因七情或勞倦等 而致者有之大抵傳于經必有所因所以古人有救 逆復脈等法豈但切中病情實啓後人之意例爾 論傷寒隂分發熱為反用温汗法 趙嗣真曰詳仲景論發汗湯劑各分輕重不同如麻黄 桂枝青龍各半越婢等湯各有等差至於少隂發汗二 湯雖同用麻黄附子亦自有輕重加减之别故以加細 辛為重加甘草為輕辛散甘緩之義也其第一證以少 隂本無熱此發熱故曰反也葢發熱為邪在表而當汗 又兼脈沈屬隂而當温故以附子温經麻黄散寒而熱 須汗解故加細辛是汗劑之重者第一證既無裏寒之 可温又無裏熱之可下求其所用麻黄附子之意則是 脈亦沈方可名曰少隂病身亦發熱方可行發表藥又 得之二三日病氣尚淺比之前證亦稍輕故不重言脈 證而但曰微發汗所以去細辛加甘草是汗劑之輕者 向使脈不沈身不熱又無他證則是無病人也又何藥 焉仲景本分作兩證以别汗劑之輕重活人書却於第 二證中除去無證兩字改作常見少隂熱陽證者所謂 少隂熱陽証如經云心中煩不得卧或咽瘡聲不出 者或欬而嘔渴或口燥咽乾或腹脹不大便數證皆是 也夫豈麻黄附子甘草湯發汗劑所可治耶抑又有聞 焉麻黄附子細辛湯為治少隂病之脈沈反發熱者固 也而仲景又有四逆湯治太陽病之發熱反脈沈者均 謂之反也仲景云病發熱頭疼脈反沈若不差身體頭 疼痛者當救其裏宜四逆湯此證出太陽篇又云少陰 病始得之反發熱脈沈者麻黄附子細辛湯此證出少 隂篇切詳太陽病發熱頭痛法當脈浮今反沈少隂脈 沈法當無熱今反熱仲景於此兩證各言反者謂反常 也葢是太陽病脈似少隂少隂病證似太陽所以謂之 反而治之異也今深究其㫖均是脈沈發熱以其有頭 痛故為太陽病陽證當脈浮今反不能浮者以裏虚乆 寒正氣裏微所致又身體疼痛故宜救裏使正氣内強 逼邪出外而乾薑生附亦能出汗而解假使裏不虛寒 則當見脈浮而正屬太陽麻黄湯證也均是脈沈發熱 以其無頭痛故名少隂病隂病當無熱今反寒邪在表 未傳在裏但皮腠欎閉而為熱而在裏無病故用麻黄 細辛以發表邪之熱附子以温少隂之經假使寒邪入 裏則外必無熱當見吐利厥逆等證而屬正少隂四逆 湯證也由此觀之表邪浮淺發熱之反猶輕正氣衰微 脈沈之反為重此四逆湯為劑不為不重於麻黄附子 細辛湯也又可見熟附配麻黄發中有補生附配乾薑 補中有發仲景之㫖微矣嗟夫常病用常法夫誰不知 設有證變者或脈變者往往疑似參差亦欲以常法例 治之惑矣如仲景所論太陽少隂兩證脈沈發熱雖同 而受病與用藥自别此實證治之竒異醫法之𤣥微故 併及之 謹按傷寒六經證仲景例表裏六經藥矣而又於毎 經表藥中分脈證輕重而用藥如此實萬世無窮之 惠也然厯世而下得此意例之妙者能幾人哉但近 世習俗不求其意托時世風土之異或例用氣藥以 治傷寒表邪逆悮多矣況裏證乎論見後發表諸方 下 論傷寒兩感 王海藏曰天之邪氣感則害人五臟以是知内外兩感 臟腑俱病欲表之則有裏欲下之則有表表裏既不能 一治故云兩感者不治然所禀有虛實所感有淺深虛 而感之深者必死實而感之淺者猶可治治之而不救 者有矣未有不治而獲生者矣余嘗用大羌活湯間有 生者十得二三故立此以待好生君子用之 按本方治法見後 趙嗣真曰仲景論兩感為必死之證而復以治有先後 發表攻裏之説繼之者葢不忍坐視而欲覬其萬一之 可活也活人書云宜救裏以四逆湯後救表以桂枝湯 殊不知仲景云太陽與少隂俱病則頭痛為太陽邪盛 於表口乾而渴為少隂邪盛於裏也陽明與太隂俱病 則身熱譫語為陽明邪盛於表不欲食腹滿為太隂邪 盛於裏也少陽與厥隂俱病則耳聾為少陽邪盛於表 囊縮而厥為厥隂邪盛於裏也三陽之頭痛身熱耳聾 救表己自不可三隂之腹滿口乾渴縮囊而厥不下可 乎活人書引下痢身疼痛虛寒救裏之例而欲施於煩 渇腹滿譫語囊縮熱實之證然乎否乎葢仲景所謂發 表者葛根麻黄是也所謂攻裏者調胃承氣是也活人 書所謂救裏則是四逆救表則是桂枝今以救為攻豈 不相背若用四逆湯是以火濟火而腹滿譫語囊縮等 證何由而除臟腑何由而通榮衛何由而行而六日死 者可立而待也吁兩感雖為不治之證矣然用藥之法 助正除邪虛實實虛補不足損有餘之理學者不可不 素有一定之法於胸中也 傷寒合病併病論 趙嗣真曰愚嘗疑合病與併病之為難明也乆矣因姑 釋之葢合病者二陽經或三陽經同受病病之不傳者 也併病者一陽經先病又過一經病之傳者也且如太 陽陽明併病一證若併而未盡是傳未過尚有表證仲 景所謂太陽證不罷面色赤陽氣怫欎在表不得越煩 躁短氣是也猶當汗之以各半湯若併之已盡是為傳 過仲景所謂太陽證罷潮熱手足汗出大便硬而譫語 者是也法當下之以承氣湯是知傳則入腑不傳則不 入腑所以仲景論太陽陽明合病止出三證如前於太 陽陽明併病則言其有傳受如此也又三陽經互相合 病皆曰下利仲景於太陽陽明合病則主以葛根湯太 陽少陽合病主以黄芩湯少陽陽明合病主以承氣湯 至於太陽少陽併病其證頭項强痛眩閟如結胸心下 痞鞕當刺大椎肺俞肝俞不可汗下太陽陽明併病已 見上論但三陽合病仲景無背惡寒語句雖别有口燥 渴心煩背微惡寒者乃屬太陽證而非三陽合病也三 陽若與三隂合病即是兩感所以三隂無合病例也 按三陽合病證治見傷寒論陽明例篇 傷寒變温熱病論 趙嗣真曰按仲景論謂冬月冐寒伏藏於肌膚而未即 病因春温氣所變則為熱夫變者改易之義也至此則 伏寒各隨春夏之氣改變為温為熱既變之後不得復 言其為寒也所以仲景云温病不惡寒者其理可見矣 活人書却於温病曰陽熱末盛為寒所制豈有伏寒既 已變而為温尚可言寒能制其陽熱耶又於熱病曰陽 熱已盛寒不能制亦不當復言其為寒也葢是春夏陽 熱已變其伏寒即非有寒不能制其陽熱爾外有寒能 折陽氣者乃是時行寒疫仲景所謂春分以後秋分節 前天有暴寒為時行寒疫也三月四月其時陽氣尚弱 為寒所折病熱則輕五月六月陽氣已盛為寒所折病 熱則重七月八月陽氣已衰為寒所折病熱亦微是知 時行寒疫與温熱二病所論陽氣盛衰時月則同至於 論暴寒之寒與伏寒已變之寒自是相違名不正則言 不順矣仲景又云其病與温及暑病相似但治有殊者 要在辨其病源寒熱温三者之殊則用藥冷熱之品味 判然矣 謹按王安道傷寒立法考曰讀仲景書當求其立法 之意不然則疑信相雜未免通此而礙彼也夫傷寒 有即病者則為傷寒不即病者則謂之温與暑焉其 類雖殊其所受之源則不殊也夫仲景之書三隂經 寒證居熱證十之七八彼不即病之温暑但一於熱 耳何由而為寒哉就三隂寒證而詳味之然後知予 言之不妄或謂三隂經寒證本是雜病為王叔和増 入其中又或謂其證之寒葢由寒藥誤治而致若此 者非也夫叔和之増入者辨脈平脈與可汗可下等 諸篇而已其六經病篇必非叔和所能賛辭也但厥 隂經中下痢嘔噦諸條却是叔和因其有厥逆而附 遂併無厥逆而同類者亦附之耳至若以藥誤治而 成變證則為太陽為多縱使三隂證亦或有寒藥誤 治而變寒者然豈應如是之衆乎夫惟後人以仲景 書通為傷寒温暑者設遂致諸温劑皆疑之而不敢 用韓祗和雖覺桂枝湯之難用但謂今昔之世不同 然未悟仲景書本為即病之傷寒設也且其著微㫖 一書又純以温暑作傷寒立論而即病之傷寒反不 言及此已是捨本從末全不能窺仲景藩籬又以夏 至前胸膈悶嘔逆氣塞腸鳴腹痛身體拘急手足逆 冷等證視為傷寒謂與仲景三隂證脈理同而證不 同遂别立温中法以治以予觀之其胸膈滿悶嘔逆 氣塞等證既與仲景所叙三隂證不同則是内傷雜 病豈温暑病乎況仲景所叙三隂證求對於春夏温 暑之病不亦惛乎雖然祗和時内傷之理未明而又 適當温暑病作之際其為感也固宜若非内傷雜病 則不止暴寒所中之病也且但曰寒而當温然未嘗 求其所以為寒之故也能求其故則知温暑本無寒 證其為寒證者皆内傷雜病與暴寒所中也至於劉 守真出亦以温暑作傷寒立論而遺即病之傷寒其 所處辛涼解散之劑固為昧者有中風傷寒錯治之 失而立葢亦不無桂枝麻黄難用之惑也既於此則 無由悟夫仲景立桂枝麻黄湯之有所主用桂枝麻 黄湯之有其時矣故原病式曰夏熱用桂枝麻黄之 類熱藥發表須加寒藥不然則熱甚發黄或出斑矣 殊不知仲景主桂枝麻黄湯本不欲用於夏月之時 矣苟悟夫桂枝麻黄本非温暑之劑則羣疑氷泮矣 何也夫寒之初客於表也開腠理欎陽氣而為熱故 非辛温之藥不能開腠理以泄其熱此麻黄湯之所 由立也至於風邪傷表雖反疎腠理而不閉然邪既 客表則表之正氣受傷而不能流通故亦發熱也必 以辛甘温之藥發其邪則邪去而腠理自宻矣此桂 枝湯之所由立也其所以不加寒藥者葢由寒風在 表又當天令寒冷之時而無所避故也後人不知仲 景立法之意故有惑於桂枝麻黄之熱有犯於春夏 之司氣而不敢用於是有須加寒藥之論夫欲加寒 藥於桂枝麻黄之中此乃不悟其所以然故如此耳 若仲景為温暑立方必不如此必别有法但惜其遺 帙不傳致使後人有多岐之患若知仲景傷寒論專 為即病傷寒作則知麻黄桂枝所宜用之故除傳經 熱病之外其直傷隂經與太陽不欎熱即傳隂經諸 寒證皆有所歸著而不復疑為藥寒誤下而生矣若 春夏有惡風惡寒有汗無汗之證葢春夏暴中風寒 之新病非冬時受傷過時而發者不然則或是温暑 將發而復感於風寒或因感風寒而動乎乆欎之熱 遂發温暑也仲景曰太陽證發熱而渴不惡寒者為 温病觀此則知温病不當惡寒而當渴其惡寒而不 渴者非温病矣仲景雖不言暑病然暑病與温病同 但復過一時而加重於温病矣其不惡寒而渴則無 異也春夏雖有惡寒惡風表證其桂枝麻黄二湯終 難輕用勿泥於發表不逺熱之語也於是而用辛涼 解散庶為得宜苟不慎而槩用之誠不能免夫狂躁 斑黄衂血之變而亦無功也雖或者行桂枝麻黄於 春夏而效乃是因其辛散之力而偶中於萬一斷不 可視為常道而守之後人以通解散百解散之類不 問四時中風傷寒一例施之雖非至正之道然較之 不慎而輕用麻黄桂枝以致變者則反庶幾矣若夫 仲景於三隂經每用温藥亦由病之所必須與用之 有其時耳若槩以三隂寒證視為雜病而外之得無 負於仲景濟人利物之至仁而誤後世乎自先覺不 示傷寒温暑異治之端緒但一以寒涼為主而諸温 熱之劑悉在所畧致使後之學者視仲景書欲仗焉 而不敢以終決欲棄焉則猶以為立法之祖而不能 外也能明夫仲景本為即病者設法則桂枝麻黄未 必難用諸温熱之劑未必可畧矣若謂仲景法不獨 為即病者設則凡時行及寒疫温瘧風温等證亦通 似傷寒六經病諸方治之乎故仲景曰冬温之毒與 傷寒大異為治不同又曰寒疫與温病及暑病相似 但治有殊耳是知温暑及時行寒疫温瘧風温等病 必别有治法今不見者亡之也觀其所謂為治不同 所謂温瘧風温温毒温疫脈之變證方治如説之語 豈非有法而亡之乎決不可以傷寒六經病諸方通 治也夫素問謂人傷於寒為病熱者言常而不言變 也仲景謂或寒或熱而不一者備常與變而弗遺也 仲景槩言古人之所未言大有功於古人者雖欲偏 廢可乎 按右説與前論互有發明皆甚有功於仲景矣然傷 寒卒病與夫時行寒疫但在脈證相符而治之何以 能致變逆也夫審傷寒雜病脈異則所用辛温辛涼 之劑判然矣大抵於既傳之後變異多端豈無實肖 雜證者故仲景叔和論次雖例有混淆而證因標本 不同治則權變不一證例多同而治療有殊故不能 不使人致疑也人能求其意合而歸一以觀之則證 例自定證定則治法不差矣但要將經論熟讀玩味 有疑處兼看别書如趙氏為活人書釋疑曰活人書 之可疑者甚多仲景論亦有可疑者如白虎湯仲景 既云表不解者不可與而白虎加人參湯證一曰惡 風一曰惡寒豈非表不解而復用白虎何耶葢惡風 曰微則但見於背而不至甚於惡風曰時時則時或 乍寒而不常是表證已輕非若前證脈浮發熱無汗 全不解者加之大熱大渴所以用白虎而無疑也又 曰仲景論太陽病得之八九日如瘧狀發熱惡寒熱 多寒少其人不嘔清便欲自可一日二三度發脈微 緩者為欲愈若脈微而惡寒者此隂陽俱虛不可更 發汗更下更吐也面色反有熱色者未欲解也以其 不能得小汗出身必痒宜桂枝麻黄各半湯仲景之 意葢以得病八九日如瘧狀發熱惡寒熱多寒少十 六字為自初至今之證以下文乃是已後擬病防變 之辭當分作三截看若其人不嘔清便欲自可一日 二三度發脈浮緩為欲愈此一節乃裏和無病而脈 微者邪氣微緩也隂陽同等脈證皆向安之兆可不 大汗而欲自愈若脈微而惡寒者此隂陽俱虛不可 更發汗更下更吐之此節宜温之若面色反有熱色 者未欲解也以其不能得少汗出其身必痒宜各半 湯此一節必待汗而後愈也活人書不詳文意却將 其人不嘔清便欲自可九字本是欲愈之證反以他 證各半湯汗之又將不可汗吐下證及各半湯證語 句並脫畧而不言取此證而用彼藥汗其所不當汗 何也若是可見仲景文法多如此學者必須反復詳 玩熟觀其意其例自見則治不差矣故趙氏嘗曰仲 景之書一字不同則治法霄壤讀之者可不於片言 隻字以求其意歟幸相與勉焉 論傷寒雜病分二科 王海藏云世之治傷寒有法療雜病有方是則是矣然 猶未也吾謂治雜病亦有法療傷寒亦有方方即法也 法即方也豈有異乎要當全識部分經絡表裏臟腑豈 有二哉以其後世才智之不及古也所以分傷寒雜病 為二門故有長於此而短於彼者亦有長於彼而短於 此者逮夫國家取士分科為七宜乎愈學而愈陋愈專 而愈粗也試以傷寒雜病二科論之傷寒從外而之内 者法當先治外而後治内雜病從内而之外者法當先 治内而後治外至於中外不相及則治主病其方法一 也亦何必分之為二哉大抵雜病之外不離乎表傷寒 之内不離乎裏表則汗裏則下中則和不易之法也劑 之寒熱温涼在其中矣餘風産二條目疾瘡腫小兒等 科各自專門無怪其工之陋且粗也是以知證不知脈 知藥不知源是豈真知而全識哉耳熟目厭習壊多經 涉乆誤合則病愈不契則疾甚所嘗見所嘗聞者粗有 曉㑹其所未嘗見未嘗聞者則有所不知也此繼述而 不及剏物者逺矣嗚呼天之所錫其智識有限量故耶 哀哉庸夫以衣食迫以口舌爭視學業如仇讐專妬忌 為能幹悞人性命恬不知恤甘為忍人不顧隂理其教 之有所失耶時世之有所俾然耶抑疾者之不幸而有 所自致耶 謹按漢張仲景推充内經傷寒脈證論例立法雖因 證傳變而不離即病之傷寒也至宋之季有托時世 之異乃别立方用參蘇藿香正氣之類而遺即病之 傷寒使世俗因之往往失仲景意況與雜病分二科 專傷寒者尚不能備曉其通變主雜病者而不能遍 識其彷彿宜乎其教之乖悞為疾之不幸使人不能 無憾恨也噫仲景推充内經大法可謂無窮之惠人 猶不知其例三百餘法備即病傷寒之傳變宋醫所 論為時氣變法非真傷寒也故其方不多且病從外 而之内者不離乎風寒暑濕其間傳變者餘傷寒皆 輕從内而之外者不離乎内傷七情其間壊異者非 傷寒之重故有輕重不同因分二科大抵學者要於 診候之際辨内外之感傷寒表裏之輕重雜病傷寒 脈證所異傷寒雜病治法不殊不殊者雜病之外不 離乎表傷寒之内不離乎裏所異者傷寒從外而之 内雜病從内而之外外感法仲景内傷法東垣六氣 推充乎劉張雜病融㑹乎諸氏萬法歸吾一心一心 貫乎萬法不致得此而失彼為二科之分遺乎世之 譏誚也 寒証治法 發表之劑 麻黄湯治傷寒惡風寒發熱身疼無汗 麻黄 六錢 桂枝 四錢 甘草 炙二錢 杏仁 二十 箇 右㕮咀水煎如法服 按此太陽經藥也 葛根湯治傷寒惡寒項背强几几無汗惡風或下利 葛根 四錢 麻黄 生薑 各三錢 桂枝 芍藥 各二錢 甘草 炙二錢 大棗 三枚 右㕮咀水煎如法服之 按此出太陽例陽明藥也 柴胡桂枝湯治傷寒發熱潮熱脈弦自汗或渴或利 桂枝 二錢 黄芩 人參 白芍 各一 錢半 甘草 炙一錢 半夏 一錢 生薑 一錢 柴胡 四錢 大棗 二枚 右㕮咀水煎服 按此出太陽例少陽經藥也 桂枝湯治傷風寒發熱自汗鼻鳴乾嘔者 桂枝 白芍 生薑 各三錢 甘草 炙二 錢 大棗 二枚 右㕮咀水煎如法服 按此出太陽例太隂經藥也 麻黄附子細辛湯治感寒脈沈或微細反發熱或但欲 寐者 麻黄 細辛 各四錢 附子 炮二錢半 右㕮咀水煎 按此少隂經藥也 當歸四逆湯治感寒手足厥冷脈細欲絶者 當歸 桂枝 白芍 細辛 各三 錢 大棗 三枚 甘草 炙 通草 各二錢 右㕮咀水煎 按此厥隂經藥也已上六經治寒之例隨脈證加减 變法自有仲景論例兹不詳錄 桂枝麻黄各半湯治傷寒見風脈發熱自汗或無汗 桂枝 二錢 白芍 生薑 甘草 炙 麻黄 各一錢 半 大棗 二枚 杏仁 十二箇 右㕮咀水煎 按此足太陽手足太隂手少隂經藥出太陽例治風 寒之劑也夫仲景論已上六經藥然其中有發表解 肌温經不同葢風寒有淺深榮衛有虛實故也學者 審此則用藥湯液之源可得而悉又表裏變悞詳見 小兒門葛根升麻湯下 謹按傷寒與夫時行寒疫皆宜從仲景已上法然立 春已後立秋已前非有時行暴寒而致病者宜從韓 秪和法較脈證治之元戎云韓氏十四藥以經絡求 之各有部分輕重緩急自有所宜運氣加臨各極其 當因時在其中矣不必分至之逺近寒暑之盛衰而 謂之因時也但方世俗罕用今附入濕門 海藏云韓氏微㫖可汗一篇有和解因時法言傷寒 之脈頭小尾大傷風之脈頭大尾小李思訓保命新 書亦分寸尺與韓氏同非若前人總言尺寸脈俱浮 而𦂳尺寸脈俱浮而緩𦂳則為傷寒無汗緩則為傷 風自汗又有傷寒有汗者有傷風無汗者脈亦互差 與證不同前人已盡之矣惟韓李所言頭小尾大即 為傷寒尾小頭大即為傷風也人病間有脈證只顯 于尺寸者故韓李述為和解因時法也又恐後人疑 其不與前聖合遂于本方藥内又立加减數條亦不 越前人之意何其當哉兼二公者當宋之盛時故又 戒桂枝麻黄不可輕用改用石膏升麻葛根柴胡之 平劑當時則可非百代常行時世遷移之活法也可 汗一篇若從湯液隨證應見自有定規雖明哲不可 踰 易簡參蘇飲治感冐風邪發熱頭疼痰欬 方見熱門 局方十神湯治時氣瘟疫兩感風寒 川芎 甘草 麻黄 各四錢 乾葛 一兩 四錢 紫蘇 升麻 白芍 白芷 陳皮 香附 各四錢 右㕮咀入薑煎每服半兩或一兩 藿香正氣散治傷寒頭痛増寒壯熱 大腹皮 白芷 茯苓 紫蘇 藿香 各三錢 厚朴 製 白术 陳皮 苦梗 半夏 各二錢 甘草 炙二錢半 右㕮咀每五錢入薑棗煎 按已上三方今世俗多用之治傷寒故收入然傷寒 之病表裏六經仲景言在三隂則可汗傳三隂則宜 下此大畧言之爾於陽明則又可下少隂則又可汗 一經病則有一經表裏藥病居太陽所禁居多在少 陽有三禁陽明有二禁三隂非胃實不可下之類併 病用刺法是各有其故者葢恐反致逆而成壊證之 戒也至宋之時治傷寒者有變仲景法製已上諸方 縁其承平日乆民食用之志樂形逸病居疑似之間 本因氣逸經滯乃用其法然其間豈全捨仲景之法 哉金時劉守真製防風通聖散亦是變法義見中風 例中當遇是證則必施是治可也然於傷寒不辨邪 於某經深求仲景意例當汗之可設妄以此施治則 先虛正氣逆其經絡得汗不觧復不求經救逆亂投 湯劑其致危殆也必矣是則宋醫處方皆平人氣而 不平時氣因於人用藥而不先乎時因於時用藥而 不先乎人其理得於人事天和之中其意得於不傳 之妙離經取法固不離於經專方治病病固不可以 專於方然亦未易可為格例也以待後之明者而正 之 温中之劑 真武湯治傷寒腹痛小便不利四肢沉重疼痛下痢 茯苓 白芍 生薑 各三錢 白术 二錢 附子 一錢半 右㕮咀水煎 附子湯治感寒身體痛手足寒骨節疼惡寒脈沈弱 附子 人參 各二錢 茯苓 白芍 各二 錢 白术 四錢 右㕮咀水煎 按此二方少隂例藥也治寒濕之劑 理中湯 人參 白术 乾薑 甘草 炙各 等分 右㕮咀水煎 韓氏温中湯 丁皮 厚朴 各一兩 乾薑 白术 陳皮 丁香 各二錢 右為末每服二錢入葱白荆芥穗煎 按韓祗和云凡病人兩手脈沈遲或𦂳皆是胃中寒 也若寸脈短小及力小於闗尺者此隂盛陽虛也或 胸膈滿悶腹中脹滿身體拘急手足逆冷急宜温之 然寒盛體虛者宜從少隂例此止可作温中藥姑存 之 海藏黄茋湯 人參 黄茋 茯苓 白术 白芍 各一兩 甘草 炙七錢 半 乾薑 陳皮 藿香 各半兩 右㕮咀入生薑煎 按已上三方出理中例法也 寶鑑鐵刷湯治寒積上焦嘔吐不止痰飲胸膈不快食 不下 半夏 四錢 草豆蔲 丁香 乾薑 炮 訶子皮 各三 錢 生薑 一兩 右散作三服水煎 附子理中丸治中焦有寒腹痛或感寒頭痛發熱惡寒 腹痛不飲水 理中湯 三兩 附子 一枚 右為末蜜丸如雞黄大每一丸温湯化下 元戎苦楝丸治下焦有寒積小腹急痛奔豚等證 川苦楝 茴香 附子 各一兩三味酒煑 乾再焙 𤣥胡 半兩 全蝎 十八箇 炒 丁香 十八箇 右為末酒糊丸梧子大每五十丸食前當歸湯下 按已上諸方治寒積或食寒物等致者雖分三焦等 用則不離乎温中法也然寒冷之物停蓄於中則當 温劑下之者又不必拘此如氣分寒宜仲景桂枝附 子湯選用血分寒宜當歸四逆湯之類要在臨時通 變可也 發表温中之劑 小青龍湯治感寒發熱頭疼脈沈細或嘔或欬或利或 噎或小便不利少腹滿或喘 麻黄 白芍 乾薑 甘草 炙 細辛 桂枝 各二錢 五味子 半夏 各一 錢半 附子 炮二錢脈浮不用 右㕮咀水煎 海藏肉桂散治傷寒服冷藥過度心腹脹滿四肢逆冷 昏沈不識人變為隂毒惡證 肉桂 三錢 白芍 陳皮 前胡 當歸 附子 炮 人參 各一兩 白术 木香 厚朴 炒 良薑 各三錢 吳茱萸 半 兩 右為粗末每服五錢入棗三枚水煎 天雄散治隂毒傷寒身重背强腹中疞痛咽喉不利毒 氣攻心心下堅强短氣嘔逆唇青面黒四肢厥逆其 脈沈細而厥 天雄 一兩炮 去皮 麻黄 當歸 白术 半夏 各半兩 川椒 一錢 肉桂 厚朴 各一 兩 生薑 陳皮 各二錢 右為粗末每五錢入生薑棗煎取汗 按已上二方表裏氣血藥也出太陽例兼看後兩感 法 發表攻下之劑 桂枝加大黄湯治寒邪傳裏為大滿大實痛闗脈實者 桂枝 生薑 各三錢 白芍 四錢 甘草 二錢 半炙 大黄 一錢 大棗 二枚 右㕮咀水煎 按此太陽例藥也邪雖已傳寒未變熱故用此攻下 然既傳之後邪已變熱而用和解下熱諸法則不用 温劑矣故大柴胡等湯詳見熱門及本論例兹不備 録 和解之劑 柴胡薑桂湯治寒熱自汗 方見熱門 小柴胡湯治傷寒潮熱而嘔 按此並少陽例藥也 黄連湯治傷寒胸中有熱胃中有邪氣腹痛欲嘔吐者 黄連 甘草 炙 乾薑 桂枝 各二 錢 人參 半夏 各一錢 半 大棗 二枚 右㕮咀水煎 按此出太陽例藥也與已上三方解表裏中上隂陽 交錯之劑傷寒論此法甚多宜隨證選用 解兩感之劑 海藏大羌活湯 羌活 獨活 防己 防風 黄芩 黄連 蒼术 白术 甘草 炙 川芎 細辛 各三錢 知母 生地黄 各一兩 右㕮咀每半兩水煎熱服未解再服一二劑若有餘 證並依仲景法 按此出太陽例藥也然傷寒兩感亦有兼風兼濕不 同或表裏俱虛俱實之異保命集云兩感可治者感 異氣也使表中於風内傷於寒可治者宜加味小青 龍湯表熱内寒宜和解之此方宜治表中於風内有 熱者則表濕裏寒表寒裏濕表裏證俱見者宜擴充 也大抵兩感多表裏俱虛是以易老曰當切脈逆從 知其吉凶兩感之邪三隂三陽皆有之脈從陽可治 從隂難治陽生隂死之謂也 隂毒外接法 迴生神膏治隂毒傷寒 牡蠣 煉粉 乾薑 等分 右為末男病用女唾調手内擦熱𦂳掩二卵上得汗 出愈女病用男唾調掩二乳取汗 代灸塗臍膏 附子 馬藺子 蛇床子 木香 肉桂 吳茱萸 右六味等分為末用白麫相和生薑汁渨成膏紙上 圓三寸許貼臍下闗元氣海自晩至曉貼之 隂毒傷寒四肢逆者 吳茱萸 不拘多少 右為末温酒和匀生絹袋盛之熱熨脚心令通暢愈 若以為湯煎洗接四肢亦可 灰包熨法治下焦積寒冷上焦陽盛更難投温藥者用 灰二三升許入好醋拌和乾濕得所銚内炒令灰熱 以帛包裹置臍下熨之頻換灰包令常熱以腹不滿 痛為度如得利三兩行或小便行或㣲似有汗此隂 氣外出也 灸法 附灸法論 氣海穴在臍下一寸五分治隂厥脈㣲絶者 石闗一穴在臍下二寸 闗元一穴在臍下三寸治臟結不可攻者及隂汗不止 腹脹腸鳴面黒指甲青者宜灸百壯 陽陵泉二穴在膝下一寸㓗古曰煩滿囊縮宜灸此 太谿二穴在足内踝後跟骨上動脈䧟中灸七壯治少 隂吐利手足不冷反熱脈不至者 按傷寒灸穴詳見資生經故不備録大抵不可刺者 宜灸之一則沈寒痼冷二則無脈知陽絶也三則腹 皮急而陽䧟也捨此三者餘皆不可灸葢恐致逆也 今附灸法于左 醫學發明曰鍼經云䧟下則灸之天地間無他惟隂 與陽二氣而已陽在外在上隂在内在下今言陷下 者陽氣下䧟入隂血之中是隂反居其上而覆其陽 脈證俱見寒在外者則灸之異法方宜論云北方之 人宜灸焫也為冬寒大旺伏陽在内皆宜灸之以至 理論則腎主臟藏陽氣在内冬三月主閉藏是也若 太過則病固宜灸焫此陽明䧟入隂水之中是也難 經云熱病在内取㑹之氣穴為陽䧟入隂中取陽氣 通天之竅穴以火引火而導之此宜灸焫也若將有 病者一槩灸之豈不誤哉仲景云微數之脈慎不可 灸因火為邪則為煩逆追虛逐實血散脈中火氣雖 微内攻有力焦骨傷筋血難復也又云脈浮宜以汗 解用火灸之邪無從出因火而盛病從腰以下必重 而痺名火逆也脈浮熱甚而灸之此為實實而虛治 因火而動必咽燥唾血又云身之穴三百六十有五 其三十穴灸之有害七十九穴刺之為災并中髓也 仲景傷寒例 按明堂鍼經各條下所説禁忌明矣内經云脈之所 見邪之所在脈沈者邪氣在内脈浮者邪氣在表世 醫只知脈之説不知病證之禁忌若表見寒證身汗 出身常清數慄而寒不渴欲覆厚衣常惡寒手足厥 皮膚乾枯其脈必沈細而遲但有一二證皆宜灸之 陽氣下䧟故也若身熱惡熱時見燥作或靣赤面黄 咽乾嗌乾口乾舌上黄赤渴咽嗌痛皆熱在外也但 有一二證皆不宜灸其脈必浮數或但數而不浮不 可灸灸之災害立生若有鼻不聞香臭鼻流清涕眼 臉時痒或欠或啑惡寒其脈必沈是脈證相應也或 輕手得弦𦂳者是隂伏其陽也雖面赤宜灸之不可 拘於面赤色而禁之也 附虚寒温經諸方 補肝散治肝臟氣虛視物不明兩脇脹滿筋脈拘急靣 色青小腹痛 山茱茰 當歸 五味子 山藥 黄茋 川芎 木𤓰 各半兩 乾地黄 白术 各一錢 獨活 酸棗仁 各四銖 右末每二錢七以水煎入棗一枚 茯神湯治膽氣虛冷頭痛目眩心神恐畏不能獨處胸 中滿悶 茯神 酸棗仁 炒去 殻 黄茋 白芍 五味子 柏子仁 各一 兩 桂心 熟地黄 人參 甘草 各半兩 右㕮咀每四錢半入薑煎 補心丸治本臟虛冷善恐怖如魘狀及女人産後中寒 腹痛月水不調 當歸 川芎 白芍 甘草 附子 防風 桂心 細辛 乾薑 蜀椒 厚朴 半夏 大黄 猪苓 各一兩 茯苓 逺志 各二 兩 右末蜜丸如梧子大酒服五七丸日三加至十丸 椒附丸治小腸虛冷小腹疼小便頻而清白 椒紅 炒 桒螵蛸 炙 龍骨 山茱茰 附子 炮 鹿茸 酒蒸焙 右等分為末酒糊丸梧子大每六十丸空心鹽湯下 㯽榔散治脾寒飲食不消勞倦氣脹噫滿憂恚不樂 㯽榔 八箇 人參 茯苓 陳麯 麥蘖 吳茱萸 厚朴 白术 各二 兩 陳皮 一兩半 右末食後酒服方寸匕日二次 進食散治胃氣虛冷或食生冷或飲食不節胸膈痞塞 腹脹怠惰不思食惡心溏泄 半夏麯 肉豆蔲 煨 草果仁 高良姜 麥蘖 炒 附子 炮 丁香 厚朴 陳皮 人參 青皮 甘草 炙半 兩 右㕮咀每四錢入薑棗煎 白石英湯治肺氣虛弱惡寒欬嗽鼻流清涕喘息氣微 者 白石英 細辛 五味子 陳皮 鍾乳粉 阿膠 蛤粉 桂心 人參 甘草 炙各五 錢 紫苑 一兩 右㕮咀每四錢入薑煎 訶梨勒丸治大腸虛冷腸鳴泄瀉腹脇氣痛飲食不化 訶子 附子 肉豆蔲 木香 吳茱萸 龍骨 茯苓 畢撥 各二 錢 右末薑汁糊丸梧子大每四五十丸空心米湯下 十補丸治腎臟虛弱面色黎黒足冷足腫耳鳴耳聾肢 體羸瘦足膝軟弱小便不利或多或少腰脊疼痛 附子 炮 五味子 各一 兩 山茱萸肉 山藥 牡丹皮 鹿茸 製 桂心 茯苓 澤瀉 各一兩 右為末煉蜜丸梧子大每六七十丸空心鹽湯下 韮子丸治膀胱虛冷小便白濁滑數日夜無度 赤石脂 煅 韮子 炒 牛膝 酒浸 牡蠣 煅 附子 炮 覆盆子 酒浸 桒螵蛸 鹿茸 製 龍骨 肉蓯蓉 各一 兩 雞肶胵 燒灰 沈香 各五 錢 右為末酒糊丸梧子大每六七十丸空心鹽湯下 按已上諸方並出五臟治要例 玉機微義卷十四
欽定四庫全書 玉機微義卷十五 明 徐用誠 原輯 劉 純 續增 瘡瘍門 内經論瘡瘍之因 生氣通天論云膏粱之變足生大丁又云營氣不從逆 於肉理乃生癰腫 隂陽應象論云地之濕氣感則害人皮肉筋脉 脉要精微論云諸癰腫筋攣骨病痛者此寒氣之腫八 風之變也 至真大要論云諸痛痒瘡瘍皆属心火 河間原瘡瘍之病 原病式云諸痛痒瘡瘍皆属心火者蓋人近火氣者微 熱則痒熱甚則痛附近則灼而為瘡皆火之用也或痒 痛如針輕刺者猶飛迸火星灼之然也痒者羙疾也故 火旺于夏而萬物蕃鮮榮羙也炙之以火漬之以湯而 痒轉甚者微熱之所使也因而痒去者熱令皮膚縱緩 腠理開通陽氣得泄熱散而去故也或夏熱皮膚痒而 以冷水沃之不去者寒䏻收歛腠理閉宻陽氣欎結不 能散越怫熱内作故也痒得爬而解者爬為火化微則亦 能令痒甚則痒去者爬令皮膚辛辣而属金化辛能散 故金化見則火力分而解矣或云痛為實痒為虚者非 謂虚為寒也正謂熱之微甚也或疑瘡瘍皆属火熱而 反腐出膿水者何也猶穀肉果菜熱極則腐爛而潰 為汙水也潰而腐爛者水之化也所謂五行之理過極 則勝己者反來制之故火熱過極則反兼水化又如鹽 能固物令不腐爛者鹹寒水化制其火熱使不過極故 得久固也萬物皆然 癰淺而大也經曰熱勝血則為癰也三因方曰癰者壅也 疽深而惡也三因方曰疽者沮也癤者節也 瘍有頭小瘡也 疹浮小癮疹也 瘤氣赤瘤丹熛熱勝氣也火之色也 結核火氣熱甚則欎結堅硬如果中核也不必潰發但 令熱氣散則自消也 瘡瘍脉證 身重脉緩濕勝除濕 身熱脉大心燥時腫乍來乍去 遂熱 諸痛眩暈動揺脉弦去風 氣濇氣滯乾燥亡 津液脉濇瀉氣補血 寒勝則浮食不入便溺多惡寒 脉𦂳細宜㵼寒水 丹溪論相火能動為諸病瘡瘍亦然 詳見火證門 癰疽當分經絡論 丹溪云六陽經六隂經有多氣少血者有多血少氣者 有多氣多血者不可一槩論也少陽經多氣少血理宜 預防肌肉難長驅毒利藥亦難輕用予從叔多慮神勞 年近五十左膊外側紅腫如栗予曰勿輕視且先與人 參濃湯得數升乃佳與數貼而止旬餘值大風㧞木瘡 上起一紅線遶背抵右肋予曰大料人參湯加芎术補 劑與之兩月而安李兄年三十連得憂患且好色又作 勞左腿外側臁生紅腫如栗一醫與承氣兩貼下之矣 又一醫教與解毒下之予視之脉大實後果死或曰生 臀癰者何如予曰臀在少腹之後居其下此隂中之隂 也其道逺其位僻雖太陽多血氣運雖及血亦罕來中 年後生者須預補之若無積補之功其禍多在瘡成痂 之後或半年以來乃病粗工不察或致失手慎之戒之 病機機要云瘰癧者結核是也或在耳後或在耳前或 在耳下連及頥頷或在頸下連缺盆皆謂瘰癧或在胸 及胸之側或在兩脇皆謂之馬刀手足少陽主之 按此謂分經用藥則不致有犯禁壊逆之失也然手 少陽三焦少隂心太隂肺足少陽膽少隂腎太隂脾 多氣少血手厥隂心包絡太陽小腸足太陽膀胱厥 隂肝多血少氣手陽明大膓足陽明胃多氣多血也 故不可一槩論治况已上病例不係膏粱丹毒火熱 之變因虚勞氣鬱所致止宜補形氣調經脉其瘡當 自消散蓋不待汗之下之而已也其不詳脉證經絡 受病之異者下之先犯病禁經禁故致失手如此丹 溪又曰纔得腫痛叅之脉證但有虚弱便與滋補血 氣無虧可保終吉若用尋常驅熱㧞毒及氣藥虚虚 之禍如指諸掌且夫火熱為病亦有微甚所謂君火 相火是也瘡瘍所發而有癰疽癤癧輕重淺深或止 發於一經或兼二經者止當求責於一二經則不可 干擾餘經也若東垣處方用藥是矣矧有兼風兼濕 兼痰兼氣兼血兼隂虚等證者病本不同治當求責 前論雖略比之世俗外科等書圖人形瘡様而不分 經絡者此則大有徑庭矣 治瘡大要三法 病機機要云瘡瘍者火之屬須分内外以治其本若其 脉沉實當先踈其内以絶其源也其脉浮大當先托裏 恐邪氣入内也有内外之中者邪氣至盛遏絶經絡故 發癰腫此因失托裏及失踈通又失和榮衛也治瘡之 大要須明托裏踈通榮衛之三法内之外者其脉沉實 發熱煩躁外無焮赤痛深於内其邪氣深矣故踈通臟 腑以絶其源外之内者其脉浮數焮腫在外形證外顯 恐邪氣極而内行故先托裏也内外之中者外無焮惡 之氣内亦臟腑宣通知其在經當和榮衛也用此三法 之後雖未差必無變證亦可使邪氣峻减而易愈 瘡宜發汗論 内經云汗之則瘡已東垣云東南二方者在人則為丙 小腸熱甲膽風小腸與膽皆居其下其性炎上其瘡外 有六經之形證内無便溺之阻隔飲食如故清便自調 知不在裏非疽瘡也止癰癤也小則為癤大則為癰其 邪所受於下風濕之地氣自外而來侵加於身者也經 云榮氣不從逆於肉理乃生癰腫諸痛痒瘡皆屬心火 此瘡自外而入是丙小腸左遷入於膽作痛而非痒也 此二方皆主血血為病必痛此元氣不足營氣逆行其 瘡初出未有傳變在於肌肉之上皮毛之間只於風熱 六經所行經絡地分出矣宜瀉其風濕熱醫者只知隂 覆其陽則汗也此宜發汗者乃濕熱鬱其手足少陽致 血脉凝逆使榮衛周身元氣消弱也其風熱鬱滯於下 其面色必赫赤而腫微黯色東方清埋沒之色也風木 之性上衝顔必忿色其人多怒其瘡之色亦赫赤腫硬 微帶黯色其瘡之形勢亦奮然髙起結硬而作痛也其 脉止在左手左手主表左寸外洪緩左關洪緩而弦是 客邪在於血脉之上皮膚之間宜急發其汗而通其榮 衛則邪氣去矣以托裏榮衛湯主之 謹按前論大要三法即此瘡宜汗之及先托裏恐邪 氣入内言外因也宜先踈内以絶其源言内因也當 和榮衛謂不内外因之證也故瘡之發於皮表者因 大略言汗其汗下和之間然亦有外治之次第焉如 郭氏治驗云一婦人五十九嵗右耳下天容穴間患 一疔瘡其頭黒黶四邉泡起黄水時流渾身麻木發 熱譫語時時昏沉六脉浮洪用烏金散汗之就以鈚 針先刺瘡心不痛周遭再刺十餘下紫黒血出方知 疼痛就將寸金錠子絍入瘡内外用提丁錠子放於 瘡上膏藥貼䕶次日汗後精神微爽却用破棺丹下 之病即定其疔潰動後用守效散貼塗紅玉錠子絍 之八日其疔自出矣兹所謂審脉證汗下之間外治 次第如此殊勝不察脉證但見發熱譫語便投凉劑 與下或兼以香竄之藥遂致悮人者逺矣 瘡辨五善七惡 外科精要云熱發於皮膚之間浮腫根小至大不過三 二寸者為癤六腑積熱騰出於外肌肉之間其發暴盛 腫皮光軟侵展廣大為癰五臟風毒積熱攻焮肉骨風 毒猛暴初生一如䔒蕾形自焦枯觸之應者乃疽也 夫五善七惡者動息自寧飲食知味一善也便利調匀 二善也膿清腫消不臭三善也神采精明語聲清爽四 善也體氣和平五善也煩躁時嗽腹痛渇甚或泄痢無 度小便如淋一惡也膿血大泄腫焮尤甚膿色敗臭痛 不可近者二惡也喘麄短氣恍惚嗜卧三惡也目視不 正黒睛𦂳小白睛青赤瞳子上㸔者四惡也肩背不便 四肢沉重五惡也飲食不下服藥而嘔食不知味六惡 也聲嘶色敗鼻青赤面目四肢浮腫七惡也五善見三 則差七惡見四則危然則病有源同七惡者乃皮𦂳急 而知善也病有源同五善者乃皮緩虚而知惡也知是 者豈凡醫之所知哉 此事難知論中定癰疽死之地分 一伏莵 二腓腨 三背 四五臟俞 五項上 六腦 七髭 八髩 九頥 謹按素間靈樞諸篇具瘡瘍之由生死之要針治之 法甚詳宜翫本文大抵已上所言地分皆脉絡所㑹 内系腑臟然患者得而早言醫者審證按法治之則 皆為不死矣設不早治治不對證雖發於不死之地 分乃恐亦致死矣 論瘡瘍攻補法 元戎云䧟脉為瘘留連肉腠營氣不從逆於肉理乃生 癰腫榮逆血鬱血鬱則熱聚為膿正理論曰熱之所過 則為癰腫營氣不從亦有不熱者乎答曰膏粱之變芳 草之羙金石之過氣血不盛榮衛之氣充滿而抑遏不 能行故閉塞血氣腐而為癰也當泄之以奪盛熱之氣 若其人飲食踈精神衰氣血弱肌肉消薄榮衛之氣短 促而濇滯故寒薄腠理閉鬱而為癰腫也當補之以接 虚怯之氣亦當以脉浮沉别之既得盛衰泄之則連翹 大黄補之則内托之類是也 按此辨瘡瘍因熱因寒及氣血鬱而成當攻補之法 不同宜與前後諸篇兼㸔殆無餘藴矣但世俗昧此 理而云是瘡不是瘡且服五香連翹湯然或中或否 致悮者多蓋不審形氣虛實瘡毒淺深發表攻裏所 因不同故也今以丹溪先生外科精要發揮諸法之 義附于後方例之下庶學者幸有所鑑焉 論瘡瘍宜灸 元戎云瘡瘍自外而入者不宜灸自内而出者宜灸外 入者托之而不内内出者接之而令外故經云䧟者灸 之灸而不痛痛而後止其灸灸而不痛者先及其潰所 以不痛而後及良肉所以痛也灸而痛不痛而後止其 灸灸而痛者先及其未潰所以痛而次及將潰所以不 痛也 按此亦約法也因以東垣等法附于左宜叅用之 凡人初覺發背欲結未結赤熱腫痛先以濕紙覆其上 立視候之其紙先乾處即是結癰頭也取大蒜切成片 如當三錢厚薄安於頭上用大艾炷灸之三壯即換一 蒜片痛者灸至不痛不痛灸至痛時方住最要早覺早 灸為上一日三日十灸十活三日四日六七活五六日 三四活過七日則不可灸矣若有十數頭作一處生者 即用大蒜研成膏作薄餅鋪頭上聚艾於蒜餅上燒之 亦能活也若背上初發赤腫一片中間有一片黄粟米 頭子便用獨蒜切去兩頭取中間半寸厚薄正安於瘡 上著艾灸十四壯多至四十九壯 按此謂癰疽所發宜灸之也然諸瘡患乆成漏者常 有膿水不絶其膿不臭内無歹肉尤宜用附子浸透 切作大片厚三二分於瘡上著艾灸之仍服内托之 藥隔三二日再灸之不五七次自然肌肉長滿矣至 有膿水惡物漸潰根深者郭氏治用白麫硫黄大蒜 三物一處搗爛㸔瘡大小捻作餅子厚約三分於瘡 上用艾炷灸二十一壯一灸一易後隔四五日方用 翠霞錠子并信效錠子互相用之絍入瘡内歹肉盡 去好肉長平然後貼收歛之藥内服應病之劑調理 即瘥矣蓋不止宜灸於瘡之始發也大抵始發宜灸 要汗下補養之藥對證至灸冷瘡亦須内托之藥切 當設有反逆不唯不愈恐致轉生他病之患也 瘡分三因 陳無擇云發背癰疽者該三因而有之論曰癰疽瘰癧 不問虚實寒熱皆由氣鬱而成經亦云氣宿於經絡與 血俱澁而不行壅結為癰疽不言熱之所作而後成癰 者此乃内因喜怒憂思有所鬱而成也身有熱被風冷 搏之血脉凝泣不行熱氣壅結而成亦有隂虚陽氣湊 襲寒化為熱熱成則肉腐為膿者此亦外因寒熱風濕 所傷而成也又服丹石及灸 酒麫温床厚被所致又 盡力房室精虚氣節所致者此乃因不内外所傷而成 也故知三因備矣 按此所分三因雖備但未具瘡瘍之邪在經在表在 裏之異故其治法亦不能詳備也 論隂滯陽則生癰陽滯隂則生疽 丹溪曰精要云陽滯於隂脉浮洪弦數隂滯於陽脉沉 細弱濇陽滯以寒治之隂滯以熱治之切詳其意陽滯 隂滯當作熱治寒治求之寒熱固可作隂陽論於隂於 陽分明是於氣於血他無可言也熱滯於氣固無寒滯 耶寒滯於血固無熱滯耶何寒不能傷氣熱不能傷血 耶以予觀之氣為陽行脉外血為隂行脉内相並分𣲖 周流循環一身無停止謂之脉一呼脉行三寸一吸脉 行三寸呼吸定息共得六寸一身通行八十一丈得熱 則行速而太過得寒則行遲而不及五味之偏七情之 厚過氣為滯津液稠厚積而乆也為飲為痰滲入脉内 血為所亂因而凝濁運行沍泣或為沸騰此隂滯於陽 也正血滯於氣也氣病今入或以藥助邪病上生病血 之病日増溢出脉外墜道隘塞升降有妨運化失令此 陽滯於隂也正氣滯於血也病分寒熱者當是禀受之 素偏虛邪之雜合豈可以陽為熱隂為寒耶浮洪弦數 氣病之脉也豈可遽此作熱論沉細弱濇血病之脉豈 可遽此作寒論此萬病之根本豈止疥癬瘡瘍癰疽而 已幸相評其是否 明瘡瘍之本末 東垣曰生氣通天論云營氣不從逆於肉理乃生癰腫 又云膏粱之變足生大丁受如持虚隂陽應象論云地 之濕氣感則害人皮肉筋脉是言濕氣外傷則營氣不 行榮衛者皆營氣之所經營也營氣者胃氣也運氣也 榮氣為本本逆不行為濕氣所壊而為瘡瘍也膏粱之 變亦是言厚滋味過度而使營氣逆行凝於經絡為瘡 瘍也此邪不在表亦不在裏惟在其經中道病也已上 内經所說俱言因營氣逆而作也遍㸔諸瘡瘍論中多 言二熱相摶熱化為膿者有只言熱化為膿者又言濕 氣主瘡寒化為熱而為膿者此皆瘡疽之源也宜於所 見部分用引經藥并兼見證中分隂證陽證先㵼營氣 是其本本逆助火濕熱相合敗壊肌肉而為膿血者此 治次也宜逺取諸物以比之一嵗之中大熱無過夏當 時諸物皆不壊爛壊爛者交秋濕令大行之際也近取 諸身熱病在身止顯熱而不敗壊肌肉此理明矣標本 不得邪氣不服言一而知百者可以為上工矣 營氣不從逆於肉理乃生瘡癰且營氣者胃氣也飲食 入於胃先輸於脾而朝於肺肺朝百脉次及皮毛先行 陽道下歸五臓六腑而氣口成寸矣今富貴之人不知 其節以飲食肥醲之類雜以厚味日久太過其氣味俱 厚之物乃陽中之陽不能走空竅先行陽道反行隂道 逆於肉理則濕氣大勝則子能令母實火乃大旺熱濕 既盛必來尅腎若雜以不順又損其真水腎既受邪積 久水乏水乏則從濕熱之化而上行其瘡多出背出腦 此為大丁之最重者也若毒氣行於肺或脾胃之部分 毒之次也若出於他經又其次也濕熱之毒所止處無 不潰爛故經言膏粱之變足生大丁受如持虚如持虚 器以受物物無不受治大丁之法必當㵼其營氣以標 本言之先受病為本非若寒之劑為主為君不能除其 若楚疼痛也諸瘡瘍有痛徃徃多以乳香没藥雜以芳 香之藥止之必無少减之理若使經絡流通臓腑中去 其壅滯必無痛矣苦寒之劑除其疼痛藥下於咽則痛 立已此神品藥也 瘡瘍食肉乃自棄也瘡瘍者乃營氣而作也今反補之 而自棄何異雖用藥施治而不能愈地之濕氣自外而 入内者瘡癤當先服藥而用鍼如瘡癤小不欲飲藥或 嬰兒之瘡先當温衣覆蓋令其凝泣壅滯血脉温和則 出血立已者不如此血脉凝滯便針則邪毒不瀉反傷 良肉又益其瘡勢也瘡瘍及諸病面赤雖伏大熱禁不 得攻裏為陽氣怫鬱邪氣在經宜發表以去之故曰火 鬱則發之雖大便數日不見宜多攻其表以發散陽氣 少加潤燥之藥以潤之如見風脉風證只可用發表風 藥便可以通利得大便行也若只乾燥秘澁尤宜潤之 慎不可下也瘡瘍鬱冐俗呼昏迷是也宜汗之則愈驗 瘡名色治之當從素問鍼經聖濟揔録易老瘡論及諸 家治瘡用藥法度此為𦂳要臨病之際宜詳審焉 謹按聖濟緫録能悉諸瘡之名色但其用藥則多主 寒凉而無通變之法惟已上易老東垣等言深擷鍼 經之大法陳脉病治例之要學者能熟此等議論則 臨證處方便自胸中了然明白 論腸癰 陳無擇云癰疽初無定處隨其所發即命名在外則為 發背發腦在内則為腸癰内癰心癰肺癰臍癰等證得 其法則生失其法則死外證易識内證難明不可不備 述也腸癰為病身甲錯腹皮急按之濡如腫状腹無聚 積身無熱脉數此為腸内有膿乆積隂冷所成也故金 匱有用附子温之小腹腫痞按之狀如淋小便自調發 熱身無汗復惡寒其脉遲𦂳者膿未成可下之當有血 洪數者膿已成不可下此以内結熱所成也故金匱有 用大黄利之甚者腹脹大轉側聞水聲或遶臍生瘡或 膿從臍出或大便出膿血不治必死其如五内生瘡亦 止分利隂陽而已不比外癰須依四節八事之次第也 脉經引官羽林婦病醫診之其脉滑而數滑則為實數 則為熱滑則為榮數則為衛衛數下降榮滑上升榮衛 相干血為濁敗少腹痞堅小便或澁或時汗出或復惡 寒膿為已成設脉遲𦂳即為瘀血血下即愈更内經所 載有息積病此見有得之二三年遍身微腫續乃大腸 與臍連日出膿遂致不救此亦腸癰之類也不可不審 按此言内癰腸癰等候語約而精脉經與此大同小 異宜並詳審可也 瘡瘍治法 純早年居淮南於陳復初契家齋堂得東原郭文 才甫家傳瘡科心要二卷持行四方按法每擇用 之多獲竒效故不敢湮沒其道因取東垣先生諸 試効法雜以古今名方於下每附丹溪先生外科 精要發揮之㫖以為通變之義亦學者之一助云 辛涼發散之劑 東垣黄連消毒散治癰疽發於腦項或背太陽經分腫 勢外散熱毒焮發麻木不痛者宜先灸之或痛而發 熱並宜服此 黄連 製 羌活 各一錢 黄芩 黄栢 各半錢 酒製 生地黄 知母 製 獨活 防風 當歸尾 連翹 各四分 藁本 防己 桔梗 各半錢 黄茋 蘇木 陳皮 澤瀉 各二分 人參 甘草 各三分 右㕮咀水煎 按元好問記云素飲酒於九月中患腦之下項之上 出小瘡後數日腦項麻木腫勢外焮瘍醫遂處五香 連翹至八日不下而云不可速療十八日得膿俟膿 出用藥或砭刺三月乃可平四月如故予記醫經凡 瘡見膿九死一生果如醫言則當有束手待斃之悔 矣乃請明之診視且謂膏粱之變不當投五香五香 已無及當先用火攻之䇿然後用藥以大艾炷如兩 核許者攻之至百壯乃痛覺次為處方云是足太陽 膀胱之經其病逆當反治脉中得弦𦂳按之洪大而 數又且有力必當仗其所主而先其所因其始則同 其終則異可使破積可使潰堅可使氣和可使必已 必先嵗氣無伐天和以時言之可收不可汗經與病 禁下法當結者散之醎以䎡之然寒受邪而禁醎諸 苦寒為君為用甘寒為佐酒熱為因用為使以辛温 和血大辛以解結為臣三辛三甘益元氣而和血脉 淡滲以𨗳酒濕扶持秋令以益氣瀉火以入本經之 藥和血且為引用既以通經為主用君以黄芩連栢 生地黄知母酒製之本經羌活獨活防風藁本防己 當歸連翹以解結黄茋人參甘草配諸苦寒者三之 一多則滋營氣補土也生甘草瀉腎之火補下焦元 氣人參橘皮以補胃蘇木當歸尾去惡血生地黄補 血酒製防己除膀胱留熱澤瀉助秋去酒之濕熱凡 此諸藥必得桔梗為舟楫乃不下沉投劑之後疽當 不痛不拆食進體徤如言服之投床大鼾日出乃寤 以手捫瘡腫减七八至瘡痂歛都十四日而已世醫 用技豈無取效者至於治效之外乃能歴數體中不 言之秘平生所見惟明之一人而已 詳見試效方 内托羌活湯治足太陽經中左右尺脉俱𦂳按之無力 尻臀生癰堅硬腫痛大作 羌活 黄栢 酒製各 二錢 防風 藁本 當歸尾 各一 錢 肉桂 三分 連翹 甘草 炙 蒼术 陳皮 各半錢 黄茋 一錢半 右㕮咀水酒各半煎食前温服取汗 白芷升麻湯治手陽明經分臂上生癰左右寸部脉皆 短中得之俱弦按之洪緩有力此得之八風之變者 也 白芷 一錢半 升麻 桔梗 各一錢 甘草 炙半 錢 黄茋 黄芩 酒製各 四錢 生黄芩 三錢 紅花 半錢 右㕮咀作二服每水酒各半煎食後温服 内托黄茋柴胡湯治瘡生腿内近膝股或癰或附骨癰 初起腫痛勢大此足大隂厥隂之分脉細而弦按之 洪緩有力 黄茋 二錢 柴胡 一錢 羌活 半錢 連翹 一錢 半 肉桂 三分 土𤓰根 酒製一錢 生地黄 二分 黄柏 二分 當歸尾 七分 右㕮咀作一服水二分酒一分煎食前服 内托黄茋酒煎湯治瘡生腿外側或因寒濕得附骨癰 於足少陽經分微侵足陽明經堅硬漫腫行歩作痛 或不能行 柴胡 一錢半 連翹 肉桂 大力子 炒各 一錢 黄茋 當歸尾 各二 錢 黄栢 半錢 升麻 七分 炙甘草 半錢 右㕮咀水酒各半煎食前服 按已上諸方有脉病證治之例立方之㫖皆東垣試 效法也學者識之則臨病處方當有所據矣 當歸拈痛湯治一切風濕熱毒浸淫瘡瘍下注濕毒脚 膝生瘡赤腫裏外臁瘡膿水不絶或痒或痛脉沉𦂳 實數動滑者並宜服之 羌活 半兩 人參 苦參 酒製 升麻 葛根 蒼术 各二錢 炙甘草 黄芩 酒製 茵陳葉 酒炒各半兩 防風 當歸身 知母 酒製 澤瀉 猪苓 各三錢 白术 一錢 半 右㕮咀每服一兩水煎空心服臨睡再服之 按此足太陽陽明三隂藥也東垣本處為治脚氣濕 熱之劑然世人用治已上諸瘡甚驗故録之 内托升麻湯治婦人兩乳間出黒頭瘡瘡頂䧟下作黒 眼子其脉弦洪按之細小宜服之并乳癰初起亦治 升麻 葛根 連翹 各一錢 半 肉桂 三分 黄茋 一錢 當歸身 錢 黍粘子 半錢 黄栢 二分 炙甘草 一錢 右㕮咀作一服水二分酒一分同煎食後服 按此足陽明厥隂藥也 散腫潰堅湯治馬刀瘡結硬塊子堅如石者在耳下至 缺盆中或至肩上或入脇下皆手足少陽經中及瘰 癧遍於頦或至頰車堅硬如石在足陽明經中所出 或二證瘡已破流膿水並皆治之 柴胡 四錢 升麻 三分 草龍膽 半兩酒製炒 黄芩 八錢二 半酒炒 炙甘草 三錢 桔梗 半兩 連翹 三錢 𤓰蔞根 半兩 酒製 當歸尾 白芍 各二錢 黄栢 酒製 去皮 知母 酒製各 半兩 葛根 二錢 黄連 一錢 京三稜 酒製 微炒 廣术 製如上各三錢 昆布 净半兩 右件㕮咀每服六錢或七錢水二盞八分先浸多半 日煎至一盞去柤熱服於卧處身脚在髙處頭低垂 每含一口作十次嚥服畢依常安卧取藥在膈上停 蓄故也另攢半料作極細末煉蜜為丸如菉豆大每 服百丸或百五十丸用此湯一口送下食後服之藥 多少量病人虛實應服藥皆效此例 升麻調經湯治頦下或至頰瘰癧此證出足陽明胃之 經中來也若瘡深逺隠曲肉底是足少隂腎中來也 乃戊傳癸腎是夫胃傳妻俱作塊子堅硬大小不等 並皆治之或作丸服亦得 升麻 八錢 葛根 五錢 草龍膽 酒製 炒 黄芩 酒製各 半兩 當歸尾 三錢 桔梗 連翹 各半兩 芍藥 三錢 黄栢 酒炒一 錢 知母 酒炒一 兩 黄連 廣术 酒炒 甘草 炙 京三稜 酒炒各半兩 生黄芩 四 錢 右件另秤一半作末蜜為丸如菉豆大每服百丸或 百五十丸一半多作㕮咀每服秤半兩若能食便硬 可旋加至七八錢服如潰堅湯法此制之緩也 連翹散堅湯治耳下至缺盆或至肩上生瘡堅硬如石 動之無根名曰馬刀從手足少陽經中來也或生兩 脇或已流膿作瘡未破皆治之 柴胡 一兩二 錢 連翹 當歸尾 酒製 芍藥 生黄芩 各半 兩 炙甘草 三錢 土𤓰根 酒炒 草龍膽 酒 製 四次各一兩 蒼术 二錢 黄芩 酒炒二 次二錢 黄連 酒炒二 次二錢 廣术 京三稜 細切各半兩同廣术酒製一 次微炒乾 右件另秤一半蜜丸如菉豆大如上法服㕮咀和匀 每服半兩服如上法亦緩治之 按已上三方本於經分用藥潰堅散鬱之劑也 消腫湯治馬刀瘡 柴胡 二錢 連翹 三錢 當歸尾 甘草 各一 錢 生黄芩 二錢 紅花 少許 黄連 黍粘子 炒 各 半錢 𤓰蔞根 黄茋 各一錢半 右件每服半兩或一兩水煎熱服食後 按此足少陽例藥也 柴胡通經湯治小兒項側有瘡堅而不潰名曰馬刀 柴胡 連翹 當歸尾 黄芩 生甘草 黍粘子 桔梗 京三稜 各二 分 紅花 少許 黄連 五分 右㕮咀作一服水煎稍熱服 按此手少隂太隂足少陽厥隂藥也東垣諸法類此 者甚多兹不詳録郭氏亦有治瘰癧數方本攻裏内 消之劑故附于後雜方内 郭氏升麻牛蒡子散治時毒瘡疹脉浮洪在表者瘡發 於頭面胸膈之際 升麻 牛蒡子 甘草 桔梗 葛根 𤣥參 麻黄 各一錢 連翹 二錢 右㕮咀薑三片水二盞作一服 中和湯治時毒脉弦洪在半表裏者 菖蒲 牛蒡子 羌活 川芎 防風 漏蘆 荆芥 麥門冬 前胡 甘草 右㕮咀每服一兩水煎 按此並出足太陽陽明例藥也 機要方治結核耳前後或耳下頷下有者皆瘰癧也桑 椹二斗極熟黒色者以布裂取自然汁砂噐内文武 火慢熬成薄膏子每日白湯㸃一匙食後日三服 辛平發散之劑 良方升麻和氣飲治瘡腫癤疥痒痛 甘草 陳皮 各一兩 半 芍藥 七錢半 大黄 半兩 煨 乾葛 蒼术 桔梗 升麻 各一 兩 當歸 半夏 茯苓 白芷 各二 錢 乾薑 枳殻 各半錢三因方有厚朴半錢 右㕮咀每服一兩水煎 按此手足太隂陽明經藥也五積散加减法世俗多 用之故收入蓋欲燥脾胃勝濕和氣為治瘡之劑然 臨證而不通變恐未合宜也 當歸飲子治瘡疥風癬濕毒燥痒瘡 當歸 白芍 川芎 生地黄 白蒺䔧 防風 荆芥 各一兩 何首烏 黄茋 甘草 各半兩 右㕮咀每服一兩水煎或為末每服一二錢亦得 按此踈風熱之劑手足三隂藥也血虚者不可缺此 聖濟緫録金鍼散治發背諸瘡腫 皂角針春取一半新採一半黒者 右一味不拘多少晒乾為末食後酒調二三錢服 按丹溪曰此藥治癰疽已破未破皆用直 領到潰 處意謂當入羣隊中用也 辛温發散之劑 局方托裏十補散 黄茋 人參 當歸 各二錢 厚朴 桔梗 川芎 防風 桂心 甘草 白芷 各一錢 右㕮咀水煎 謹按衛生寳鑑曰諸痛痒瘡瘍皆屬心火言其常也 如瘡盛形羸邪高痛下始熱終寒此反常也固當察 時下之宜而權治故曰經者常也法者用也醫者意 也隨其宜而治之可收十全之功矣故此方用之於 癰疽初發或已發或内托然瘡證脉緩澁或身倦惡 寒熱少脉弦或𦂳細者宜用之散風寒助陽之劑也 表裏氣血之藥若施之於積熱焮毒更不分經絡時 宜不能不無悮也丹溪曰精要謂排膿内補十宣散 治未成者速散已成者速潰誠哉是言也若用之於 些小癰疽與冬月時令儘用内托之功若於冬月腫 瘍用之亦可轉重就輕移深於淺若潰瘍於夏月用 之其桂朴之温散佐以防風白芷吾恐雖有參茋難 為倚仗比見世人用此者不分癰疽冬夏無經絡無 前後如盲人騎瞎馬半夜臨深池危哉 十六味流氣飲治無名惡腫癰疽等證 川芎 當歸 芍藥 防風 人參 木香 黄茋 官桂 桔梗 白芷 㯽榔 厚朴 烏藥 甘草 紫蘇 枳殻 右㕮咀水煎 按此表裏氣血藥也復以踈風助陽之劑世俗多用 之故收入非脉之洪緩沉遲𦂳細者不宜用此每見 外科諸家載此往往不分經絡脉證不具時宜但云 化毒消腫有云不退者加以補氣血之藥蓋又使人 不能無疑也用者當觸類而長之可矣 郭氏神效烏金散治癰疽疔腫時毒附骨疽諸惡瘡等 證若瘡黒䧟如石堅四肢冷脉細或時昏冐譫語循 衣煩渇危篤者服此汗之瘡起 蒼耳頭 五月五日午時收 小草烏頭 火麻頭 火 日 收採 木賊 去節 蝦蟇頭 樺皮節 酥 炙 麻黄 去根節 右晒乾各等分同入磁器内鹽泥固濟炭火内從早 煆至申分如黒煤色為度碾為末每服二錢病重者 三錢用熱酒調下未汗再一服如汗乾却服解毒踈 利之藥如修合此藥必選天晴好日於静室中勿令 雞犬猫畜及隂人見也又名首功𤣥黒散 奪命丹治諸般腫毒疔疽惡瘡 蟾酥 輕粉 各半錢 朱砂 三錢 白礬 枯 寒水石 銅緑 各一錢 蝸牛 二十一 箇别研 乳香 沒藥 麝香 一錢 右件為細末將蝸牛别研一處丸如丸不就用好酒 糊和丸如菉豆大每服一丸生葱三五莖嚼極爛吐于 手心包藥在内熱酒和葱送下如重車行五七里汗 出為效重者再服一二丸 蟾酥丸治疔黄一切惡瘡 川烏 蓮花蘃 硃砂 各一錢 半 乳香 沒藥 各二錢 輕粉 蟾酥 各一錢 麝香 半錢 右為細末糊丸菀豆大每服一丸病重者二丸依前 法服取汗 按已上三方郭氏稱為首藥皆主乎發散散出太陽 例後二方出少隂例然皆刼劑也智者當較輕重隂 陽之分取擇用之 東垣托裏榮衛湯治證見前瘡宜發汗論 黄茋 紅花 桂枝 各五錢 蒼术 三錢 柴胡 連翹 各二錢 羌活 防風 當歸身 炙甘草 黄芩 各一錢 半 人參 一錢 右㕮咀每服一兩水酒各半煎 按此足三陽太隂經藥出桂枝例表裏氣血之劑也 辛熱發散之劑 托裏温中湯治瘡為寒變而内䧟者膿出清解皮膚凉 心下痞滿腸鳴切痛大便微溏食則嘔氣短吃逆不 絶不得安卧時發昏憒 羌活 三錢 附子 炮去皮 四錢 乾薑 炮三錢 益智仁 丁香 沉香 木香 茴香 陳皮 各一錢 炙甘草 二錢 右㕮咀作一服水三盞生薑五片煎服 衛生寳鑑曰經云寒淫于内治以辛熱佐以苦温以 薑附大辛熱温中外發陽氣自裏之表以為君羌活 苦辛温透關節炙甘草温補脾胃行經絡通血脉胃 寒則嘔吐吃逆不下食益智丁沉大辛熱以散寒為 佐瘡氣内攻氣聚而為滿木香陳皮苦辛温治痞散 滿為使按此手足太陽陽明三隂經藥也 辛涼攻裏之劑 機要内踈黄連湯治瘡皮色腫硬發熱而嘔大便閉脉 洪實者 黄連 芍藥 當歸 㯽榔 木香 黄芩 梔子 薄荷 桔梗 甘草 各一兩 連翹 二兩 大黄 二兩 半 右㕮咀每服一兩入薑煎 按此本黄連湯加大黄手足少陽足陽明太隂手三 隂之藥也丹溪曰精要以大黄治癰疽之要藥以其 宣熱㧞毒第二論曰瘡始作皆須以大黄等藥極轉 利之又排日不廢繼又自言患癰疽者每有瀉泄皆 是惡候此又不能無疑者也借曰前說用大黄恐因 病體實而大腑秘結有積熱沉痼之疾者發也止可 破結𨗳滯推令轉動而已豈可謂極轉利之而且排 日不廢若利下之後又與利藥恐非防微杜漸之意 瘡之始作即周禮腫瘍之時也腫在肌肉若非大滿 大實堅之證自當行仲景發表之法借五香湯為例 散之於外何必遽以峻下之藥奪其裏自取其禍切 詳河間謂地之濕氣感則害人皮肉筋脉其在外盛 而内行其脉沉實當先踈其内以絶其源又謂嘔啘 心逆發熱而煩脉沉而實硬腫發悶皮肉不變色根 深而大病在内臟腑秘結當急踈利之宜黄連湯先 服一二貼次加大黄未效再加二錢以利為度如有 熱證只與黄連湯無熱證少煎内托復煎散時時呷 之如此則内外皆通血氣流行彼加大黄者自因體 實而腑秘也未當如此之多 聖濟射干散治癰疽發背諸瘡腫痛脉洪實數者 射干 犀角 升麻 𤣥參 黄芩 麥門冬 大黄 各一兩 山梔 半兩 右㕮咀每服五錢加竹葉芒硝一錢以利為度 按此足陽明手太隂經藥也 托裏散治一切惡瘡發背丁疽便毒始發脉洪弦實數 腫甚欲作膿者三服消盡 大黄 牡蠣 𤓰蔞根 皂角針 朴硝 連翹 各三錢 當歸 金銀花 各一 兩 赤芍 黄芩 各二錢 右為粗末每半兩水酒各半煎服 按此足厥隂太隂陽明經藥也 破棺丹治諸熱腫一切風熱瘡證發熱多汗大渇便閉 譫語結陽之證 大黄 二兩半半生半熟 芒硝 甘草 各二 兩 右為末煉蜜丸弹子大每服半丸病重一丸至二丸 食後童便入酒半盞化服之或白湯合酒化服 按此仲景正陽陽明經藥也 瀉心湯治瘡毒癰腫發躁煩渇脉實洪數者 大黄 四兩 黄連 山梔 漏蘆 澤蘭 連翹 黄芩 蘇木 各二 兩 犀角 一兩 右㕮咀每服三五錢水煎服 按此手少隂太隂少陽藥也出足陽明例 辛平攻裏之劑 郭氏瑞效丸治腸癰胃癰内積兼男子婦人積聚證 當歸 京三稜 㯽榔 木鱉子 川山甲 炒各 一兩 牡蠣 為末炒山甲都用 連翹 枳殻 炒各一 兩半 砂 焙 琥珀 各一兩 巴豆 二十 一粒 去油 麝香 少許 右為末酒糊丸桐子大每服十丸至二三十丸温酒 下臨卧再服如利動臟腑减丸數大小便有膿血出 者却用别藥調治之 萬靈奪命丹郭氏又名延夀濟世膏 如意金丹 廣效保命丹 朱砂備急膏 三教濟世膏 仙授靈寳膏 聖僧慈救膏蓋實一藥也 治一切瘡腫疔疽初起脉沉實及服汗藥後毒氣在 裏不盡者宜此下之 硃砂 鹽花 各二錢 半 雄黄 明礬 生用 楓香 各二錢 黄丹 赤石脂 琥珀 輕粉 各一錢 半 麝香 片腦 各一錢 巴豆 去殻 水煑 十沸 萆麻 另研各四十九粒 右為末用巴豆萆麻子膏和藥為丸如和不就加煉 蜜就成膏收磁噐内如用時旋丸如雞頭大每服一 丸井花水下或湯亦得忌熱物半日大人小兒以意 加减與服 謹按郭氏用藥格式云凡人患一切瘡腫若脉在表 者先服首功𤣥黒散或奪命丹蟾酥丸之類選用汗 之繼服廣效保命膏或化毒凉劑下之若脉在裏者 便只服延夀濟世膏或破棺丹下之病屬裏不必汗 之故也如是有頭瘡疽就便用硃砂備急膏一丸如 黄豆大安於瘡頭上却用軟粘膏藥蓋䕶之其瘡必 破如瘡暈紫黒色外用宣毒散周圍敷住毒氣如瘡 暈赤紅色用水澄膏敷之次日用𦂳峻碧雲錠子開 了瘡口次用𦂳緩碧霞錠子去其歹肉稍净却用緩 慢碧玉錠子生肌揔名青金錠子不拘日數直待歹 肉去净单用膏藥貼之候膿水盡肌肉平方許貼生 好肌歛口之藥若依此法免教人受刀剪針烙之苦 如是無頭癰腫待膿成用針刺破方依法收功也愚 詳瘡之汗後或始有頭癰疽便用是藥後施錠子雖 有次第然病體亦有積熱或風毒氣鬱等證若待開 潰次第用藥及無頭癰腫待膿成用法而又不及東 垣法之通變神速也如瘡潰動或結歹肉疔疽堅硬 却次第用外治之法方可 辛熱發表攻裏之劑 飛龍奪命丹治一切疔瘡惡腫癰疽初發或發而黒䧟 毒氣内䧟者 天南星 雄黄 巴豆 各一錢 硇砂 黄丹 信石 乳香 各半錢 斑猫 十六 箇去 翅足 麝 少許 右為末取蟾酥和為丸如黄黍米大每服十一二丸 或十四五丸㸔瘡上下食前後以好酒送下量人虛 實與之忌油膩魚肉葷物七日 按此方世俗多用之故收入然香竄燥毒之劑蓋無 經不至者故能宣泄備汗吐下三法病因食一切禽 畜毒發所致及瘡脉沉𦂳細數毒藴在裏并濕毒用 之神效但世人多不分此更不審瘡之大熱大渇毒 氣焮發而脉浮洪在表及膏粱積熱之人未宜輕舉 况有以半夏代雄黄殊不知雄黄治諸瘡及百節中 大風中惡者之意此與郭氏二方皆手少隂例藥兹 則表裏法也 辛平發表攻裏之劑 五香連翹湯治諸瘡腫初覺一二日便厥逆喉咽塞發 寒熱 沉香 木香 麝香 連翹 射干 升麻 丁香 獨活 桑寄生 炙甘草 各一 兩 大黄 一兩 半 木通 乳香 各二兩 右㕮咀每服五錢水一盞半煎七分温服取利 按丹溪曰精要第一論云不問癰疽瘡癤虚實冷熱 先與内托散五香連翹湯沉麝湯等諸方不冷不熱 不問老㓜少壯隂陽虚實冷熱多服為妙夫癰疽瘡 癤臟腑隂陽有淺深虚實冷熱用藥有補瀉温凉老 㓜少壯其禀受厚薄形志苦樂隨年嵗而増損奈何 欲以不冷不熱四五方而通治之又以多服為妙此 不能無疑也學者當審經絡察病機而處治大抵豈 可仗此為通治之法 辛涼發表攻裏之劑 千金漏蘆湯治積熱丹毒無名惡腫脉洪實弦滑發熱 煩熱者 漏蘆 麻黄 升麻 赤芍 黄芩 甘草 白歛 白芨 枳殻 各四兩 大黄 十二兩 右㕮咀每服一兩入薑煎 按此出陽明例藥也驅積熱藴於表裏之劑 防風通聖散 方見中風門 按此表裏氣血之藥也治一切風毒積熱瘡腫脉候 弦洪實數浮𦂳氣血盛實者不可缺此見近有秘傳 外科家方以是藥加人參赤茯苓黄茋蒼术金銀花名 消腫托裏散雖以參茋為主復云人參無亦可蓋使 人不能無疑而難用也且臨證加减須較表裏之法 如表證多者當從此方以辛甘為主散之也裏證多 者方可從變故此分辛温辛平辛凉之異 内托之劑 機要内托復煎散托裏徤胃 地骨皮 黄芩 茯苓 白芍 人參 黄茋 白术 桂 甘草 防己 當歸 各一兩 防風 右㕮咀先以蒼术一斤水五升煎至三升去术入前 十二味再煎至三四盞取清汁分三四次終日飲之 又煎蒼术查為湯去查依前又煎前十二味查分飲 之 五香湯治毒氣入腹托裏若有異證於内加减 丁香 木香 沉香 乳香 各一 兩 麝 三錢 右為末水煎空心服若嘔者去麝加藿香一兩渇者 加參一兩 按丹溪曰或問内托之法古人有行之者乎曰河間 治腫焮于外根盤不深形證在表其脉多浮病在皮 肉非氣盛則必侵于内急須内托以救其裏宜復煎 散除濕散鬱使胃氣和平如或未已再煎半料飲之 如大便秘及煩熱少服黄連湯如微利及煩熱已退 却與復煎散半兩如此使榮衛俱行邪氣不能内傷 也然世俗多用十補散論已見前 聖濟托裏湯治諸疔腫發背曽經汗下毒氣投心迷悶 嘔吐而痛可服二三次又名内托散 乳香 明者一 兩 真菉豆粉 四兩一方止用二兩 右二味合匀每服一錢或二錢甘草煎湯調下 按丹溪曰精要謂内托散一日至三日之内進十數 服防毒氣攻衝臟腑名護心散切詳菉豆解丹毒又 言治石毒味甘入陽明性寒能補為君以乳香去惡 腫入少隂性温善竄為佐甘草性緩解五金八石及 百藥毒為使想此方專為服丹石而發疽者設不因 丹石而發疽恐非必用之劑又次與五香連翹湯射 干散散結氣消瘀血夫善於驅逐以五般香竄佐之 與漏蘆湯相間大黄為佐雖各有黄茋漏蘆甘草之 補果能免驅逐之禍乎况大黄入陽明太陽性走而不 守瀉諸實熱以其峻㨗有將軍之名癰疽因積毒在 臟腑非一朝夕今發於外宜以標重為治當先助氣 壯胃使根本堅固而行經活血為佐叅以經絡時令 使毒氣外發此正仲景解表用麻黄桂枝之意治施 之早可以内消此乃内托之本意與夫年老者病深 者證備者體虚者菉豆雖補將有不勝重任之患矣 嘗治一婦人年將七十形實性急而好酒腦生疽才 五日脉𦂳急且濇急用大黄酒煨細切酒拌炒為末 又酒拌人參炒入薑煎調一錢重又兩時再與得睡 而上半身汗睡覺病已失此亦内托之意又一男子 年五十餘形實色黒背生紅腫及胛骨下痛其脉浮 數而洪𦂳食亦嘔正冬月與麻黄桂枝湯加酒黄栢 生附𤓰蔞子甘草節羌活青皮人參黄芩半夏生薑 六貼而消此非内托之意歟如此者非一不敢悉具 郭氏定疼托裏散治一切瘡腫疼痛不可忍如少壯氣 實先用踈利後服此藥 粟殻 去蒂炒 三兩 當歸 白芍 川芎 各半 兩 乳香 沒藥 桂 各三錢 右㕮咀每服五錢水煎 乳香止痛散治一切瘡腫疼痛不止 栗殻 六兩製 白芷 三兩 炙甘草 陳皮 各二 兩 乳香 沒藥 各一兩 丁香 半兩 右㕮咀每服三錢水一盞半煎 按丹溪曰精要第十三論云初覺則宣熱㧞毒既潰 則排膿止痛豈瘡之初作無痛耶已潰之後痛又甚 耶每見瘡之作也先發為腫氣血鬱積蒸肉為膿故 其痛多少瘡之始作時也膿潰之後腫退肌寛痛必 漸减而反痛者此為虚也宜補之亦有穢氣所觸者 宜和解之亦有風寒逼者宜温散之審此則已上二 方因有所取擇矣 東垣黄茋人參湯治諸瘡破後食少無睡及有虚熱并 穢氣所觸者 人參 麥門冬 陳皮 白术 蒼术 各半錢 黄茋 一錢 黄栢 四分炒 升麻 六分 當歸身 半錢 炒麯 三分 炙甘草 半錢 五味子 九 箇 右㕮咀作一服水煎 按此手足太隂例藥也 聖濟竹葉黄茋湯通治疔腫諸瘡發熱而渇 淡竹葉 二兩 生地黄 八兩 麥門冬 黄茋 當歸 川芎 甘草 黄芩 芍藥 人參 半夏 石膏 各二 兩 右㕮咀每服一兩水煎 按此于少隂太隂足陽明藥也 托裏黄茋湯治諸瘡發渇脉虚 綿黄茋 一兩 炙甘草 一錢 右㕮咀水煎 東垣聖愈湯治諸瘡血出多而心煩不安不得眠睡此 亡血也 熟地黄 生地黄 川芎 人參 各半 錢 當歸身 黄茋 各一錢 右㕮咀水煎 按已上二方手足太隂之劑一氣分一血分藥也 内補黄茋湯治諸瘡腫發背已破後虚弱無力體倦懶 言語食無味少睡脉濇自汗口乾並宜服之 黄茋 麥門冬 各一 兩 熟地黄 人參 茯苓 炙甘草 各三 錢 白芍 川芎 官桂 逺志 當歸 各半兩 右㕮咀或為末每服三錢入薑棗煎 按此手太隂例藥也補氣血滋隂助陽之劑 聖濟透膿散治諸般癰瘡及貼骨癰不破者宜此不用 針刀 大蠶繭兒一箇燒灰酒調服即透切不可用兩三 箇恐瘡口亦作兩三孔也 按瘡腫有於皮肉厚處發者此法恐不能及用者審 之 外治之劑 郭氏青金錠子 銅緑 三錢 青 膽 輕粉 砒霜 白丁香 苦葶 各一 錢 腦子 麝香 各少許 右將葶 研細次下餘藥同研極細打稠糊為錠子 或煉蜜加白芨末一錢為錠如麻黄粗細二三寸長 㸔瘡口深淺絍入疼者可治不疼難治 第一般𦂳峻碧雲錠子砒霜生開瘡口用 第二般𦂳緩碧霞錠子砒霜煆去死肉用 第三般緩慢碧玉錠子去砒加枯 生好肉用 翠霞錠子治年深冷瘺日乆惡瘡有歹肉用之 銅緑 寒水石 煆 滑石 各三錢 明 膩粉 砒霜 雲母石 研如粉各一錢 二分半 右研細末糊為錠子如麻黄粗細長短不拘量瘡口 深淺絍之如修合此候天色晴明則可 信效錠子治一切惡瘡 紅娘子 黄丹 砒霜 鷹屎 土硝 白芨 各一錢 半 銅緑 二錢半 腦子 麝香 各少許 右研細末厮兒乳汁和為錠子用中病即止 寸金錠子治疔毒惡瘡 硃砂 二錢 黄丹 明 枯 砒霜 輕粉 花醎 白芨 各一錢 半 蟾酥 腦子 麝香 少許 右研極細末稠糊和為錠子用之 紅玉錠子去歹肉生肌用 乾胭脂 白 枯各三 錢 輕粉 砒霜 黄丹 腦子 麝香 少許 右研極細末稠糊和錠子用之 提丁錠子 又名透肉錠子治疔瘡危篤發昏兼治瘰 雄黄 硃砂 各二錢 青鹽 砒霜 生 白丁香 輕粉 斑猫 去翅足各一錢半 蟾酥 麝香 各一錢 黄蠟 萆麻子 三七 粒 右為細末於銀器内或磁器内先將蠟溶開和前藥 丸如桐子大捻作餅子用針刺破疔瘡放一餅於瘡 頭上又刺四邉五七下惡血出為妙却用軟膏藥貼 之立騐内服首功𤣥黒散或蟾酥丸 翠青錠子 又名善效錠子治腦疽發背惡瘡并潰爛 追膿水長肌 銅青 四錢 明 枯 韶粉 乳香 另研 青黛 各一錢 半 白歛 輕粉 各一錢 麝 半錢 杏仁 三七粒另研 去皮尖 如有死肉加白丁香 一錢半 右研細末稠糊為錠子或糯米飯和亦得㸔淺深絍 之直至瘡平復尤可用之大有神效如前數方不可 多用謂犯生砒也此藥無毒恐病家猜疑是毒藥請 口内甞之為憑也 搜膿錠子先用追蝕等錠子蝕去歹肉惡物止有膿水 皆宜用之 自然銅 川芎 白芷 各半兩 黄連 白歛 各二錢 半 木香 一錢半 麝香 少許 右為極細末糯米飯和為錠子用之或作散末乾上 亦佳 守效散㸃疔瘡惡肉 砒 生 白丁香 松香 輕粉 川烏 生 各一錢 蜈蚣 一條焙 右為極細末鈚針刺破瘡口令血出唾津調藥貼之 瘡上其根自潰 時效針頭散追蝕惡瘡歹肉兼治瘰 赤石脂 半兩 乳香 白丁香 各二 錢 砒 生 黄丹 各一錢 輕粉 麝 各半錢 蜈蚣 一條 焙乾 右為極細末摻於瘡口歹肉自去矣若動刀針其瘡 雖可有瘢 神聖換肌散去瘰 頑瘡 白殭蠶 二錢 白 一錢半 砒 生 斑猫 去翅 足 草烏頭 青黛 各一錢 麝 少許 右研極細末乾摻些小於瘡口内用膏藥蓋護其惡 肉化為膿水 雄黄散治癰疽發背紫暈疼痛不止 粟米小粉 三兩炒 草烏 南星 絡石 百合 各一兩 白芨 二兩 乳香 沒藥 雄黄 黄丹 各半兩 右極細末温水調敷之 水澄膏治風熱腫毒赤紅色攻焮疼痛不止 白芨 白歛 四錢 鬱金 一對 大黄 黄栢 黄藥子 榆皮 各七錢 半 乳香 沒藥 雄黄 各半兩 右細末用新汲水一碗藥末不以多少澄於水内藥 定去水敷於腫處上用白紙封之用雞翎掠水濕潤 金黄散治熱毒丹流㳺走不定疼痛不止 寒水石 二兩 鬱金 一對 藍實 大黄 黄栢 黄連 景天 各一兩 右細末用雞子清調敷水亦可 乳香散治諸疳浸蝕日乆不愈下注膁瘡内外踝生瘡 頑瘡等證 枯 白膠香 赤石脂 各半 兩 黄丹 乳香 沒藥 各二錢 輕粉 二錢 右細末加麝些小如瘡濕乾上乾則香油調敷之 輕粉散治下注疳瘡蝕臭腐爛疼痛不可忍者 黄栢 蜜炙 蜜陀僧 黄丹 高末茶 乳香 各三錢 輕粉 一錢半 麝 少許 右末用葱湯洗瘡後次貼此藥兼治小兒疳瘡 竒功㪚治瘰 馬刀頑惡等瘡 野糞尖 乾一 兩 蜜陀僧 無名異 各半 兩 皂角 乳香 沒藥 各三錢 右糞用鹽泥封固炭火燒之去泥取出同藥五味研 為末加麝香少許用清油調勻漫敷上濕即乾摻其 功神妙 立應散治金瘡血出不止并諸瘡乆不生肌 寒水石 一兩 半煆 花蘂石 龍骨 黄丹 沒藥 各半兩 黄藥子 七錢 半 一方加白芨乳香輕粉 右為細末如一切金刃刀鐮傷者用藥敷上絹帛扎 之不作膿血瘡膿水乾貼生肌定疼 已上並郭氏方 祛風散治一切風毒腫痛 天南星 二兩 白 草烏 各半兩 右為末酒調敷生薑汁亦可 聖濟方治疔瘡 蜣蜋 心腹下肉稍白者 右捕取不以多少貼瘡上半日許未可再上之血盡 根出神效 走馬散圍一切惡瘡諸腫神效 大黄 三兩 黄栢 當歸 白芨 赤小豆 黄芩 各二兩 荆芥穂 半夏 各一 兩半 白芷 白歛 南星 各一兩 檀香 雄黄 各三錢 乳香 七錢 沒藥 五錢 紅花 一兩 右為細末以水調敷如瘡色黯薑汁調瘡未成膿者 好米醋調敷 乳香善應膏治一切腫毒惡瘡 大黄 黄茋 赤芍 杏仁 各一 兩 當歸 七錢半 川山甲 猪牙皂角 各二錢半 木鱉子 三錢 乳香 沒藥 各半兩 血竭 輕粉 各二錢 半 黄丹 七兩 香油 一觔 右除黄丹乳沒血輕五味外其餘剉於油内浸十餘 日砂鍋内熬藥色微黒用槐柳條攪之瀘去柤物净 用油入丹熬成膏滳水中不散然後入乳香等四味 攪勻為度攤紙上貼瘡 至寳玉連膏治一切瘡腫 黄連 二兩 黄栢 黄芩 大黄 生地黄 赤芍 川椒 杏仁 白芷 桂 猪牙皂角 當歸尾 各半 兩 葱白 七根 净髪 一拳大 槐柳榆桒梔栢桃枝條各三錢已上用真香油二斤 春浸五日夏三秋七冬十日如上法熬微焦黒瀘去 柤入松香四兩黄丹碾篩净十兩用藥油熬成膏滴 入水中不散然後入下項藥 乳香 沒藥 朴硝 龍骨 枯 血竭 各半兩 輕粉 膽 麝香 各二錢 共為細末入膏内 右用净磁器盛頓旋攤紙上貼 收斂之劑 生肌散 白 枯 㯽榔 各一兩 蜜陀僧 一錢 半 黄丹 血竭 各一錢 輕粉 半錢 紅玉散 軟石膏 半兩 煆 黄丹 一錢半 炒 完肌散 定粉 枯 黄連 乳香 龍骨 各二錢 黄丹 輕粉 各一錢 右各料為極細末貼瘡口生肌長肉㸔輕重選用之 雜方 脂調散治疥瘡膿窠瘡神效 蛇床子 二兩 䕡茹 草烏 花椒 苦參 荆芥 各一兩 雄黄 硫黄 各半兩 右為細末猪脂調搽 羌活散治頑癬疥癩風瘡成片流黄水乆不差者 羌活 獨活 明 硫黄 狼毒 白鮮皮 白附子 蛇床子 各一 兩 輕粉 黄丹 右細末香油調成膏搽之 雄黄散治癬 桎皮 剪草 各一兩 白芨 各半 兩 雄黄 二錢半 斑猫 七箇去 翅足 草烏頭尖 四 箇 右為末水調敷津唾亦可 楓實膏治風瘡燥痒癬疥 大楓子肉 半 兩 輕粉 枯 各些小 右搗為膏擦瘡上 一上散治風痒裂折燥瘡 苦參 一兩 白芷 熖硝 枯 各半 兩 荆芥穂 三錢 寒水石 二兩 煆 白芨 三錢 右為末油調搽 聖濟烏蛇丸治一切風癬多年不效者 烏蛇 酒浸去 骨 天麻 各二兩 槐花 半斤 附子 小便 浸宿 白附子 炮各 一兩 全蝎 炒 殭蠶 炒 羌活 乳香 各一兩 半 苦參 十兩 右為細末生薑汁和蜜各一斤熬成膏入藥和為丸 桐子大每三四十丸空心温酒下夜荆芥湯下 宣風換肌散治一切風癬疥瘡疙瘩風瘡 炙甘草 黄茋 當歸 各一兩 黄連 黄芩 各酒浸 炒 大力子 炒 防風 白芷 荆芥穂 川芎 烏蛇肉 各半 兩 羌活 蒼术 何首烏 各三 錢 全蝎 十箇炒 右為細末酒調服茶清亦可下二錢 東垣内托升麻湯治婦人乳中結核 𤓰蔞仁 三錢 連翹 二錢 甘草節 青皮 各一 錢 右作一服水煎食後細細呷之 連翹飲子治乳癰 青皮 𤓰蔞仁 桃仁 橘葉 川芎 連翹 甘草節 皂角針 各等 分 右㕮咀每服七八錢水煎食後細細呷之 已破者加參茋當歸 未破者加柴胡 消毒飲治便毒初發三四日可消 皂角針 金銀花 防風 當歸 大黄 甘草節 𤓰蔞仁 各等分 右㕮咀水酒各半煎食前温服仍頻提掣頂中髪立 效 下疳瘡洗藥 黄連 黄栢 當歸 白芷 獨活 防風 朴硝 荆芥 右等分水煎入錢五十文烏梅五箇鹽一匙同煎温 洗日五七次用下藥敷 木香 㯽榔 黄連 銅青 輕粉 枯 螵蛸 麝 各等分 右為極細末洗後至夜敷上 法製靈雞弹治瘰 馬刀腋下生者 斑猫 七箇去頭翅足 右將雞子一箇頂上敲開些小入藥在内紙封固了 於飯上蒸熟取出去殻切開去藥五更空心和米飯 嚼服候小便通如米泔水状如脂即驗也如大小便 不通却服琥珀散三二貼催之然後常服後二藥猶 佳 妙靈散服前藥後却將此散與連翹丸相間常服瘡愈 方止 木香 三錢 沉香 二錢 牛膝 何首烏 當歸 螵蛸 桒寄生 各一 兩 海藻 二兩 青葙子 昆布 海𢃄 甘草節 各半 兩 右末每服三二錢食後温酒調下 内消連翹丸 連翹 三兩 射干 白芨 夏枯草 土𤓰 漏蘆 沙參 澤蘭 胡桃仁 各一兩半 右末入桃仁研匀酒糊丸桐子大每服三五十丸空 心食前鹽酒下 琥珀散治諸般瘡癤表裏有熱小便赤澁 白茯苓 黄芩 茵陳 紫草 瞿麥 茅根 石韋 烏藥 琥珀 連翹 車前子 右各等分為極細末每二三錢燈心湯調下無時 聖濟緫録治漆瘡諸方 生柳葉 三斤冬用皮 煎湯適寒温洗之 芒硝 五 兩 湯化浸洗之猪膏一味熬去滓停冷塗貼之 生螃蠏一味取黄塗傅日三五次 荷葉燥者 一 斤 煑水洗之以貫衆末摻之乾則油和塗 雞子黄 塗瘡上乾則易之不過三次 黄櫨木煎湯頻洗 之 一方榖精草煎湯洗甚速 經驗方治腿膝生瘡有膿治金刃傷亦妙五倍子細碾 摻之 玉機微義卷十五
欽定四庫全書 玉機微義卷十六 明 徐用誠 原輯 劉 純 續増 氣證門 内經敘諸氣動為病 隂陽應象論云喜怒傷氣寒暑傷形暴怒傷隂暴喜傷 陽厥氣上行滿脉去形喜怒不節寒暑過度生乃不固 故重隂必陽重陽必隂 玉機真藏論云憂喜悲恐怒令不得以其次故令人有 大病矣因而喜大虚則腎氣乗矣憂則心氣乗矣怒則 肝氣乗矣悲則肺氣乗矣恐則脾氣乗矣 舉痛論云百病生於氣也怒則氣上喜則氣緩悲則氣 消恐則氣下寒則氣收炅則氣泄驚則氣亂勞則氣耗 思則氣結九氣不同為病 詳見本文 脉法 經曰脉滑者多血少氣 澁者少血多氣 大者血氣 俱多 脉來大而堅者血氣俱實 小者血氣俱少 脉來細而緩者血氣俱虚 代者氣衰 細者氣少 浮而絶者氣辟 大而滑中有短氣 尺脉澁而堅為 血實氣虚 尺脉細而微者血氣俱不足 云云見本文 劉立之脉理𤣥要曰下手脉沉便知是氣沉極則伏濇 弱難治其或沉滑氣兼痰飲 論九氣動為諸證 子和云夫天地之氣常則安變則病而况人禀天地之 氣五運迭侵於外七情交戰於中是以聖人嗇氣如持 至寳庸人投物而反傷大和此軒岐所以論諸痛皆因 於氣百病皆生於氣遂有九氣不同之說氣本一也因 所觸而為九怒喜悲恐寒暑驚思勞也其言曰怒則氣 逆甚則嘔血及飱泄故氣逆上矣王太僕曰怒則陽氣 逆上而肝木乗脾故甚則嘔血及飱泄也喜則氣和志 逹榮衛通利故氣緩矣悲則心系急肺布葉舉而上焦 不通榮衛不散熱氣在中故氣消矣恐則精却却則上 焦閉閉則氣還還則下焦脹故氣不行矣太僕云恐則 傷精却上而不下流下焦隂氣亦廻還而不散故聚而 脹也然上焦固禁下焦氣還故氣下行也寒則腠理閉 氣不行故氣收矣太僕云身凉則衛氣沉故皮膚文理 及滲泄之處皆閉宻而氣不流行衛氣收歛于中而不 散也炅則腠理開榮衛通汗大出故氣泄矣太僕云人 在陽則舒在隂則慘故熱則膚腠開發榮衛大通津液 而汗大出也驚則心無所依神無所歸慮無所定故氣 亂矣勞則喘息汗出内外皆越故氣耗矣太僕云疲勞 役則氣奔速故喘息氣奔速則陽外發故汗出内外皆 踰越於常紀故氣耗損也思則心有所存神有所歸正 氣留而不行故氣結矣太僕云繫心不散故氣亦停留 此素問之論九氣其變甚詳其理甚明然論九氣所感 之疾則畧惟論嘔血及飱泄餘皆不言惟靈樞論思慮 悲哀喜樂愁憂盛怒恐懼而言其病曰思慮而傷神神 傷則恐懼自失破㬷脫肉毛瘁色夭死于冬脾憂愁而 不解則傷意意傷則恍亂四肢不舉毛瘁色夭死于春 肝悲哀動中則傷魂魂傷則狂忘不精不正當人隂而 攣筋兩脇不舉毛瘁色夭死于秋肺喜樂無極則傷魄 魄傷則狂狂者意不存人毛革焦毛瘁色夭死于夏腎 盛怒而不止則傷志志傷則喜忘其前腰脊不可俯仰 屈伸毛瘁色夭死于季夏恐懼不解則傷精精傷則骨 痿厥精時自下是故五臟主藏精者也不可傷傷則失 守而隂虚虚則無氣無氣則死矣靈樞論神意魂魄志 精所主之病然無寒暑驚勞四證余以是推而廣之怒 氣所至為嘔血為飱泄為煎厥為薄厥為陽厥為胸滿 脇痛食則氣逆而不下為喘渇煩心為焇癉為肥氣為 日暴盲耳暴閉筋縱發於外為疽癰喜氣所至為笑不 休為毛革焦為肉病為陽氣不收甚則為狂悲氣所至 為隂縮為筋攣為肌脾為脉痿男為數溲血女為血崩 為酸鼻辛頞為目昏為少氣不能報息為泣則臂麻恐 氣所至為破㬷脫肉為骨痠痿厥為暴下渌水為面熱 膚急為隂痿為懼而脫頥驚氣所至為潮涎為目睘為 口呿為癡癎為不省人為僵仆乆則為 痺勞氣所至 為咽噎病為喘促為嗽血為腰痛骨痿為肺鳴為髙骨 壊為隂痿為唾血為㝠視為耳閉男為少精女為不月 衰甚則潰潰乎若壊都汩汩乎不可止思氣所至為不 眠為嗜卧為昏瞀為中痞三焦閉塞為咽嗌不利為膽 癉嘔苦為筋痿為白淫為得後與氣快然如衰為不嗜 食寒氣所至為上下所出水液 云云見寒門 炅氣所至 為喘嘔吐酸暴注下迫 云云見火門 凡此九者内經有 治法但以五行相勝之理治之夫怒傷肝肝屬木怒則 氣并於肝而脾土受邪木太過則肝亦自病喜傷心心 屬火喜則氣并於心而肺金受邪火太過則心亦自病 悲傷肺肺屬金悲則氣并於肺而肝木受邪金太過則 肺亦自病恐傷腎腎屬水恐則氣并於腎而心火受邪 水太過則腎亦自病思傷脾脾屬土思則氣并於脾而 腎水受邪土太過則脾亦自病寒傷形形屬隂寒勝熱 則陽受病寒太過則隂亦自病炅傷氣氣屬陽熱勝寒 則隂受病熱太過則陽亦自病凡此七者更相為治故 悲可以治怒以愴惻苦楚之言感之喜可以治悲以謔 浪䙝狎之言娱之恐可以治喜以迫遽死亡之言怖之 怒可以治思以汚辱欺㒺之言觸之思可以治恐以慮 彼忘此之言奪之凡此五者必詭詐譎恠無所不至然 後可以動人耳目易人視聽若胸中無材器之人亦不 能以此五法也炅可以治寒寒可以治炅逸可以治勞 習可以治驚經曰驚者平之平謂平常也夫驚以其忽 然而遇之也使習見習聞則不驚矣此九者内經自有 是理庸工廢而不行今代劉河間治五志獨得言外之 意 云云見後 昔余治一書生勞苦太過大便結燥欬逆 上氣時喝喝然有音唾嘔鮮血以苦劑解毒湯加木香 漢防己煎服時時啜之復以木香㯽榔丸泄其逆氣不 月餘而痊余又嘗以巫躍妓抵以治人之悲結者又嘗 以鍼下之時使雜舞忽鼔笛應之以治人之憂而心痛 者余嘗擊拍門忩使其聲不絶以治因驚而畏響魂氣 飛揚者嘗治一婦人乆思而不眠余日醉而不問婦果 呵怒是夜困睡又嘗以酸棗仁丸治人多憂者然惟勞 而氣耗恐而氣奪者為難治喜者少病百脉舒和故也 又聞莊先生者治喜樂之極而病者莊切其脉為之失 聲佯曰吾取藥去數日更不來病者悲泣辭其親友曰 吾不乆矣莊知其將愈慰之詰其故莊引素問曰懼勝 喜可謂得𤣥關者也 按此論九氣所動病機至為詳悉然七情諸證局方 多用氣藥論治固然但不分其夾熱兼痰虚實之例 而於寒熱二證亦似謂備於九氣兼用氣藥而治之 其弊甚矣且夫七情諸證有乗逆厥中之殊人有苦 樂安擾之異是以先哲就用五志相勝之理治之藥 之於傷寒温暑自有其例也後世俗不能本此恃之 於藥而相勝之理不行况其藥不熱即峻虚虚實實 不無差悮故河間戴人者出論已上病機究所至之 因以平火為主兼五志相勝之理或音樂抵戯甚至 詭詐譎怪諸法為治應變亦已至矣我東垣丹溪先 生更論諸氣為病有鬱痞逆滯不同隨證用藥有寒 熱温凉之異如勞氣者宜補中益氣滋隂助陽或兼 所挾之邪論治深備先哲㫖趣惜乎其道皆不能大 行于世者由局方障之也 氣中似風證論 詳見中風門 理氣宜𨗳痰論 詳見痰飲門 氣屬陽動作火論 原病式曰氣為陽而主輕微諸所動亂勞傷乃為陽火 之化神狂氣亂而為病熱者多矣子和云河間治五志 獨得言外之意凡見喜怒悲恐思之證皆以平心火為 主至于勞者傷於動動便屬陽驚者駭于心心便屬火 二者亦以平心火為主今之醫者不逹此㫖遂有寒凉 之謗 謹按或云捍衛冲和不息之謂氣擾亂妄動變常之 謂火當其和平之時外護其表復行於裏周流一身 循環無端出入升降繼而有常源出中焦緫統於肺 氣曷嘗病於人也及其七情之交攻五志之間發乖 戾失常清者遽變之為濁行者抑遏而反止表失衛 護而不和内失徤悍而少降營運漸逺肺失主持妄 動不已五志厥陽之火起於馬上燔於肺氣乃病焉 何者氣本屬陽反勝則為火矣河間有曰五志過極 皆為火也何後世不本此議而一槩類聚香辛燥熱 之劑氣作寒治所據何理且言指迷七氣湯製作者 其皆用青皮陳皮三稜蓬术益智官桂甘草遂為平 和可以常用通治七情所傷混同一意未喻某藥以 治某氣已下諸方尤有甚焉者兹不復敘况所起之 情各各不同且夫經言九氣之變未嘗略而不詳如 怒則氣上等證其言治法髙者抑之下者舉之寒者 熱之熱者寒之驚者平之勞者温之結者散之喜者 以恐勝之悲者以喜勝之九氣之治各有分别何嘗 混作寒論而類以香熱之藥通言而治諸氣豈理之 謂歟若香辛燥熱之劑但可刼滯氣衝快於一時以 其氣乆抑滯借此暫行開發之意藥中不佐制伏所 起之氣服甚則増熾鬱火蒸熏氣液而自成積積滋 長而成痰一飲下膈氣乃氤氲清虚之象若霧露之 著物雖滯易散内挾痰積開而復結服之日乆安有 氣實而不動氣動而不散者乎此皆人所受悮之由 習俗已乆相沿而化卒莫能救升發大過香辛散氣 燥熱傷氣真氣耗散濁氣上騰猶曰腎虚不能攝氣 歸原遂與蘇子降氣湯四磨湯下黒錫丹養氣丹鎮 墜上升之氣且硫黄黒錫佐以香熱又無補養之性 藉此果能生氣而補腎乎請熟詳之夫濕痰甚者亦 或當之初服未顯増變由喜墜而愈進形質弱者何 以收救不悟肺受火炎子氣亦弱降令不行火無以 制相扇而動本勢空虚命絶如縷積而至深丹毒濟 大一旦火氣狂散喘息奔急而死吁以有形丹石丸 藥重墜無形之氣將何抵受隨而降之乎譬以石投 水水故未嘗沉也豈不死歟丹溪有曰上升之氣自 肝而出中挾相火其熱為甚自覺其冷非真冷也火 極似水積熱之甚陽亢隂微故有此證認假作真似 是之禍可勝言哉内經雖云百病皆生於氣以正氣 受邪之不一也今七情傷氣鬱結不舒痞悶壅塞發 為諸病當詳所起之因滯於何經上下部分臟氣之 不同隨經用藥有寒熱温凉之同異若枳殻利肺氣 多服損胸中至髙之氣青皮瀉肝氣多服損真氣與 夫木香之行中下焦氣香附之快滯氣陳皮之泄逆 氣紫蘇之散表氣厚朴之瀉衛氣㯽榔之瀉至髙之 氣藿香之馨香上行胃氣沉香之升降真氣腦麝之 散真氣若此之類氣實所宜其中有行散者有損泄 者其過劑乎用之能却氣之標而不能制氣之本豈 可又佐以燥熱之藥以火濟火混同謂治諸氣使之 常服多服可乎氣之與火一理而已動静之變反化 為二氣作火論治與病情相得丹溪發揮論之冷生 氣者出於髙陽生之謬言也身非自受寒氣口食寒 物而是論寒者吾恐十之無一二也 論局方用熱藥治諸氣之誤 丹溪曰治氣一門有曰治一切氣冷氣滯氣逆氣上氣 用安息香丸丁沉丸大沉香丸蘇子丸匀氣散如神丸 集香丸白沉香散煨薑丸鹽煎散七氣散温白丸生氣 湯悉用熱藥夫天地周流於人之一身以為生者氣也 陽往則隂來隂往則陽來一升一降無有窮也苟内不 傷於七情外不感於六淫其為氣也何病之有今曰滯 氣逆氣上氣皆是肺受火邪氣得炎上之化有升無降 熏蒸清道甚而至於上焦不納中焦不化下焦不滲遂 展轉傳變為嘔為吐為膈為噎為痰為飲為翻冐為吞 酸夫治寒以熱治熱以寒此正治之法也治熱用熱治 寒用寒此反佐之法也詳味前方既非正治又非反佐 此愚之所以不能無疑也觀其微意可表者汗之可下 者利之滯者𨗳之鬱者揚之熱者清之寒者温之偏寒 偏熱者反佐而行之挾濕者淡以滲之挾虚者補而養 之何嘗例用辛香燥熱之劑以火濟火實實虚虚咎將 誰執 論氣無補法之誤 丹溪曰氣無補法俗論也痞悶壅塞似難於補不思正 氣虚者由七情内傷六淫外侵飲食不節房勞致虚脾 土之隂受傷轉運之官失職胃雖受榖不能運化故陽 升隂降而成天地不交之否清濁相混邪何由行此等 理宜補養却厚味斷妄想逺音樂無有不安 謹按氣者本腑臟天真之原也虚由七情及勞傷等 因所致則正氣原氣不足也故宜補之則氣實氣化 病邪漸除經曰虚則補之是也此補者補其不足也 非為病邪䧟下腑臟精氣已憊天真元氣已絶而施 補乎此等非虚也非不足也無補之法必矣大抵世 俗拘此止謂治病攻邪不審補虚養正之理實實虚 虚悮人生命蓋不思之甚矣 氣證治法 升散之劑 局方七氣湯治七情之氣鬱結于中心腹絞痛 人參 甘草 炙 肉桂 各一錢 半 半夏 一錢 右㕮咀水煎服 按此出太陽例寒則氣收宜辛散之甘緩之治氣虚 寒鬱藥也 鹽煎散治一切冷氣攻冲胸脇刺痛不已及脾胃虚冷 嘔吐泄瀉 砂仁 甘草 炙 茯苓 草果 肉豆蔲 川芎 茴香 炒 澄茄 麥蘖 㯽榔 良薑 枳殻 厚朴 炒 陳皮 羌活 蒼术 各等 分 右㕮咀每服四五錢入鹽些小煎 按此足太陽陽明太隂經藥也 木香流氣飲治諸氣痞塞不通胸膈膨脹面目虚浮四 肢腫滿 半夏 厚朴 青皮 紫蘇 香附子 甘草 各一錢 陳皮 二錢 桂 莪术 丁皮 大腹皮 㯽榔 麥門冬 木香 草果 各六分 木通 八分 藿香 白芷 各四分 茯苓 白术 木𤓰 人參 石菖蒲 右㕮咀每服四五錢入薑棗煎 按此太陽例藥與已上方世俗多用之故收入然類 以香燥非寒者氣實者不可用 秘傳降氣湯治上盛下虚氣不升降頭目昏眩痰實嘔 逆胸膈不快 骨碎補 訶子 草果 五加皮 半夏 桔梗 各半錢 桒白皮 二錢 地骨皮 枳殻 陳皮 柴胡 甘草 各一 錢 右製服見局方 按此出少陽例然怒則氣上驚則氣亂意例宜求諸 此 易簡參蘇飲 方見熱門 謹按天地六氣併人之氣分為病治例亦詳見各門 故當分治也 東垣升陽順氣湯治七情所傷及勞役飲食不節滿悶 短氣 升麻 柴胡 陳皮 各一錢 半夏 人參 各 錢 黄茋 四錢 甘草 黄栢 各半 錢 當歸 一錢 草豆蔲 二錢 神麯 炒一錢半 右㕮咀每服半兩入薑煎 按此補劑也然恐則氣下宜求諸此 攻下之劑 戴人木香㯽榔丸散滯氣胸腹脹滿實痞氣結痛 木香 㯽榔 青皮 陳皮 廣术 枳殻 黄連 黄栢 大黄 各半兩 牽牛 香附 各二兩 右為末水丸梧子大每服五六十丸煎水下量虚實 與之 按此陽明例藥下熱之劑也 局方神保丸治諸積氣為痛 乾蝎 七箇 木香 胡椒 各二錢 半 巴豆 十箇 去心 皮别研取霜 右為末和匀湯化蒸餅丸如麻子大朱砂為衣每五 十丸隨病氣例湯下 按此太陽例藥下寒之劑也 𨗳氣丸宣壅𨗳氣除脹滿利大膓 大黄 四兩煆 胡椒 四十九 粒 青皮 陳皮 蝎稍 炒 茴香 炒 乾薑 炮 甘草 炙各 一兩 阿魏 半錢用麫和炒 黒牽牛 取頭末二兩 右為末水丸 御院方木香順氣丸治諸氣不和 方見積聚門 按已上二方手足太隂足厥隂陽明經藥𨗳滯之劑 也 調理之劑 局方沉香降氣湯治隂陽壅滯氣不升降胸膈痞悶噫 醋吞酸 沉香 四錢 砂仁 半兩 甘草 炙一兩 二錢 香附子 四 兩 右為末每二錢入鹽少許湯調下 分心氣飲治一切氣留滯於胸膈之間不能流暢以致 痞悶噎塞 木香 丁皮 各二錢 人參 麥門冬 大腹皮 大腹子 桒白皮 草果 桔梗 厚朴 白术 各半兩 香附子 藿香 陳皮 紫蘇 各一兩 半 甘草 炙一 兩 右㕮咀每三錢入薑棗煎 按此二方手足太隂陽明足少隂經藥也 大七氣湯治喜怒不節憂思兼併多生悲恐致臟氣不 平心腹脹滿 半夏 白茯苓 四錢 厚朴 炒三錢 紫蘇 三錢 右剉入薑煎服 按此足陽明手足太隂經藥也 紫沉通氣湯治三焦氣澁不能宣通腹脇脹大便澁 紫蘇 枳殻 炒 陳皮 茯苓 甘草 㯽榔 各一兩 沉香 木香 麥門冬 五味子 桒白皮 黄茋 乾生薑 薄荷 枳實 荆芥穂 各半 兩 右㕮咀每半兩水煎服 按此手太隂之劑也世俗調理之劑而多雜峻削之 藥故並畧去然此方有發散意而不大燥烈姑存之 用者自宜損益按經云氣血弱者不可服枳實以其 損氣也氣血盛者不可服丁香以其益氣也於調理 不可不分 東垣木香順氣湯治濁氣在上則生䐜脹 方見脹滿門 按此亦七情所致濁隂之氣不降而為䐜脹也故出 陽明承氣例然七氣之方先哲亦未見分其異者蓋 氣之厥逆收緩乆而鬱變病機不同而亦不可不本 其所因而治之也 補養之劑 東垣補中益氣湯治喜怒憂恐損傷元氣勞倦體怠 方見熱門 調中益氣湯 方見内傷門 按此二方治勞則氣耗宜益之也出少陽例 清暑益氣湯治暑傷元氣食少體倦 方見暑門 按此所謂炅則氣泄宜益之也 局方養氣丹 養正丹 方見和劑 按已上方治元陽虧損氣短身羸氣不升降食少脉 弱隂陽之氣下䧟者甚㨗然不可盡劑也論見補虚 門 消𨗳之劑 局方異香散治胃氣不和腹脇膨脹飲食難化一切冷 氣結聚 石蓮肉 一兩 莪术 三稜 益智仁 甘草 炙各六 兩 青皮 陳皮 厚朴 炙各 二兩 右為末每服三二錢薑棗煎服 按本方云治腎氣不和腎字為胃字之悮爾出陽明 例藥 御院方助氣丸 方見積聚門 分氣丸治胸膈氣痞痰實不化並宜服之 砂仁 青皮 陳皮 白豆蔲 三稜 炮 莪术 煨 澄茄 蘿蔔子 炒 枳實 木香 各一兩 黒牽牛 炒二兩取頭末 右為末湖丸如梧子大每五十丸薑湯下 按已上諸方治氣積痞之劑非調理比也宜分虚實 寒熱用之又皆氣中之血藥也 治痰之劑 二陳湯 桔梗半夏湯 四七湯 並見痰飲門 蘇子降氣湯 方見欬門 按此諸方散鬱和中之藥也 理血之劑 本事方槐角散 濟生歸脾湯 㧞萃門冬飲子 並見血證門 按氣病血從已見前論故録已上方以備其例用者 自宜推格之 宣劑 稀涎散 元戎勝金丸 並見痰飲門 謹按諸氣鬱或七情所滯最宜宣𨗳正木鬱逹之之 意也大抵是證中夾火熱者多已上諸方恐未合宜 用者自臨時通變可也 通關竅之劑 局方蘇合香丸治氣中或卒暴氣逆心痛鬼魅惡氣 沉香 麝香 訶子 丁香 青木香 安息香 香附 蓽撥 白术 白檀 各二兩 薫陸香 蘇合油 龍腦 各一兩 朱砂 烏犀角 各製 右為末入研極匀用安息膏并煉蜜丸如梧子大温 水化四丸 按此足手太陽足陽明手足太隂足三隂藥也 雜方 嚴氏四磨湯治七情傷感上氣喘息妨悶不食 人參 㯽榔 沉香 天台烏藥 右四味各濃磨水和作七分煎三五沸温服 紺珠正氣天香湯治一切上氣湊心心胸築痛 方見婦人門 玉機微義卷十六
欽定四庫全書 玉機微義卷十七 明 徐用誠 原輯 劉 純 續増 血證門 諸經敘血證所因 内經厥論云陽明厥逆喘欬身熱善驚衂吐血 温淫 汗出 衂 生氣通天論云陽氣者大怒則形氣絶而 血菀於上 氣厥論云脾移熱於肝則為驚衂胞移熱於膀胱則癃 溺血 舉痛論云怒則氣逆甚則嘔血故氣上矣 陰 陽别論云結陰者便血 云云見下 鍼經云厥氣生足悗 悗生脛寒後則血 云云見積聚門 脈經云下血先見血 後見便此近血也先見便後見血此逺血也 脈法 内經云脈來懸鈎為衂血常脈脈至而搏血衂身熱者 死 腸癖下膿血脈弦絶則死滑大則生 血温身熱 者死 脈經曰脈得諸澁濡弱為亡血 脈來輕輕在 肌肉尺中自浮目睛暈黄衂必未止 太陽脈大而浮 必衂吐血 病人面無血色無寒熱脈沈沈弦衂也 脈浮弱手按之絶者下血 脈芤為失血 濇為少血 尺脈滑而疾為血虚 脈弦而𦂳脇痛臟傷有瘀血 吐血唾血脈滑小弱者生實大者死 唾血脈𦂳强 者死滑者生 腎脈小搏沈為腸癖下血心肝癖亦下 血 論血證分三因 陳無擇云衂者因傷風寒暑濕流傳經絡湧泄于清氣 道中而致者皆外所因積怒傷肝積憂傷肺煩思傷脾 失志陽腎暴喜傷心皆能動血隨氣上溢清氣道中而 致者屬内因飲酒過多啖炙煿辛熱或墜墮車馬傷損 致者為不内外因吐血者或因四氣傷于外七情動于 内及飲食房勞墜閃傷損致榮血留聚膈間滿則吐溢 世謂妄行或吐瘀血此名内傷 便血或清或濁或鮮 或黒或在便前便後或與泄物並下此由内外有所感 傷疑停在胃隨氣下通亦妄行之類 尿血因心腎氣 結所致或憂勞房室過度此得之虚寒不可專以血得 熱而淖 二者皆致尿血與淋不同 謹按衂血下血傷寒邪氣壅迫於經而致者故有之 雜證見者多火熱所致或吐溢於空竅皆五志所動 或陰分鬱熱或内外有所傷而成有寒邪者少如尿 血因房勞者實由精氣滑脫陰虚火動榮血妄行爾 已上論為虚寒恐未必然也若便血清者屬榮虚有 熱濁屬熱與濕色鮮者屬火黒者火極與泄物並下 屬有積或絡脈傷也並宜分治 論下血為内傷絡脈所致 詳見積聚門 論嘔唾血溢為氣逆所致 東垣曰經云怒氣逆甚則嘔血暴癉内逆肝肺相搏血溢鼻 口取天府穴又足少隂腎之脈從腎上貫肝入肺中循喉嚨 其病則飢不欲食面黒如地色咳唾則有血夫氣者陽 也血者隂也氣主呴之血主濡之今血妄行上出於鼻口 者皆氣逆也故經言陽明厥逆怒則氣逆暴癉内逆者是也 謹按悲氣勞氣等皆能致血證詳見氣門但怒氣致 血證者則暴甚故經曰抑怒以全隂者是矣否則五 志之火動甚火載血上錯經妄行也 論衂吐血泄為火熱所致 原病式曰衂者陽熱怫鬱干於足陽明而上熱則血妄 行鼻衂也 血溢者上出也心養扵血故熱甚則血有 餘而妄行或謂嘔吐紫凝血為寒者誤也此非冷凝由 熱甚銷爍以為稠濁而熱甚則水化制之故赤兼黒而 為紫也 血泄熱客下焦而大小便血也 衂衊血汙 血出也汙者濁也心火熱極則血有餘熱氣上甚則為血 溢熱勢亢極則燥而汙濁害承乃制則色兼黒而為紫也 論衂血下血為傷寒所致 成無已曰傷寒衂者為邪氣不得發散壅盛於經逼迫 於血則因致衂也桂枝湯麻黄湯治衂者非治衂也即 是發散經中邪氣爾至畜血者血在下焦結聚而不行 畜積而不散者是也血菀於上而吐血者謂之薄厥留 於下而瘀者謂之畜血此由太陽隨經瘀熱在裏血為 熱所搏結而不行畜於下焦之所致經曰太陽病七八 日表證仍在脈微而沈反不結胸其人如狂者以熱在 下焦少腹當鞕滿小便自利者下血乃愈 傷寒例少陰證下利便膿血者桃花湯以固脫散寒補 正 許氏治少隂誤汗衂血及臍中出血用薑附湯治少陰 之本 陰證略例治三焦出血色紫不鮮此重沓寒濕化毒凝 泣浸漬而成治要用黒錫丹 見直指方 按所論已上證皆寒邪之變病也至又有甚者如論 云服桂枝湯吐血其後必吐膿血又厥陰證傷寒六 七日大下後寸脈沈而遲手足厥冷下部脈不至咽 喉不利唾膿血泄利不止者為難治宜麻黄升麻湯 火邪亦咽燥唾血陽毒亦吐血皆變證之極者也非 衂證之比大抵傷寒畜血下血為傳變故下血衂血 身凉乃愈其不傳變入裏邪氣不得發散逼迫於血 因致妄行於下者為逆下血必多不能止為難治也 論結陰便血 衞生寶鑑云真定史十年四十二形體本瘦秋時因勉 强飲酸酒數杯少時腹痛次傳下利無度待十餘日便 後見血或紅或紫腹鳴時痛諸醫以為血熱用芍藥柏 皮丸治之未效仍不欲食食則嘔酸形體愈瘦面色青 黄不澤心下痞惡冷物口乾時有煩燥不得安臥診時 脈弦細而微遲手足稍冷經曰結陰者便血一升再結 二升三結三升又邪在五臟則陰脈不和陰脈不和則 血留之結陰之病陰氣内結不得外行無所禀滲入腸 間故便血也外灸中脘三里氣海等穴内服平胃地榆 湯而愈 按此治例實内傷法也宜與積聚門敘積之始兼看 血屬陰難成易虧論 丹溪曰經云人年至四十陰氣自半而起居衰矣又曰 男子六十四而精絶女子四十九而經斷夫以陰氣之 成止供給二十年之運用已先虧矣人之情欲無涯此 難成易虧之陰氣若之何而可以縱欲也 謹按或曰經云榮者水穀之精也和調五臟洒陳於 六腑乃能入於脈也源源而來生化於脾總統於心 藏受於肝宣布於肺施泄於腎灌溉一身目得之而 能視耳得之而能聴手得之而能攝掌得之而能握 足得之而能步臟得之而能液腑得之而能氣是以 出入升降濡潤宣通者由此使然也注之於脈少則 濇充則實常以飲食日滋故能陽生陰長取汁變化 而赤為血也生化旺則諸經恃此而長養衰耗竭則 百脈由此而空虚可不謹養哉故曰血者神氣也持 之則存失之則亡是知血盛則形盛血弱則形衰神静 則陰生形役則陽亢陽盛則陰必衰又何言陽旺而 生陰血也蓋謂血氣之常陰從乎陽隨氣運行於内 苟無陰以羈束則氣何以樹立故其致病也易調治 也難以其比陽常虧而又損之則陽易亢陰易乏之 論可以見矣諸經有云陽道實陰道虚陰道常乏陽 常有餘陰常不足以人之生也年至十四經行至四 十九而經斷可見陰血之難成易虧如此陰氣一傷 所變之證妄行於上則吐衂衰涸於外則虚勞忘反 於下則便紅稍熱膀胱則癃閉溺血滲透腸間則為 腸風陰虚陽搏則為崩中濕蒸熱瘀則為滯下熱極 腐化則為膿血火極似水血色紫黒熱勝於陰發為 瘡瘍濕滯於血則為痛痒癮疹皮膚則為冷痺畜之 在上則人喜忘畜之在下則人喜狂墮恐跌仆則瘀 惡内凝若分部位身半以上同天之陽身半以下同 地之陰此特舉其所顯之證者治血必血屬之藥欲 求血藥其四物之謂乎河間謂隨證輔佐謂之六合 湯者詳言之矣余故陳其氣味專司之要不可不察 夫川芎血中氣藥也通肝經性味辛散能行血滯於 氣也地黄血中血藥也通腎經性味甘寒能生真陰 之虚也當歸分二治血中主藥也通肝經性味辛温 全用能活血各歸其經也芍藥陰分藥也通脾經性 味酸寒能和血治虚腹痛也若求陰藥之屬必於此 而取則焉脾胃論有云若善治者隨經損益摘其一 二味之所宜為主治可也此特論血病而求血藥之 屬者也若氣虚血弱又當從長沙血虚以人參補之 陽旺則生陰血也若四物者獨能生血分受傷為氣 不虚也輔佐之屬若桃仁紅花蘇木血竭牡丹皮者 血滯所宜蒲黄阿膠地榆百草霜棕櫚灰者血崩所 宜乳香沒藥五靈脂凌霄花者血痛所宜蓯蓉瑣腸 牛膝枸杞子益母草夏枯草敗龜板者血虚所宜乳 酪血液之物血燥所宜乾姜桂者血寒所宜生地黄 苦參血熱所宜特取其正治大畧耳以能觸類而長 可謂應無窮之變矣 論治血證大法 東垣曰傷寒家衂血者仲景言不可發汗蓋為脈微也 若浮𦂳者麻黄湯浮緩者桂枝湯脈已微者二藥俱不 可用宜黄芩芍藥湯主之雜病見血多責其熱如衂血 出於肺以犀角升麻栀子黄芩芍藥生地黄紫參丹參 阿膠之類主之咯唾血者出於腎以天門冬麥門冬貝 母知母桔梗百部黄柏逺志熟地黄之類主之痰涎血 者出於脾葛根黄茋黄連芍藥當歸甘草沈香之類主 之嘔吐血出於胃也實者犀角地黄湯主之虚者小建 中湯加黄連主之血證上行或唾或嘔或吐皆逆也若 變而下行為惡痢者順也血上行為逆其治難下行為 順其治易故仲景云畜血證下血者當自愈也與此意 同若無病之人忽然下痢其病進也今病血證上行而 復下行惡痢者其邪欲去是知吉也經曰諸見血身熱 脈大者難治是火邪勝也身凉脈静者易治是正氣復 也故脈訣云鼻衂吐血沈細宜忽然浮大即傾危此之 謂也 血證治法 婦室經血諸證詳見婦人門 治風之劑 敗毒散治風熱流入大腸經下血不止若因酒毒加黄 連 方見欬門 按此出少陽例表裏藥也 本事方槐花散治腸風臟毒下血 槐花 炒 柏葉 杵 荆芥穗 枳殻 等分 右為末每服二錢空心米飲送下 拔萃方結陰丹治腸風下血臟毒下血 枳殻 炒 葳靈仙 黄茋 陳皮 椿根 何首烏 荆芥穗 等分 右為末酒糊丸桐子大每五七十丸米飲下入醋少 許 按此二方手太陰陽明藥也 濟生加減四物湯治腸風下血不止 側柏葉 生地黄 當歸 川芎 各一 兩 枳殻 荆芥穗 槐花 炒 甘草 各半 兩炙 右咀每四錢入烏梅薑同煎 按此手足厥陰太陰藥也大抵此藥主補血凉血而 以風為虚象者蓋非風客於腸間也 東垣黄茋芍藥湯治衂多歳面黄眼澁多眵手麻 黄茋 三兩 甘草 炙二兩 升麻 葛根 芍藥 各一兩 羌活 半兩 右㕮咀每三錢水煎温服 按此手足太陰陽明藥也然血虚久則陽分亦虚矣 故血不足則麻木陰虚火動變證百出亦實非風也 此出升陽滋陰例 治寒之劑 東垣麻黄桂枝湯治感寒發衂脈微弱者 麻黄 黄茋 白芍 甘草 各一 錢 桂枝 當歸 各半錢 人參 一分 麥門冬 三 分 五味子 五箇 右㕮咀作一服水煎 按此太陽例藥也傷寒論有例兹不詳錄 濟生斷紅丸治臟腑虚寒下血不止面色痿黄羸瘦 側柏葉 炒 川續斷 酒浸 鹿茸 醋煮 附子 炮 黄茋 阿膠 炒 當歸 各一兩 白礬 枯一 兩 右為末醋煮米糊丸如梧子大每七十丸空心米飲 送下 按此厥陰例藥也 寶鑑平胃地榆湯治結陰便血 白术 陳皮 茯苓 厚朴 葛根 各半錢 地榆 七分 乾薑 五分 炙甘草 當歸 炒麯 白芍 人參 益智仁 各三 分 蒼术 升麻 附子 炮各 一錢 右㕮咀作一服水煎加薑棗 按此少陰例藥也 治暑之劑 局方黄連香薷飲治伏暑純下鮮血 方見暑門 按此手少陰足太陰藥心主血脾裹血也 枇杷葉散治水毒攻心嘔吐鮮血 香薷 二錢 厚朴 一錢半 甘草 炙 麥門冬 乾木𤓰 白茅根 各一 錢 枇杷葉 陳皮 丁香 各半錢 右細末每二錢入薑煎 按此手足太陰經藥中熱者慎之 治濕之劑 胃風湯治風濕乗虚入於腸胃下瘀血者 方見滯下門 拔萃升陽和血湯治腸癖下血作派其血唧出有力而 逺射四散如篩春二月中下二行腹中大作痛乃陽 明氣衝熱毒所作也當去濕毒和血而愈 生地黄 牡丹皮 生甘草 各半 錢 炙甘草 黄茋 各一錢 當歸身 熟地黄 蒼术 秦艽 肉桂 各三分 陳皮 二分 升麻 七分 芍藥 一錢半 右㕮咀作一服水煎 當歸和血散治腸癖濕毒下血 槐花 青皮 各六分 當歸身 升麻 各二 錢 川芎 四分 荆芥穗 熟地黄 白术 各六 分 右為末每服三二錢米飲調下 按此諸方疎風勝濕藥也然濕熱者多宜從滯下法 擇用 治熱之劑 局方龍腦雞蘇丸治膈熱欬嗽或吐血衂血 方見熱門 甘露飲治男女血妄流溢或吐或咯衂血齒齦臭出血 並治之 方見熱門 簡易選竒黄茋散治欬血成勞 黄茋 麥門冬 熟地黄 桔梗 白芍 各半兩 甘草 四錢 右㕮咀每服半兩水煎 按此手太陰足少陰藥也 濟生犀角地黄湯治鬱熱不解干經絡隨氣湧泄為衂 血或清道閉塞流入胃脘吐出清血如鼻衂吐血不 盡餘血停留致面色痿黄大便黒者並宜服 犀角 生地黄 白芍 牡丹皮 等 分 右㕮咀每四錢水煎 按此足太陰藥也 良方四生丸凡吐衂血陽乗於陰血熱妄行宜此 生荷葉 生艾葉 生柏葉 生地黄 等 分 右爛研丸如雞子大每一丸水煎服或用鹽湯化下 河間生地黄散治鬱熱衂血咯血吐血 枸杞 柴胡 黄連 地骨皮 天門冬 白芍 甘草 黄芩 黄茋 生地黄 熟地黄 等分 右㕮咀水煎服下血者加地榆 按此二方手足少陰太陰藥也 局方槐角丸治五種腸風下血痔瘻脫肛下血並宜服 之 槐角 炒一兩 地榆 黄芩 當歸 防風 枳殻 麫炒各半斤 右為末酒糊丸如梧子大每三四十丸空心米飲下 按此雖有治風例而性味辛苦寒故從熱劑少陽藥 也 秘方枳殻湯治便血下血 枳殻 一兩麫 炒 黄連 一兩以槐花四兩 同炒去花不用 右二味水煎取濃食前温服 按此又氣例藥也 治火之劑 黄連解毒湯 大金花丸 方並見火門 理氣之劑 三因茯苓補心湯治心氣虚耗不能藏血以致面色黄 瘁五心煩熱欬嗽唾血 半夏 前胡 紫蘇 茯苓 人參 枳殻 炒 桔梗 甘草 乾葛 各半兩 當歸 一兩三 錢 川芎 三分 陳皮 白芍 各二兩 熟地黄 一兩半 右㕮咀每半兩入薑棗煎 本事槐角散治腸胃不調脹滿下血 蒼术 厚朴 陳皮 當歸 枳殻 各一兩 槐角 二兩 甘草 烏梅 各半 兩 右㕮咀每五錢水煎服 按已上又氣血藥也然三因方雖云補劑而雜以發 表之藥姑存之收入此理氣例 補劑 濟生雞蘇散治勞傷肺經唾内有血咽喉不利 雞蘇葉 黄茋 生地黄 阿膠 炒 貝母 白茅根 各一 兩 桔梗 麥門冬 蒲黄 甘草 各半兩炒 右㕮咀每四五錢入薑煎 歸脾湯治思慮傷脾不能統攝心血以此致妄行或吐 血下血 白术 茯神 黄茋 龍眼肉 酸棗仁 各一 兩 人參 木香 各半兩 甘草 炙二 錢半 右㕮咀每四五錢入棗薑煎 東垣麥門冬飲子治吐血久不愈者 五味子 十箇 麥門冬 去心 黄茋 各一錢 當歸身 人參 生地黄 各半錢 右㕮咀水煎服 金匱赤豆當歸散治先血後糞此近血也 赤豆 浸出芽 當歸 右二味為散漿水調服 三因伏龍肝湯治先糞後血此逺血也 伏龍肝 半斤 甘草 炙 白术 阿膠 黄芩 熟地黄 各三兩 右㕮咀每四五錢水煎服 髮灰散治小便尿血或便前便後亦逺近之謂也 髮灰 右一味每二錢以米醋二合湯少許服井花水調亦 得 玉屑膏治尿血 黄茋 人參 等分 右為末用蘿蔔大者切一指厚四五片蜜淹少時蘸 蜜炙乾盡蜜二兩為度勿令焦㸃藥末喫不以時仍 以鹽湯送下 按已上諸方平補藥也然病體亦有寒熱氣積等因 不同用者自宜求責 止澁之劑 三因龍骨散治衂過多 龍骨不以多少研為末以少許吹入鼻中凡九竅 出血皆可用 御藥院方麝香散治衂不止 白礬 枯 龍骨 粘舌者各另研半兩 麝香 半字 右拌勻每先將冷水洗浄鼻内然後用藥吹入孔内 或以濕紙蘸入尤妙 濟生烏梅丸治便血不止 烏梅三兩燒存性為末用好米醋打糊丸如梧子 大每七十丸米飲下 經驗方治㵼血 百藥煎一兩 半兩燒為灰 右和飯丸如梧子大每三四十丸空心米飲下或作 末服三二錢 又方乾柿燒灰飲調下二三錢 雜方 試效方治吐血不止以三稜針於氣衝出血立愈 鼻衂不止或素有熱而暴作諸藥無驗者 以紙一張作八牒或十牒於極冷水内濕過置項 中不止仍以熱熨斗於濕紙上熨之立止 灸法 便血不止宜灸等穴 勞宫 手厥陰經 大白 足太陰經 會陽 足太陽經 三里 足陽明經 按血證宜灸等穴詳見資生等經兹不備錄然火熱 脈盛實者非所宜也 通利之劑 拔萃犀角地黄湯治熱鬱血結上焦寸脈芤 犀角 生地黄 二兩 黄芩 一兩半 黄連 一兩 大黄 半兩 右㕮咀每兩水煎食後服之 桃仁承氣湯治血結胸中心下手不可近為中焦畜血 無寒熱胸滿嗽水不欲嚥喜妄昏迷其人如狂 桃仁 半兩 大黄 一兩 甘草 二錢半 桂 芒硝 各三錢 右㕮咀每兩入薑煎服 抵當湯治下部畜血即臍下手不可近或其人發狂少 腹滿硬小便自利大便反黒如狂者在中發狂者在 下也 大黄 水蛭 炒各半 兩 䖟蟲 三錢去 翅足 桃仁 三錢 右製每五錢水煎服如作丸煉蜜和 當歸導滯湯治跌搏墮擊損傷血滯於中 大黄 當歸 等分 右㕮咀每一兩或半兩水煎服 按已上血滯證諸方也蓋畜血有上中下之分故藥 亦隨而輕重之也至血熱血積陰虚等證例見各門 兹不詳錄 解鬱之劑 丹溪越鞠丸治血鬱 桃仁 香附子 紅花 撫芎 青黛 等分 右為末糊丸每四五十丸食前服 玉機微義卷十七
欽定四庫全書 玉機微義卷十八 明 徐用誠 原輯 劉 純 續増 内傷門 按此一門東垣先生内外傷辨法也議論方製精 備故不取他書但其間不係内傷法皆節而不錄 内論暑證者附入暑門 辨脈法 古人以脈上辨内外傷於人迎氣口人迎脈大於氣口 為外傷氣口脈大於人迎為内傷此辨固是但其說有 所未盡耳外感風寒皆有餘之證是從前客邪來也其 病必見於左手左手主表乃行陽二十五度内傷飲食 及飲食不節勞役所傷皆不足之病也必見於右手右 手主裏乃行陰二十五度故外感寒邪則獨左手人迎 脈浮𦂳按之洪大𦂳者急甚於弦是足太陽寒水之脈 按之洪大而有力中見手少陰心火之脈丁與壬合内 顯洪大乃傷寒脈也若外感風邪則人迎脈緩而大或 大於氣口一倍或兩倍三倍内傷飲食則右寸氣口脈 大於人迎一倍傷之重者過在少陰則兩倍太陰則三 倍此内傷飲食之脈若飲食不節勞役過甚則心脈變 見於氣口是心火刑肺其肝木挾心火之勢亦來薄肺 經云侮所不勝寡於畏者是也故氣口脈急大而數時 一代而澁也澁者肺之本脈大者元氣不相接脾胃不 及之脈洪大而數者心脈刑肺也急者肝木挾心火而 反尅肺金也若不甚勞役惟右關脾脈大而數謂獨大 於五脈數中顯緩時一代也如飲食不節寒暑失所則 先右關胃脈損弱甚則隠而不見惟内顯脾脈之大數 微緩時一代也宿食不消則獨右關脈沈而滑經云脈 滑者有宿食也 辨内傷諸證與外感不同 甚哉陰陽之證不可不詳也遍觀内經中所說變化百 病其源皆由喜怒過度飲食失節寒温不適勞役所傷 而然夫元氣榖氣營氣清氣衞氣生發諸陽上升 之氣此六者皆飲食入胃榖氣上行胃氣之異名 其實一也既脾胃有傷則中氣不足中氣不足則 六腑陽氣皆絶於外故經言五臟之氣已絶於外 者是六腑之元氣病也氣傷臟乃病臟病則形乃 應是五臟六腑真氣皆不足也惟隂火獨旺上乗 陽分故榮衞失守諸病生焉其中變化皆由中氣 不足乃生發耳後有脾胃已受勞役之疾飲食又 復失節躭病日乆事息心安飽食太甚病乃大作 槩其外傷風寒六淫客邪皆有餘之病當㵼不當 補飲食失節中氣不足之病當補不當㵼舉世醫 者皆以飲食失節勞役所傷中氣不足當補之證 認作外感風寒有餘客邪之病重㵼其表使榮衞 之氣外絶其死只在旬日之間所謂差之毫釐謬 以千里可不詳辨乎按隂陽應象論云天之邪氣 感則害人五臟是八益之邪乃風邪傷人筋骨風 從上受之風傷筋寒傷骨蓋有形質之物受病也 繫在下焦肝腎是也肝腎者地之氣難經解云肝 腎之氣已絶於内以其肝主筋腎主骨故風邪感 人則筋骨疼痛筋骨之絶則肝腎之本亦絶矣乃 有餘之證也又云水榖之寒熱感則害人六腑是 七損之病乃内傷飲食也黄帝針經解云適飲食 不節勞役所傷濕從下受之謂脾胃之氣不足而 反下行極則衝脈之火逆而上是無形質之元氣 受病也系在上焦心肺是也心肺者天之氣故難 經解云心肺之氣已絶於外以其心主榮肺主衞 榮者血也脈者血之府神之所居也衞者元氣也 神之别行衞護周身在於皮毛之間者肺絶故皮 毛先絶神無所依故内傷飲食則亦惡風寒是榮 衛失守皮膚間無陽以滋養不能任風寒也皮毛 之絶則心肺之本亦絶矣蓋胃氣不升元氣不生 無以滋養心肺乃不足之證也謂受病之人飲食 失節勞役所傷因而飽食内傷者極多外傷者間 而有之世俗不知徃徃將元氣不足之證便作外 傷風寒表實之證而反㵼心肺是重絶其表也安 得不死乎古人所謂實實虚虚醫殺之耳若曰不 然請以衆人之耳目聞見者證之向者壬辰改元 京師戒嚴迨三月受敵者凡半月圍解之後都人 之不受病者萬無一二既而病死者繼踵不絶都 門十有二所每日各門所送多者二千少不下一 千似此者幾三月此百萬人豈俱感風寒外傷者 耶大抵人在圍城中飲食不節乃勞役所傷不待 言而知由其朝飢暮飽起居不時寒温失所動經 兩三月胃氣虧乏乆矣一旦飽食太過感而傷人 而又調治失宜其死也無疑矣非惟大梁為然逺 在真祐興定間如東平如太原如鳳翔解圍之後 病傷死無不然者余在大梁凡所親見有發表者 有以巴豆推之者有以承氣湯下之者俄而變結 胸發黄又以陷胸湯丸及茵陳湯下之無不死者蓋初 非傷寒以調治差互變而似真傷寒之證皆藥之罪也 徃者不可追來者猶可及輙以平生已試之效著内外 傷辨論一篇推明前哲之餘論歴舉近世之變故庶幾 同志者審其或中觸類而長之免後人無横天耳僭易 之罪將何所逃乎 右辨陰證陽證 外傷寒邪之證與飲食失節勞役形質之病及内傷飲 食俱有寒熱舉世盡將内傷飲食失節勞役不足之病 作外傷寒邪有餘表實之證反㵼其表枉死者豈勝言 哉皆由不别其寒熱耳今細為分解之外傷寒邪發熱 惡寒寒熱併作其熱也翕翕發熱又為之拂拂發熱發 於皮毛之上如羽毛之拂明其熱在表也是寒邪犯高 之高者也皮膚毛腠陽之分也是衞之元氣所滋養之 分也以寒邪乗之鬱遏陽分陽不得伸故發熱也其面 赤鼻氣擁塞不通心中煩悶稍以袒露其皮膚已不能 禁其寒矣其表上虚熱止此而已其惡寒也雖重衣下 幕逼近烈火終不能禦其寒一時一日増加愈甚必待 傳入裏作下證乃罷其寒熱齊作無有間斷也其内傷 飲食不節或勞役所傷亦有頭痛項强腰痛與太陽表證 微有相似餘皆不同論中已辨之矣内傷不足之病表 上無陽不能禦風寒也此則常常有之其躁熱發於腎 間者間而有之與外中寒邪畧不相似其惡風寒也蓋 脾胃不足營氣下流而乗腎肝此痿厥氣逆之漸也若 脾氣平常飲食入胃其營氣上行以舒於心肺以滋養 上焦之皮膚腠理之元氣也既下流其心肺無所禀受 皮膚間無陽失其榮衞之外䕶故陽分皮毛之間虚弱 但見風見寒或居陰寒處無日陽處便惡之也此常常 有之無間斷者也但避風寒及温暖處或添衣蓋温養 其皮膚所惡風寒便不見矣是熱也非表傷寒邪皮毛 發熱也乃腎間受脾下流之濕氣閉塞其下致陰火上 衝作蒸蒸而燥熱上徹頭項傍徹皮膚渾身躁熱作須 待袒衣露居近寒凉處即已或熱極而汗出亦解彼外 傷惡寒發熱豈有汗出者乎若得汗則病愈矣以此 辨之豈不如黑白之易見乎當内虚而傷之者躁熱也 或因口吸風寒之氣鬱其陰火使咽膈不通其吸入之 氣欲入為膈上衝脈之火所拒使氣不得入其胸中之 氣為外風寒所遏而不得伸令人口開目瞪極則聲發 於外氣不得上下塞於咽中而氣欲絶或又因噦因噎 因吐而躁熱發必有所因方見此證其表虚惡風寒之 證復見矣表虚之弱為陰火所乗躁發須臾而過其表 虚無陽不任風寒復見矣是表虚無陽常常有之其躁 熱則間而有之此二者不齊作躁作寒已寒作躁已非 如外傷之寒熱齊作無有間斷也百病俱有身熱又為 之肌熱又為之皮膚間熱以手捫之方知者是也乃肌 體有形之熱也亦須皆待陰陽既和汗出則愈矣慎不 可於此上辨之以其虚實内外病皆有之故難辨耳只 依先說病人自覺發熱惡寒之熱及躁作之熱上辨之 為準則矣 右辨寒熱 外感八風之邪乃有餘證也内傷飲食不節勞役所傷 皆不足之病也其内傷亦惡風自汗若在温暖無風處 則不惡矣與外傷鼻流清涕頭痛自汗頗相似分之特 異耳外感風邪其惡風自汗頭痛鼻流清涕常常有之 一日一時增加愈甚直至傳入裏作下證乃罷語聲重 濁高厲有力鼻息擁塞不通能飲食腹中和口知味大 小便如常筋骨疼痛不能動揺便著牀枕非扶不起其 内傷與飲食不節勞役所傷然亦惡風居露地中遇大 漫風起却不惡也惟門窓隙中些小賊風來必大惡也 與傷風傷寒俱不同矣况鼻流清涕頭痛自汗間而有 之鼻中氣短少氣不足以息語則氣短而怯弱妨食或 食不下或不飲食三者互有之腹中不和或腹中急而 不能伸口不知五榖之味小便頻數而不渇初勞役得 病食少小便赤黄大便常難或秘或結或虚坐只見些 小白膿時有下氣或泄黄如糜或溏泄色白或結而不 通若心下痞或胸中閉塞如刀劙之痛二者亦互作不 併出也有時胃脘當心而痛上支兩脇痛必臍下相火 之勢如巨川之水不可遏而上行使陽明之經逆行亂 於胸中其氣無止息甚則高喘熱傷元氣令四支不收 無氣以動而懶倦嗜臥其外感風寒俱無此證故易分 别耳 右辨外感八風之邪或有飲食勞役所傷之重者三 二日間特與外傷風者相似其餘證有特異者若不 將兩證重别分解猶恐將内傷不足之證誤作有餘 外感風邪雖詞理有重復處但欲病者易辨醫者易 治耳 内傷及勞役飲食不節病手心熱手背不熱外傷風寒 則手背熱手心不熱此辨至甚皎然 右辨手背手心 若飲食勞役所傷其外證之顯必在口必口失味必失 穀味必腹中不和必不欲言縱勉强對答聲必怯弱口 沃沫多唾鼻中清涕或有或無即隂證也外傷風寒則 其外證必顯在鼻鼻氣不利聲濁不清其言壅盛有力 而口中必和傷寒則面赤鼻壅塞而乾傷風則鼻流清 涕而已内經云鼻者肺之候肺氣通於天外傷風寒則 鼻為之不利口者坤土也脾氣通於口飲食失節勞役 所得口不知穀味亦不知五味又云傷食惡食傷食明 矣 右辨鼻口 外傷風寒者故其氣壅盛而有餘内傷飲食勞役者其 口鼻中皆氣短促不足以息何以分之蓋外傷風寒者 心肺元氣初無減損又添邪氣助之使鼻氣擁塞不利 面赤不通其鼻中氣不能出併從口出但發一言必前 輕而後重其言高其聲壯厲而有力傷寒則鼻乾無涕 面擁色赤其言前輕後重其聲壯厲而有力者乃有餘 之驗也傷風則決然鼻流清涕其聲嗄其言響如從甕 中出亦前輕而後重高掲而有力皆氣盛有餘之驗也 内傷食勞役者心肺之氣先損為熱既傷氣四肢無力 以動故口鼻中皆短氣少氣上喘懶語人有所問十不 欲對其一縱勉强答之其氣亦怯其氣亦低是其氣短 少不足之驗也明白如此雖婦人女子亦能辨之豈有 醫者反不能辨之乎 右辨氣少氣盛 内證頭痛有時而作有時而止外證頭痛常常有之直 須傳裏實方罷此又内外證之不同也 右辨頭痛 内傷等病是心肺之氣已絶於外必怠惰嗜臥四肢沈 困不收此乃熱傷元氣脾主四肢既為熱所乗無氣以 動經云熱傷氣又云熱則骨消筋緩此之謂也若外傷 風寒是腎肝之氣已絶於内腎主骨為寒肝主筋為風 自古腎肝之病同一治以其遞相維持也故經言膽主 骨膀胱主筋是也或中風或傷寒得病之日便著牀枕 非扶不起筋骨為之疼痛不能動揺乃形質之傷經云 寒傷形又云寒則筋攣骨痛此之謂也 右辨筋骨四肢 外感風寒之邪三日已外穀消水去邪氣傳裏始有渇 也内傷飲食失節勞役久病者必不渇是邪氣在血脈 中有濕故不渇也初勞役形質飲食失節傷之重者必 有渇以其心火熾上尅於肺金故渇也又當以此辨之 雖渇欲飲水者當徐徐少與之不可縱意而飲恐水多 峻下則胃氣愈弱輕則為脹重則傳變諸疾必反復悶 亂百脈不安夜加增劇不得安臥不可不預度也 右辨渇與不渇 仲景傷寒論中風能食傷寒亦能食二者皆口中和而 不惡食若勞役所傷及飲食失節寒温不適三者俱惡 食口不知五味亦不知五穀之味只此一辨足以分内 外有餘不足二證也傷寒證雖亦能食而不惡食口中 和知五味亦知穀味蓋無内證則心氣和脾氣通知五 榖之味矣 右辨外傷不惡食若勞役飲食失節寒温不適三者皆惡食 論飲食勞倦為胃氣不足所致 古者至人窮隂陽之化究生死之際所著内經悉言人 以胃氣為本蓋人受水榖之氣以生所謂清氣營氣衛 氣春升之氣皆胃氣之别稱也夫胃為水榖之海飲食 入胃遊溢精氣上輸於脾脾氣散精上歸於肺通調水 道下輸膀胱水精四布五經並行合於四時五臟隂陽 揆度以為常也苟飲食失節寒温不適則脾腎乃傷喜 怒憂恐勞役過度而損耗元氣既脾胃虚弱元氣不足 而心火獨盛心火者隂火也起於下焦其系繫於心心 不主令相火代之相火下傷包絡之火元氣之賊也火 與元氣不兩立一勝則一負脾胃氣虚則下流於腎肝 隂火得以乗其土位故脾胃之證始得之則氣髙而喘 身熱而煩其脈洪大而頭痛或渇不止皮膚不任風寒 而生寒熱蓋隂火上衝則氣髙而喘身煩熱為頭痛為 渇而脈洪大脾胃之氣下流穀氣不得升是生長之令 不行無陽以䕶其榮衞不任風寒乃生風熱皆脾胃之 氣不足所致也然而與外感風寒之證形頗同而理異 内傷脾胃乃傷其氣外感風寒乃傷其形傷外為有餘 有餘者瀉之傷内為不足不足者補之治之下之吐之 克之之類皆㵼也温之和之調之養之之類皆補也内 傷不足之病苟認作外感有餘之病而反瀉之則虚其 虚也難經云實實虚虚損不足而益有餘如此死者醫 殺之耳惟當以甘温之劑補其中升其陽甘寒以瀉其 火則愈内經曰勞者温之損者温之蓋温能除大熱大 忌苦寒瀉胃土耳今立補中益氣湯主之 論勞役傷與内傷外感不同 或因勞役腎間陰火沸騰事閒之際於陰凉處解脫衣 裳更有新沐浴於背陰處坐臥其陰火下行還歸腎間 皮膚腠理極虚無陽為寒凉所遏表虚不任其風寒自 認外感風寒求醫解表以重絶元氣取禍如反掌苟幸 而免者致虚勞氣血皆弱其表虚之人為風寒所遏亦 是虚邪犯表始病一二日之間特與外中賊邪有餘之 證頗相似處故致疑惑請醫者只於氣少氣盛上辨之 其外傷賊邪必語聲高厲而有力若是勞役所傷飲食 不節表虚不足之病必短氣氣促懶語其聲因弱而無 力至易見也 右辨勞役受病表虚不作表實治之 復有一等乗天氣大熱之時在於路途中勞形得之或 在田野間勞形得之更或有身體薄弱食少勞役過甚 又有修善常齋之人胃氣久虚而因勞役得之者皆與 陽明中熱白虎湯證相似必肌體捫摸之壯熱必躁熱 悶亂大惡熱渇而飲水以勞役過甚之故亦身疼痛始 受病之時特與中熱外得有餘之病相似若悞與白虎 湯旬日必死此證脾胃大虚元氣不足鼻口中氣皆短 促而上喘至日轉以後是陽明得時之際病必少減若 是外中熱之病必到日晡之際大作譫語其熱增加大 渇飲水煩悶不止其勞役不足者皆無此證尤易為分 解若有難決疑似之證必當待一二日而求醫治療必 不至錯誤矣 右辨中熱頗相似 論飲食自倍腸胃乃傷分而治之 痺論云隂氣者静則神藏躁則消亡飲食自倍腸胃乃 傷此混言之也分之為二飲也食也又經云因而大飲 則氣逆因飽食筋脈横解則腸癖為痔飲者無形之氣 傷之則宜發汗利小便使上下分消其濕解酲湯五苓 散之類主之食者有形之物傷之則宜損其穀其次莫 若消導丁香爛飯丸枳术丸之類主之稍重則攻化三 稜消積丸木香見晛丸之類主之尤重則或吐或下𤓰 蒂散備急丸之類主之以平為期蓋脾已傷又以藥傷 使營運之氣減削食愈難消故至真要論云大毒治病 十去其六小毒治病十去其七無毒治病十去其八常 毒治病十去其九穀肉果菜食養盡之無使過之傷其 正也不盡行復如法聖人垂此嚴戒是為萬世福如能 慎言語節飲食所謂治未病也 謹按王安道曰勞倦傷飲食傷二者雖俱為内傷然 不可混而為一難經所謂飲食勞倦則傷脾者蓋為 脾主飲食而四肢亦屬脾故飲食失節勞役四肢皆 能傷於脾爾非謂二者同類而無辨也夫勞倦傷飲 食傷雖與風寒暑濕有餘之病不同然飲食傷又與 勞倦傷不同勞倦傷誠不足矣飲食傷尤當於不足 之中分其有餘不足何也蓋飢餓不飲食與飲食太 過雖皆失節然必明其有兩者之分方盡其理節也 者何也無不及無太過之中道也夫飢餓不飲食者 胃氣空虚此為不足固失節也飲食自倍而停滯者 胃氣受傷此不足之中兼有餘亦失節也以受傷言 則不足以停滯言則有餘矣惟其不足故補益惟其 有餘故消導亦有物滯氣傷必補益消導兼行者亦 有物暫滯而氣不甚傷宜消導獨行不須補益者亦 有既停滯而復自化不須消導但當補益或亦不須 補益者潔古東垣枳术丸之類雖曰消導固有補益 之意存乎其間其它如木香分氣丸導氣枳實丸大 枳殻丸之類雖無補益然施之於物暫滯氣不甚傷 者豈不可哉但不宜視為通行之藥爾且所滯之物 非枳术丸之力所能去者亦安可泥於消導而弗知 變乎故備急丸煑黄丸𤓰蒂散等之推逐者潔古東 垣亦未嘗委之而弗用也故善用兵者攻亦當守亦 當不善者則宜攻而守宜守而攻其敗也非兵之罪 用兵者之罪可觀乎此則知消導補益推逐之理矣 斯論本已上所辨又推廣之因取參附以備其旨 又曰經云有所勞倦形氣衰少穀氣不盛上焦不行 下脘不通胃氣熱熱氣熏胸中故内熱嗟夫此内傷 之說之原乎請釋其義如左夫人身之陰陽有以表 裏言者有以上下之分言者有以升降呼吸之氣言 者餘如動静語黙起居之類甚多不必悉舉此所謂 陰虚之陰其所指與數者皆不同蓋勞動之過則陽 和之氣皆亢極而化為火矣况水穀之味又少入是 故陽愈盛陰愈衰也此陰虚之陰蓋指身中之陰氣 與水穀之味耳或以下焦陰分為言或以腎水真陰 為言皆非也夫有所勞倦者過動屬火也形氣衰少 者壯火食氣也穀氣不盛者勞傷元氣則少食而氣 衰也上焦不行者清陽不升也下脘不通者濁陰不 降也夫胃受水穀故清陽升而濁陰降以傳化出入 滋榮一身也今胃不能納而穀氣衰少則清無升濁 無降矣故曰上焦不行下脘不通然非謂絶不行不 通也但比之平常無病時則謂之不行不通耳上不 行下不通則鬱矣鬱則少火皆成壯火而胃居上焦 下脘兩者之間故胃氣熱熱則上炎故熏胸中而為 内熱也斯東垣所謂勞傷形體所謂飲食失節而致 熱者此言正與調經論篇之㫖相合宜引此段經文 於内外傷辨以為之主今特采附并外傷内傷所受 經㫖異同論錄于左 客或難予曰素問陰陽應象論云天之邪氣感則害 人五臟水穀之寒熱感則害於六腑太陰陽明論云 犯賊風虚邪者陽受之食飲不節起居不時者陰受 之陽受之則入六腑陰受則入五臟兩說正相反願 聞其解余復之曰此所謂似反而不反者也夫感天 之邪氣犯賊風虚邪外傷有餘之病也感水穀寒熱 食飲不節内傷不足之病也二者之傷臟腑皆嘗受 之但隨其所從所發之處而為病耳不可以此兩說 之異而致疑蓋並行不相悖也讀者當合而觀之其 㫖斯盡若曰不然請以諸處所論證之金匱真言論 曰風觸五臟邪氣發病八正神明論曰夫八正之虚 邪以身之虚而逢天之虚兩虚相感其氣至骨入則 傷五臟靈樞經曰五臟之中風又曰東風傷人内舍 於肝南風傷人内舍於心西南風傷人内舍於脾西 風傷人内舍於肺北風傷人内舍於腎觀乎此則天 之邪氣固傷五臟矣靈樞又曰邪之中人也無有常 中於陰則溜於腑又曰虚邪之中人也始從皮膚以 入其傳自絡脈而經而輸而伏衝之脈以至於腸胃 又曰東北風傷人内舍於大腸西北風傷人内舍於 小腸東南風傷人内舍於胃觀乎此則天之邪氣豈 不傷六腑乎素問曰飲食自倍腸胃乃傷觀乎此則 水穀寒熱固傷六腑矣靈樞又曰形寒飲冷則傷肺 難經曰飲食勞倦則傷脾觀乎此則水穀寒熱豈不 傷五臟乎至於地之濕氣亦未必專害皮肉筋脈而 不能害臟腑邪氣水穀亦未必專害臟腑而不能害 皮肉筋脈也但以邪氣無形臟主藏精氣故以類相 從而多傷臟水穀有形腑主傳化物故因其所由而 多傷腑濕氣浸潤其性緩慢其入人也以漸其始也 自足故從下而上從淺而深而多傷於皮肉筋脈耳 孰謂濕氣全無及於臟腑之理哉至若起居不時一 語蓋勞役所傷之病不系上文異同之義故不及之 論酒飲傷 夫酒者大熱有毒氣味俱陽乃無形之物也若傷之止 當發散汗出則愈矣此最妙法其次莫如利小便二者 乃上下分消其濕何酒病之有今之酒病者往往服酒 蒸丸大熱之藥下之又有用牽牛大黄下之者是無形 元氣受病反下有形陰血乖悞甚矣酒性大熱已傷元 氣而復重瀉之况亦損腎水真陰及有形陰血俱為不 足如此則陰血已虚真水愈弱陽毒之熱大旺反增其 陰火是謂元氣消亡七神何依折人長命不然則虚損 之病成矣金匱要略云酒疸下之久久為黒疸慎不可 犯此戒不若令上下分消其濕解酲湯主之 謹按酒者是有形之物即水飲同體也今言無形元 氣受病不得傷於有形陰血者蓋謂酒者濕熱之物 入胃則臟氣俱熱逐氣升降之際而半有消耗之矣 至傷於腸胃則升之不散降之不下鬱於氣分無形 之地位故言無形之物非若水飲然體全降於腸胃 中也若今人之飲醇酒則便少此其可驗是以傷則 宜汗之泄之不得用重峻下劑蓋此等藥不能入氣 分反傷有形陰血爾但斯意隠然使人不能無疑故 或有辨之者兹不復具然昔人有用下劑者蓋或有 酒飲傷積日久而汗之泄之不能愈則重峻下劑而 或可哉故用者自宜對證詳審勿以辭害意可也 論傷食宜吐 解云盛食填塞於胸中為之窒塞兩手寸脈當主事兩 尺脈不見其理安在胸中有食故以吐出之食者物也 物者坤土也是足太陰之號也胸中者肺也為物所傷 肺者手太陰金也金主殺伐也與坤土俱在於上而旺 於天金能尅木故肝木生發之氣伏於地下非木鬱而 何吐去上焦陰土之物木得舒暢則鬱結去矣食塞於 上脈絶於下若不明天地之道無由達此至理水火者 陰陽之徴兆天地之别名也故曰獨陽不生獨陰不長 天之用在於地下則萬物生長矣地之用在於天上則 萬物收藏矣此乃天地交而萬物通矣此天地相根之 道也故陽火之根本於地下陰水之源本於天上故曰 水出高源故人五臟主有形之物物者陰也陰者水也 右三部脈主之偏見於寸口食塞在上是絶五臟之源 源絶則水不下流兩尺竭絶此其理也何疑之有 論内傷飲食用藥所宜所禁 内傷飲食付藥者受藥者皆以為瑣末細事是以所當 重者為輕利害非細殊不思胃氣者營氣也衞氣也穀 氣也清氣也資少陽生發之氣也人之真氣衰旺皆在 飲食入胃胃和則穀氣上升穀氣者升騰之氣也乃足 手少陽元氣始發生長萬化之别名也飲食一傷若消 導藥的對其所傷之物既消則胃氣愈旺五穀之精華 上騰乃清氣為天者也精氣神氣皆强盛也七神衞護 生氣不乏增益大旺氣血周流則百病不能侵雖有大 風苛毒弗能害也此一藥之用其利博哉易水張先生 嘗戒不可用峻利食藥食藥下咽未至藥丸施化其標 皮之力始開便言空快也所傷之物已去若更待一兩 時辰許藥盡化開其峻藥必有情性病去之後脾胃安 得不損乎脾胃既損是真氣元氣敗壊促人之壽常時 用枳术丸一藥消化胃中所傷下胃不能即去須待一 兩時辰許食則消化是先補而後化其所傷則不峻利 矣因用荷葉燒飯為丸荷葉一物中央空虚象震卦之 體震者動也人感之生足少陽甲膽也甲膽者風也生 化萬物之根蒂也左傳云履端於始序則不愆人之飲 食入胃營氣上行即少陽甲膽之氣也其手少陽三焦 經人之元氣也手足經同法便是少陽元氣生發也胃 氣穀氣元氣甲膽上升之氣一也異名雖多止是胃氣 上升者也若内傷脾胃以辛熱之物酒肉之類自覺不 快覓藥於醫者此風習以為常醫者亦不問所傷付之 以集香丸巴豆大熱藥之類下之大便下則物去遺留 食之熱性藥之熱性重傷元氣七神不熾經云熱傷氣 正謂此也其人必無氣以動而熱困四肢不舉傳變諸 疾不可勝數使人真氣自此衰矣若傷生冷硬物世醫 或用大黄牽牛二味大寒藥投之物隨藥下所傷去矣 遺留食之寒性藥之寒性重㵼其陽陽去則皮膚筋肉 血脈無所依倚便為虚損之證論言及此令人寒心夫 辛辣氣薄之藥無故不可亂服非止牽牛而已至人要大 論云五味入口各先逐其所喜攻攻者克似㵼也辛味 下咽先攻㵼肺之正氣正氣者真氣元氣也其牽牛之 辛辣猛烈奪人尤甚飲食所傷脾胃受邪當以苦味泄 其腸胃可也肺與元氣何罪之有夫牽牛不可用者有 五此其一也况胃主血為物所傷物者有形之物也皆 血病血病瀉氣此其二也且飲食傷於中焦止合克化 消導其食重瀉上焦肺中已虚之氣此其三也食傷腸 胃當塞因塞用又寒因寒用枳實大黄苦寒之物以治 有形是也反以辛辣牽牛散瀉真氣犯大禁四也殊不 知針經有云外來客邪風寒傷人五臟若誤瀉胃氣必 死誤補亦死其死也無氣以動故静若内傷腸胃反瀉 五臟必死誤補亦死其死也陰氣有餘故躁今内傷腸 胃是謂六腑不足之病及㵼上焦虚無肺氣肺者五臟 之一數也為牽牛之類朝損暮損其元氣消耗此乃暗 折人夀數犯大禁五也良可哀歎又曰胃惡熱而喜清 大腸惡清冷而喜熱兩者不和何以調之岐伯曰調此 者飲食衣服亦欲適寒温寒無凄愴暑無出汗飲食熱 無灼灼寒無凔凔寒温中適故氣將持乃不致邪僻詳 見本經是必有因用豈可用俱寒俱熱之食藥致損者 與内經云内傷者其氣口脈反大於人迎一倍二倍三 倍分經用藥又曰上部有脈下部無脈其人當吐不吐 者死如但食不納惡心欲吐者不問一倍二倍不當正 以瓜蒂散吐之但以指或以物探去之若所傷之物去 不盡者更診其脈問其所傷以食藥去之以應塞因塞 用又謂之寒因寒用泄而下降乃應太陰之用其中更 加升發之藥令其元氣上升塞因塞用因曲而為之直 何為曲内傷胃氣是也何為直而升發胃氣是也因治 其飲食之内傷而使生氣增益胃氣完復此乃因曲而 為之直也若依分經用藥其所傷之物寒熱温凉生硬 柔軟所傷不一難立定法只隨所傷之物不同各立治 法臨時加減用之其藥又當問病人從來稟氣盛衰所 傷寒物熱物是喜食而食之耶不可服破氣藥若乗飢 困而食之耶當益胃氣或為人所勉勸强食之宜損血 而益氣也診其脈候傷在何臟方可與對病之藥豈可 妄瀉天真生氣以輕喪身寶乎且如先食熱而不傷繼 之以寒物因後食致前食亦不消化而傷者當問熱食 寒食孰多孰少斟酌與藥無不當矣喻如傷熱物二分 寒物一分則當用寒藥二分熱藥一分相合而與之則 榮衞之氣必得周流更有或先飲酒而後傷寒冷之食 及傷熱食冷水與氷如此不等皆當驗其節次所傷之 物約量寒熱之劑分數各各對證而與之無不取驗 内傷治法 消導之劑 潔古枳术丸治痞消食强胃 枳實 麩炒一 兩 白术 二兩 右同為細末荷葉裹飯燒為丸如桐子大毎五十丸 多用白湯送下 按論云用术者本意不取其食速化但久令人胃氣 强食不復傷也 丁香爛飯丸治飲食所傷 丁香皮 甘草 炙各二 錢 砂仁 益智仁 甘松 各三錢 丁香 京三稜 炮 木香 廣术 炮各一 錢 香附子 半兩 右為細末湯浸蒸餅為丸如菉豆大毎三十丸白湯 下或細嚼亦可不拘時候 按此寒濕勝者最宜用之 東垣橘皮枳术丸治老幼元氣虚弱飲食不消或臟腑 不調心下痞悶 橘皮 枳實 各一兩 白术 二兩 右為細末荷葉燒飯為丸如桐子大毎五十丸温水 送下食逺服 按此内傷用藥之大法所貴服之强人胃氣令益厚 雖猛食多食而不傷此能用食藥者也 麯蘖枳术丸治為人所勉强食之破心腹滿悶不快 白术 二兩 枳實 炒 神麯 炒 麥蘖 麫一炒 各 兩 右為細末荷葉燒飯丸如桐子大毎五十丸温水下 木香枳术丸破滯氣消飲食開胃進食 木香 枳實 炒各一 兩 白术 二兩 右製服如前 木香化滯湯治内憂氣食濕麫結於中脘腹皮底徹痛 心下痞滿不思飲食食之不散常常痞氣 木香 紅花 各三錢 橘皮 當歸梢 各二 錢 柴胡 四錢 草豆蔲 甘草 炙各半 兩 半夏 一兩 枳實 炒二錢 右剉如麻豆大毎服三五錢入薑煎食逺服 半夏枳术丸治因食冷内傷 半夏 湯洗焙 枳實 炒各一 兩 白术 二兩 右為細末荷葉燒飯為丸如菉豆大毎五六十丸温 水下如食傷寒熱不調毎服加二黄丸十粒 草豆蔲丸治秋冬傷寒冷物胃脘當心而痛上支兩脇 膈咽不通 草豆蔲 麫裹煨一兩 神麯 炒半兩 白术 一兩 橘皮 乾生薑 青皮 各二錢 黄芩 麥蘖 半夏 炒鹽 各半兩 枳實 炒一 兩 右為細末湯浸蒸餅為丸如菉豆大毎服五十丸白 湯下量所傷多少加減服之 按論云如冬月用别作一藥不用黄芩歳火不及又 傷冷物加以温劑是其治也然有熱物傷者從權以 寒藥治之隨時之宜不可不知也 除濕益氣丸治傷濕麫心腹滿悶肢體沈重 枳實 麩炒 白术 黄芩 各一兩 蘿白子 炒 熟去氣半兩 神麯 炒一兩 紅花 三錢 右為細末荷葉燒飯為丸如菉豆大毎五六十丸白 湯下 二黄丸治傷熱食痞悶兀兀欲吐煩亂不安 黄芩 二兩 黄連 酒浸一 兩 升麻 柴胡 各三 錢 甘草 一錢 枳實 半兩炒 右為極細末湯浸蒸餅丸如菉豆大毎五七十丸白 湯下 白术丸治傷豆粉濕麫油膩之物 白术 半夏 湯洗 神麯 炒 枳實 炒各 一兩 橘皮 七錢 黄芩 半兩 白礬 枯三錢 右為細末湯浸蒸餅為丸如菉豆大一倍毎五十丸 白湯下量所傷加減服 論曰素食者多用乾薑故加黄芩以㵼之按已上諸 方並宜隨寒熱所用出太陰例 葛花解酲湯 白豆蔲 砂仁 葛花 各半兩 木香 半錢 青皮 三錢 陳皮 白茯苓 猪苓 人參 各一錢 半 白术 神麯 炒 澤瀉 乾生薑 各二錢 右為細末和勻毎三錢白湯調下但得微汗酒病去 矣論云此蓋不得已用之豈可恃賴日日飲酒是方 氣味辛辣偶因酒病服之則不損元氣何者敵酒病 故也若頻服之損人天年也 除濕散治傷馬乳并牛羊駱水一切冷病 車前子 炒 澤瀉 各半兩 神麯 炒一兩 半夏 湯泡 七次 乾生薑 各三 錢 紅花 甘草 炙各二 錢 茯苓 七錢 右為細末毎三錢匕白湯調食前服 五苓散 方見濕門 按以上三方並太陽例藥妙利之劑也 三稜消積丸治傷生冷硬物不能消化心腹滿悶 丁皮 益智仁 各三 錢 陳皮 青皮 各五 錢 茴香 炒半兩 炒麯 廣术 炮 京三稜 炮 各七錢 巴豆 和米炒去米五錢 右為細末醋糊丸如桐子大毎十丸至二十丸温薑 湯下食前服 備急大黄丸療心腹諸卒暴百病 大黄 乾薑 巴豆 去皮各一兩 右須精擇好藥搗羅蜜和更搗一千杵丸如小豆大 毎三丸大小量之若中惡客忤心腹脹滿卒痛如錐 刀刺痛氣急口噤尸卒死者以煖水若酒服之或不 下捧頭起下嚥須臾未差更與三丸以腹中鳴轉即 吐下便愈若口已噤亦須折齒嚾之令入尤妙忌蘆 笋猪肉冷水肥膩易水張先生又名獨行丸乃急劑 也 海藏神應丸治因一切冷物冷水及潼乳酪水腹痛腸 鳴米穀不化 巴豆 杏仁 乾薑 百草霜 各 半兩 丁香 木香 各二錢 黄蠟 一兩 右先將黄蠟用好醋煑去柤將巴豆杏仁同炒黒烟 盡研如泥將蠟再上火入小油半兩溶開入在杏仁 等泥子内同攪旋下丁香木香等藥末研勻搓作挺 子油紙裹了旋丸毎用三五十丸温米飲下食前服 吐劑 瓜蒂散 方見痰飲門 按論云若不兩尺脈絶無不宜便用此藥恐損元氣 令人胃氣不復若止是胸中窒塞悶亂不通以指探 去之如不得吐者以物探去之得吐則已如食不去 用此藥去之 補益之劑 補中益氣湯 方見熱門 按立方本指云夫脾胃虚者因飲食勞倦心火亢甚 而乗其土位其次肺氣受邪須用黄茋最多人參甘 草次之脾胃一虚肺氣先絶故用黄茋以益皮毛而 閉腠理不令自汗上喘氣短損其元氣人參以補之 心火乗脾炙甘草之甘温以瀉火熱而補脾胃中元 氣若脾胃急痛腹中急縮者宜多用之經云急者緩 之白术苦甘温除胃中熱利腰臍間血胃中清氣在 下升麻柴胡以引之引黄茋甘草甘温之氣味上升 能補衞氣之散解而實其表也又緩帶脈之縮急二 味苦平味之薄者陰中之陽引清氣上升也氣亂於 胸中為清濁相干用陳皮以理之又能助陽氣之升 以散滯氣助諸甘辛為用也脾胃氣虚不能升浮為 陰火傷其生發之氣榮血大虧營氣不榮陰火熾盛 是血中伏火日漸煎熬血氣日減心主血血減則心 無所養致使心亂而煩病名曰悗悗者心惑而煩悶 不安也故加辛甘微温之劑生陽氣陽旺則能生陰 血更以當歸和之少加黄栢以救腎水能㵼隂中之 伏火如煩不止少加生地黄補腎水水旺而心火自 降如氣浮心亂以硃砂安神丸鎮固之則愈 安神丸 方見熱門 頭痛加蔓荆子三分痛甚加川芎五分頂痛腦痛加 藁本五分細辛三分諸頭痛併用此四味頭痛有痰 沈重懶倦者乃太隂厥頭痛加半夏半錢薑三分 耳鳴目黄頰頷腫頸肩臑肘臂外後膁痛面赤脈洪 大者以羌活一錢防風七分甘草五分藁本七分通 其經血加黄芩三分黄連三分消其腫人參五分黄 茋七分益元氣而㵼火邪 嗌痛頷腫脈洪大面赤加黄芩三分桔梗七分甘草三 分口乾嗌乾者加葛根五分升引胃氣上行以潤之 心下痞夯悶者加芍藥黄連各一錢如痞腹脹加枳 實三分厚朴七分木香三分砂仁三分如天寒少加 乾薑 心下痞覺中寒加附子黄連各一錢不能食而心下 痞加生薑陳皮各一錢能食而心下痞加黄連半錢 枳實三分脈緩有痰而痞加半夏黄連各一錢 腹中痛加白芍半錢甘草三分如惡寒覺冷痛加中 桂半錢夏月腹中痛不惡寒不惡熱者加黄芩五分 芍藥一錢甘草五分以治時熱也 腹痛在寒凉時加半夏益智豆蔲之類 脇下痛或縮急俱加柴胡 臍下痛加真熟地黄半錢有寒者加肉桂半錢 升陽散火湯 方見火門 當歸補血湯 方見熱門 升陽順氣湯治因飲食不節勞役所傷腹脇滿悶短氣 遇春則口無味遇夏雖熱猶寒飢常如飽不喜食冷 升麻 柴胡 各一錢 黄茋 一兩 半夏 三錢 甘草 炙半錢 陳皮 一錢 人參 三錢 神麯 炒一 錢 當歸身 一錢 黄柏 半錢 草豆蔲仁 二錢 右㕮咀毎三錢或半兩水煎入生薑三片 按論云脾胃不足之證須用升麻柴胡苦平味之薄 者陰中之陽引脾胃中清氣行於陽道及諸經生發 陰陽之氣以滋春氣之和也又引黄茋參草甘温之 氣味上行充實腠理使陽氣得衞外而為固也凡治 脾胃之藥多以升陽補氣名之者此也 升陽補氣湯治飲食不時飢飽勞役胃氣不足脾氣下 溜氣短無力不能寒熱早飯罷轉增昏悶須要眠睡 怠惰四肢不收懶倦動作及五心煩熱 升麻 羌活 獨活 防風 白芍 澤瀉 甘草 炙各一 錢 厚朴 半錢 製 柴胡 二錢半 生地黄 一錢半 右為粗末毎五錢水煎入薑三片棗二枚如腹脹及 窄狹加厚朴腹中似硬加砂仁三分 按此用升浮扶持胃氣抑肝清脾藥也 參术調中湯瀉熱補氣止嗽定喘和脾胃進飲食 黄茋 四分 桑白皮 五分 人參 甘草 炙 白茯苓 各三 分 五味子 二十 箇 白术 三分 地骨皮 麥門冬 陳皮 各二分 青皮 一分 右㕮咀作一服水煎大温服早飯後忌多言語勞役 按論云内經曰火位之主其瀉以甘以黄茋甘温㵼 熱補氣桑白皮苦微寒瀉肺火定喘故以為君肺欲 收急食酸以收之以五味之酸收耗散之氣止咳嗽 脾胃不足以甘補之白术人參炙甘草苦甘温補脾 緩中為臣地骨皮苦微寒善解肌熱茯苓甘平降肺 火麥門冬甘微寒保肺氣為佐青陳皮苦辛温散胸 中滯氣為使也 升陽益胃湯治脾胃虚則怠惰嗜臥四肢不收時值秋 燥令行濕熱少退體重節痛口乾舌乾飲食無味大 便不調小便頻數食不消兼見肺病洒淅惡寒慘慘 不樂面色惡而不和乃陽氣不伸故也當以升陽益 胃名之 羌活 獨活 防風 各半兩以秋旺故 以辛温瀉之 柴胡 白术 茯苓 渇者勿 用 澤瀉 各三 錢 黄茋 二兩 人參 半夏 甘草 炙各 一兩 黄連 一錢 陳皮 四錢 白芍 五錢何故秋旺用 參术芍藥之類反 補旺脾胃虚則肺俱受邪 故因時而補易為力也 右㕮咀毎服三錢水煎入薑棗温服早飯後或加至 半兩服藥後如小便罷而病加劇是不宜利小便當 少去茯苓澤瀉若喜食初一二日不可飽食恐胃再 傷以藥力尚少胃氣不得轉運升發也須薄味之食 或美食助其藥力益外浮之氣而滋其胃氣慎不可 淡食以損力而助邪氣之降沈也可以小役形體使 胃與藥得轉運升發慎勿大勞役使氣復苦脾胃得 安静為佳若胃氣稍强少食果以助穀藥之力經云 五穀為養五果為助者也 雙和散補血益氣治虚勞少力 黄茋 川芎 當歸 熟地黄 各 一兩 官桂 甘草 炙各七 錢半 白芍 二兩 半 右為粗末毎四錢入薑棗水四盞煎温服 論云治大疾之後虚勞氣乏者以此調治不熱不冷 温而有餘 調中益氣湯夫脈弦洪緩而沈按之中之下得一澁其 證四肢滿閉肢節煩疼難以屈伸身體沈重煩心不 安忽肥忽瘦四肢懶倦口失滋味大小便清利而數 或上飲下便或大便澁滯不行一二日一見夏月飱 泄米穀不化或便後見血見白膿胸滿短氣咽膈不 通安臥嗜睡無力不思飲食 升麻 二分 黄茋 一錢 甘草 半錢 蒼术 四分 木香 一分 人參 五分 柴胡 橘皮 各二 分 右㕮咀作一服水煎食前熱服 如時顯熱躁是下元陰火蒸蒸發也加生地黄黄柏 如大便虚坐不得或大便了而不了腹常逼迫血虚 血澁也加當歸身 白术和胃丸治病久不能食而臟腑或結或溏此胃氣 虚弱也常服則和中理氣消痰去濕和脾胃進飲食 厚朴 製 半夏 各一兩 白术 一兩二 錢 陳皮 八錢 檳榔 枳實 各二錢 半 木香 一錢 人參 七錢 甘草 炙三錢 右為細末生薑汁浸蒸餅為丸如桐子大毎三十丸 温水送下食逺服之 寛中進食丸滋形氣美飲食 神麯 炒五錢 甘草 炙一錢 木香 五分 草豆蔲仁 五錢 枳實 炒四錢 半夏 七錢 人參 一錢 乾生薑 一錢 青皮 一錢 陳皮 白术 白茯苓 澤㵼 各二錢 猪苓 一錢 砂仁 一錢 半 大麥芽 一兩 右為細末湯浸蒸餅為丸如桐子大毎三四十丸温 米飲下食逺服之 厚朴温中湯治脾胃虚寒心腹脹滿及秋冬客寒犯胃 時作疼痛 厚朴 製 陳皮 各一兩 茯苓 草豆蔲 甘草 炙 木香 各半兩 乾薑 二錢 右為粗末毎五錢入薑煎食前服 論云戊火已衰不能運化又加客寒聚為滿痛散以 辛熱佐以苦甘以淡泄之氣温胃和痛自止矣 按此三方又消導之劑也 益胃散治服寒藥過多或脾胃虚弱胃脘痛 又名温胃 湯 白豆蔲 薑黄 乾生薑 各三 錢 澤㵼 砂仁 甘草 人參 厚朴 陳皮 黄茋 各七錢 益智仁 六錢 右為細末毎服三錢水煎温服如脈弦惡寒腹痛乃 中氣弱也以仲景小建中加黄茋錢氏異攻散加芍 藥選而用之 沈香温胃丸治中焦氣弱脾胃受寒飲食不美氣不調 和臟腑積冷心腹疼痛大便滑泄腹中雷鳴霍亂吐 瀉手足厥逆大便利無度又治下焦陽虚臍腹冷痛 及療傷寒陰濕形氣沈困自汗 沈香 甘草 炙 良薑 當歸 吳茱萸 人參 木香 茯苓 白术 白芍 各半兩 附子 炮 巴㦸 酒浸 乾薑 炮 茴香 各一兩 官桂 七錢 丁香 二錢 右為細末用好醋打麫糊為丸如桐子大毎五七十 丸熱米飲空心下日二服忌一切生冷物 按此治腎之脾胃虚寒藥也論云凡脾胃之證調治 差悞或妄下之未傳寒中復遇時寒則四肢厥逆而 心胃絞痛冷汗出舉痛論云寒氣客於五臟厥逆上 泄陽氣未入故卒然痛死不知人氣復則生矣夫六 氣之勝皆能為病惟寒毒最重陰主殺故也聖人以 辛熱散之復其陽氣故曰寒邪客之得炅則痛立止 此之謂也 神聖復氣湯治氣乗冬足太陽寒氣足少陰腎水子能 令母實手太陰肺實反來侮土火木受邪腰背胸膈 閉塞疼痛善啑口中涎目中泣鼻流濁涕不止或息 肉不聞香臭欬嗽痰沫上熱如火下寒如氷頭作陣 痛目中流火視物昏昏耳鳴耳韻頭并口鼻或惡風 寒喜日陽夜臥不安常覺痰塞膈咽不通口失味兩 脇縮急而痛牙齒動揺不能嚼物隂汗前隂冷行步 欹側起居艱難掌中寒風痺麻木小便數而晝多夜 頻而欠氣短喘渇少氣不足以息卒遺失無度婦人 白帶陰户中痛牽心而痛面如赭色食少大便不調 煩心霍亂逆氣裏急而腹皮色白後出餘氣復不能 努或腸鳴膝下筋急肩甲大痛此皆寒水木復火土 之讎也 乾薑 炮三分 半夏 湯洗七 分 柴胡 一錢 藁本 八分 防風 人參 郁李仁 研各 半錢 升麻 七分 附子 炮二分 當歸身 六分 羌活 一錢 甘草 八分 白葵花 五朶去心 右㕮咀都作一服水五 煎至二 入 黄茋 一錢 陳皮 五分 草豆蔲 麫裹煨一錢在 内煎至一 再入下項藥 黄柏 酒浸 黄連 酒洗 枳殻 生地黄 各 三分 已上四味預一日别用新水浸又以 華細辛 二分 川芎 蔓荆子 各三分 預一日用新水半大 分作二處浸此三味并黄柏 等煎正藥作一大 不去柤入此浸者藥再上火煎 至一大 去柤空心稍熱服又能治咬頰咬脣咬舌 舌根强硬等證如神宜食肉湯不宜食肉不助經絡 中火邪也大抵腎與膀胱經中有寒元氣不足者皆 宜服之神驗於月生月滿時隔三五日一服如病急 不拘時分 益胃湯治頭悶勞動則微痛不喜飲食四肢怠墮躁熱 氣短口不知味腸鳴大便微溏黄色身體昏悶口乾 不喜食冷 黄茋 半錢 甘草 二分 黄芩 三分 當歸 半錢 蒼术 一錢半 陳皮 升麻 各五分 柴胡 人參 白术 益智仁 各三 分 半夏 二分 右㕮咀作一服水煎食前稍熱服忌生冷硬物酒濕 麫 强胃湯治因飲食勞倦所傷腹脇滿悶短氣遇春口淡 無味遇夏雖熱而惡寒常如飽不喜食冷物 前方減黄芩蒼白术益智加草豆蔲黄柏麯生薑 論曰治法已驗者可以意求其的觸類而長之則不 可勝用矣予病脾胃久衰視聴半失此陰乗陽而上 氣短精神不足且脈弦皆陽氣衰弱伏匿於陰中故 耳癸卯歳六七月間霖雨陰寒踰月不止時人多病 瀉痢乃濕多成五泄故也一日體重肢節疼痛大便 泄併下者三而小便閉塞黙思内經有云在下者引 而竭之是先利小便也又治諸瀉小便不利者先分 利之治濕不利小便非其治也法當淡滲之劑意聖 人之法雖布在方䇿其不盡者以意求之今客邪寒 濕之勝自外入裏而甚暴若以淡滲之劑利之病雖 即已是降之又降復益其陰而重竭其陽也則陽氣 愈削而精神愈短陰重强而陽重衰也兹以升陽之 藥是為宜爾羌活獨活升麻各一錢防風半錢炙甘 草半錢一劑乃愈大法云寒濕之勝助風以平之又 曰下者舉之此得陽氣升騰故愈是因曲而為之直 也夫聖人之法可以類推舉一則知百矣 雜方 拔萃檳榔丸治傷食心腹膨脹 檳榔 二錢半 陳皮 一兩 木香 二錢半 牽牛 頭末 半兩 枳實 半兩 右為細末醋糊丸桐子大米飲下二三十丸 千金紫丸治食癎 赤石脂 代赭石 各一 錢 巴豆 三十箇 另研 杏仁 五箇 另研成膏 右以杏仁膏相和杵二千下入蜜些小丸麻子大三 十日兒一丸乳下 丹溪越鞠丸治食鬱 方見熱門 玉機微義卷十八
欽定四庫全書 玉機微義卷十九 明 徐用誠 原輯 劉 純 續増 虚損門 脈法 脈經曰脈來耎者為虚 緩者為虛 微則為虚 弱 為虚 濡為虚 弦為中虚 脈來細而微者血氣俱 虚 脈小者血氣俱少 内經曰脈虚氣虚尺虚是謂重虚所謂氣虚者言無常 也尺虚者行步恇然脈虚者不象陰也如此者滑則生 濇則死 要略曰脈芤為虚 脈沈小遲者脫氣 虚損脈證 難經曰至脈從下上損脈從上下也一損損於皮毛皮 聚而毛落二損損於血脈血脈虚少不能榮於五臟六 腑三損損於肌肉肌肉消瘦飲食不能為肌膚四損損 於筋筋緩不能自收持五損損於骨骨痿不能起於牀 反此者至脈之病也從上下者骨痿不能起於牀者死 從下上者皮聚而毛落者死然治損之法損其肺者益 其氣損其心者調其榮衞損其脾者調其飲食適其寒 温損其肝者緩其中損其腎者益其精 病機機要論曰虚損之疾寒熱因虚而感也感寒則損 陽陽虚則陰盛自上而下治之宜以辛甘淡過于胃則 不可治也感熱則損陰陰虚則陽盛故損自下而上治 之宜以苦酸醎過于脾則不可治也自上而損者一損 損於肺皮聚而毛落二損損於心血脈虚少不能榮於 臟腑婦人月水不通三損損於胃飲食不為肌膚自下 而損者一損損于腎骨痿不能起于牀二損損于肝筋 緩不能自收持三損損于脾飲食不能消尅論曰心肺 損而色蔽腎肺損而形痿穀不能化而脾損感此病者 皆損之病也漸漬之深皆虚勞之疾也 謹按難經論損脈證者謂因勞損其形體血脈臟腑 内外因也故治法宜調養之已上論者謂因虚外感 也然傷寒中暑初感必先足太陽今歸之於手太陰 足少陰者蓋肺主皮毛腎主骨爾若此則因虚外感 不獨傷於足經也但足經傷寒有傳變恐不可作損 證論乎 論虚為陰氣不足 丹溪曰人受天地之氣以生天之陽氣為氣地之陰氣 為血故氣常有餘血常不足何以言之天地為萬物父 母天大也為陽而運於地之外地居天之中為陰天之 大氣舉之日實也屬陽而運於月之外月缺也屬陰禀 日之光以為明故人身之陰陽其消長亦視月之盈虧 焉夫人之生也男子十六歳而精通女子十四歳而經 行是有形之後猶有待於乳哺水穀之養陰氣始成而 可與陽氣為配以能成人而為人父母古人必待三十 二十而後嫁娶可見陰氣之難於成而古人之善於保 養也錢仲陽腎有補無瀉正是此意又按禮記注曰惟 五十然後養陰者有以加内經曰年至四十陰氣自半 而起居衰矣又曰男子六十四而精絶女子四十九而 經斷夫以陰氣之成止供給得三十年之運用已先虧 矣人之情欲無涯此難成易虧之陰氣若之何而可以 縱欲也經曰陽者天氣也主外陰者地氣也主内故陽 道實陰道虚非吾之過論也或曰仰觀俯察乎天地日 月既若是之不同何寒暑温凉之見於四時者又如此 之相等而無降殺也曰動極復静静極復動猶人之嘘 吸也寒者吸之極氣之沈也熱者嘘之極氣之浮也温 者嘘之微氣之升也凉者吸之微氣之降也一嘘一吸 所乗之機有以使之宜其相等而無降殺此以流行之 用而言前以大小虚實言者蓋其對待之體也或曰逺 取諸天地日月近取諸男女之身曰有餘曰不足吾知 之矣人在氣交之中今欲順陰陽之理而為攝養之法 如之何則可曰主閉藏者腎也司疏泄者肝也二臟皆 有相火而其系上屬於心心君火也為物所感則易於 動心動則相火翕然而隨雖不交會亦暗流而滲漏矣 所以聖賢只是教人收心養性其㫖深矣天地以五行 更迭衰旺而成四時人之五臟六腑亦應之而衰旺四 月屬巳五月屬午為火大旺火為肺金之夫火旺則金 衰六月屬未為土大旺土為水之夫土旺則水衰况腎 水常藉肺金為母以補助其不足故内經諄諄然資其 化源也古人以夏月必獨宿而淡味兢兢業業於愛謹 保養金水二臟正嫌火土之旺爾内經又曰藏精者春 不病温十月屬亥十一月屬子正大氣潛伏閉藏以養 其本然之真而為来春升動發生之本若於此時不恣 欲以自戕至春升之際根本壯實氣不輕浮焉有温熱 之病夫夏月火土之旺冬月大氣之伏此論一年之虚 耳若上弦前下弦後月廓空亦為一月之虚大風大霧 虹電飛雹暴寒暴熱日月薄蝕憂愁忿怒驚恐悲哀醉 飽勞倦謀慮勤動又皆為一日之虚若病患初退瘡痍 正作尤不止於一日之虚今人多有春末夏初患頭痛 脚軟食少體熱仲景論春夏劇秋冬差而脈弦大者正 世俗謂注夏病也若犯此四者之虚似難免此夫當壯 年便有老態仰事俯育一切隳廢興言至此深可驚懼 古人謂不見可欲使心不亂夫以温柔之感於體聲音 之感於耳顔色之感於目馨香之感於鼻誰是鐵心漢 不為動善養生者於此五個月出居於外苟值一月之 虚一日之虚亦宜暫逺帷薄久自珍重保全天和庶可 以滋助化源水得所養陰無虧必與陽齊平然後陽得 所附而無飛越之尤遂成天地交之泰何病之可言願 相與遵守期無負敬身之教幸甚 謹按人身肖天地一氣實同陽有餘陰不足而常若 是此其道也故有起居不時七情六慾而增虚極者 多在陰爾但世俗不審此理往往補陽是以先生論 此誠千古不傳之妙實啓後人之盲瞶也且於内經 謂以身之虚而逢天之虚兩虚相感其氣至骨入則 傷五臟二候救之弗能傷也㫖趣為明白養生者最 宜玩味 論虚為勞倦所傷 東垣曰經云陰虚生内熱 云云見熱門 又云勞則氣耗 勞則喘且汗出内外皆越故氣耗矣夫喜怒不節起居 不時有所勞傷皆損其氣氣衰則火旺火旺則乗其脾 土脾主四肢故困熱無氣以動懶於言語動作喘乏表 熱自汗心煩不安當病之時宜安心静坐以養其氣以 甘寒瀉其火熱以酸味收其散氣以甘温補其中氣經 言勞者温之損者温之者是也要略云平人脈大為勞 以黄茋建中湯治之之意也 謹按丹溪先生曰治病之方先顧原氣蓋謂諸病多 因虚致故也是以勞倦之證其因甚多東垣丹溪論 治詳矣然比之虚損證不同有因病致虚者如傷寒 暑飲食後或久病所致之類是也因虚致損者如病 後形瘁痿弱勞瘵之類是也此則虚損皆與勞倦不 同大抵因病致虚則為輕蓋病勢尚淺原氣未虚也 至病初愈而復勞或復飲食勞倦或房勞七情六慾 陽瘁陰弱加至羸損此因虚致損則為重病勢已過 原氣已索故也愚謂此當分治如因病致虚及勞倦 不足與已下諸證兼虚者宜從東垣丹溪之論治之 因虚致損者又當於東垣丹溪論治而推充行之可 也 論虚證為痿 詳見痿門 論虚證發熱 詳見熱門 論虚證惡寒 詳見寒門 論虚證為瀉痢 詳見滯下門 論虚證似中風 詳見中風門 論虚為頭痛頭眩 詳見各門 論虚證夾痰有似邪祟 丹溪曰血氣者身之神也神既衰乏邪因而入理或有 之若夫血氣俱虧痰客中焦妨碍升降不得運用以致 十二宫各失其職視聽言動皆有虚妄以邪治之焉能 愈病憲幙傅兄之子年十七暑月因勞而渇恣飲梅漿 又連得大驚三四次妄言妄見病似邪鬼兩脈皆虚弦 而沈數予曰數為有熱虚弦是大驚又酸漿停於中脘 補虚清熱導去痰滯病乃可安與參术陳皮茯苓芩連 等濃作湯入竹瀝薑汁與浹旬未效衆皆尤藥之未對 予知其虚之未回痰之未導仍與前藥加荆瀝又旬餘 而安外弟一日醉飽後亂言妄見且言伊兄生前事甚 的乃叔叱之曰食魚肉與酒大過痰所為耳灌鹽湯一 大椀吐痰一升許汗因大作困睡一宵而安又金氏婦 壯年暑月赴筵回乃姑詢其座次失序自愧因成病言 語失倫其中又時間一句曰奴奴不是兩脈皆弦而數 予曰非鬼神乃病也但與補脾導痰清熱數日自安其 弟不信以數巫者噴水而呪之旬餘而死或曰病無鬼 以邪治之何至於死曰暑月赴筵外境蒸熱辛辣適口 内境鬱熱而况舊有積痰加之愧悶其痰與熱何可云 喻今乃驚以法尺是驚其神而血不寧也噴以法水是 冷密其肌汗不得泄也汗不得泄則熱内燔血不得寧 則陰消而陽不能獨立也不死何俟或曰外臺秘要有 禁呪一科庸可廢乎予曰移精變氣乃小術耳可治小 病若内有虚邪外有實邪自有定法符何能也惟符水 可治膈上熱痰一呷凉冷豈不清快若内傷而虚與冬 令嚴寒符水入口必氷胃而死斯言也可與識者道 論原氣陷下因虚所致 内經曰感虚乃陷下也 謹按針經曰陷下則灸之夫病有邪氣陷下正氣陷 下者也然經謂邪氣陷下者是經虚氣少邪入故曰 感虚乃陷下也故諸邪陷下在經者宜灸之正氣陷 下者若東垣所謂飲食勞倦内傷元氣胃脘之陽不 能升舉并心肺之氣陷入於中焦藥以扶持元氣胃 氣是也然用藥亦有輕重輕者用升浮之劑如補中 益氣湯益胃升陽湯之類是也重者宜用劫劑來復 丹靈砂丹之類是也况諸邪陷下宜灸之證亦有標 本不同論見寒門方後 論精氣奪則虚 奪謂精氣減少如奪去 也出内經通評虚實論 謹按人禀沖和之氣而生身有三曰元精曰元氣曰 元神者本身中之真精真氣真脈也夫精乃腑臟之 真非榮血之比故曰天癸氣乃腑臟之大經為動静 之主故曰神機脈為天真委和之一氣經謂其名有 三曰命之本氣之神形之道其機運升降皆隨氣而 動因血而榮精氣資始相生不失以養一身為人之 司命形質之體用也至若精不足則氣失資化氣不 足則血失所營血不足則氣無所附天真散亂則氣 血精神無所禀命矣是以相生長養之道精化氣氣 生神而皆禀乎身中腑臟之真也夫氣血從乎榮衞 榮衞又宗乎經隧榮衞者精氣之化為先天清濁之 始經隧者胃之水穀氣化此經隧不能不生榮衞榮 衞不能不散而養經脈經脈不能不順而資天真為 生養涵容造化形質理之然也凡人之視聴言動壯 壽皆此理之常也疾病盲瞶關格天折皆此理之失 也故有精神氣血不足則病真脈散亂則死者皆由 平日攝養之過與不及動止之不踰常度也經云出 入廢則神機化滅升降息則氣立孤危然房勞甚則 精血竭而神無所依氣無所附則忽致暴絶也竊嘗 第究先哲經義濟生微㫖益氣之補肺補精之滋腎 皆滋其化源也蓋人之精血而常不足加之數奪其 真資化失則榮氣乃虚虚則衞氣不固精亦滑奪腎 氣竭而陰微不能與胃氣上升以接清陽之氣故病 多頭重或痛氣弱而食少元氣下陷脈即微弱外散 欲絶而虚洪或見損脈此實元精不足之所致非有 外感賊邪之病也 論形氣不足有餘用補瀉法 東垣曰黄帝云形氣之逆順奈何岐伯曰形氣不足病 氣有餘是邪勝也急瀉之 形氣有餘病氣不足急補 之 形氣不足病氣不足此陰陽俱不足也不可刺之 刺之重不足重不足則陰陽俱竭血氣皆盡五臟空虚 筋骨髓枯老者絶滅壯者不復矣形氣有餘病氣有餘 此謂陰陽俱有餘也急瀉其邪調其虚實故曰有餘者 瀉之不足者補之此之謂也 按釋云聖人垂慈仁之心已詳矣不合立言誠恐市 井莊農山野間不知文理故以俚語開解之云但病 來潮作之時病氣精神增添者是為病氣有餘乃邪 氣勝也急㵼之以寒凉酸苦之劑若病來潮作之時 神氣困弱者為病氣不足乃真氣不足也急補之以 辛甘温熱之劑不問形氣有餘并不足只取病氣有 餘不足也不足者補之有餘者瀉之 夫形氣者氣謂口鼻中喘息也形謂皮肉筋骨血脈 也形勝者為有餘消瘦者為不足其氣者審口鼻中 氣勞役如故為氣有餘也若喘息氣促氣短或不足 以息者為不足故曰形氣也乃人之身形中氣血也 當補當瀉令不在於此只在病勢潮作之時病氣增 加者是邪氣勝也急當瀉之如潮作之時精神困弱 語言無力及懶語者是真氣不足急當補之若病人 形氣不足病來潮作之時病氣亦不足此乃陰陽俱 不足也禁用針宜補之以甘藥不可以盡劑不已臍 下一寸五分氣海穴取之 論無病好補之誤 子和曰人之好補者有無病而補有有病而補或咨之 庸醫或問諸游客庸醫以要用相求故所論者輕輕之 則草木而已草木則蓯蓉牛膝巴㦸兔絲之類游客以 好名自高故所論者重重之則金石而已金石則丹砂 起石硫黄之類吾不知此為補也而補何臟乎以為補 心耶而心為丁火其經則手少陰熱則瘡瘍之類生矣 以為補肝耶肝為乙木其經則足厥陰熱則掉眩之類 生矣脾為已土而經則足太陰以熱補之則病腫滿肺 為辛金而經則手太隂以熱補之病憤鬱心不可補肝不 可補脾不可補肺不可補莫非為補腎乎人皆知腎為 癸水而不知其經則子午君火焉補腎之火火得熱而 益熾補腎之水水得熱而益涸既熾其火又涸其水上 接于心之丁火火獨用事肝不得以制脾土肺金不得 以制肝木五臟之極傳而之六腑六腑之極遍而之三 焦則百病交起萬疾俱生小不足言大則可懼不宜則 中不中則暴瘖而死矣以為無病而補之者所得也且如 有病而補之者嘔而補吐而補泄而補痢而補瘧而補 欬而補勞而補産而補嘔吐則和胃丸丁沈煎瀉痢豆 蔲丸御米殻散欬嗽則寧神散勞不桂附則山藥産不 烏金則黒神吾不知此為補果何意耶殊不知嘔得熱 而愈酸吐得熱而愈暴泄得熱而清濁不分痢得熱而 休息繼至瘧得熱而進不能退欬得熱而濕不能除勞 得熱而火益煩産得熱而血愈崩蓋如是而死者八九 生者一二死者枉生者幸幸而一生憔悴之態人之所 不堪大抵有餘者損之不足者補之是則補之義也陽 有餘而陰不足則當損陽而補陰陰有餘而陽不足則 當損陰而補陽熱則芒硝大黄損陽而補陰也寒則乾 薑附子損陰而補陽也豈可以熱藥云乎哉而寒藥亦 有補之義也經曰因其盛而減之因其衰而彰之此之 謂也 謹按仲景論傷寒脈結代為血氣虚衰不能相續而 用炙甘草湯實補虚之法也殊無常補之例後世俗 往往例用常補故子和極論其弊善莫大矣但所言 大黄芒硝損陽而補陰是指仲景所謂陰陽虚盛之 意非補不足之法也學者當審東垣丹溪之論則可 以擴充矣 又曰人知補之為利而不知補之為害也論補者蓋有 六法平補峻補温補寒補筋力之補房室之補以人參 黄茋之類為平補以附子硫黄之類為峻補以豆蔲官 桂之類為温補以天門冬五加皮之類為寒補以巴㦸 蓯蓉之類為筋力之補以石燕海馬起石丹砂之類為 房室之補此六者近代之所謂補者也若施之治病非 徒功效疎闊至其害不可勝言難經言東方實西方虚 瀉南方補北方此言肝木實而肺金虚瀉心火補腎水 也以此論之前所謂六補者了不相涉試舉補之所以 為害者皆温補之罪也内經雖言形不足者温之以氣 精不足者補之以味氣屬陽天之所以食人者血屬陰 地之所以食人者戒乎偏勝非便以温為熱也又若經 曰損者補之勞者温之此温乃温存之温也豈以温為 熱哉又如虚則補其母實則瀉其子者此欲權衡之得 其平也又烏在燔針壯火煉石燒砒硫姜烏附然後為 補哉所謂平補者使陰陽兩停是已奈時人往往惡寒 喜温甘受酷烈之毒雖死而不悔也可勝歎哉 寶鑑曰諺云無病服藥如壁裏安柱此無稽之說為害 甚大夫天之生物五味備焉食之以調五臟過則生疾 至於五穀為養五果為助五畜為益五菜為充氣味合 而食之補精補氣倘用之不時食之不節猶或生疾况 藥乃攻邪之物無病而可服哉聖濟經云彼修真者弊 於補養輕餌金石藥陽劑剛勝病起則天癸竭而榮涸 陰劑柔勝病生則真火微而衞散一味偏勝一臟偏傷 安得不病唐孫思邈言藥勢有所偏助令人臟氣不平 裴潾諫憲宗曰夫藥以攻疾非朝夕常用之物况金石 性酷烈有毒又加煉以火氣非人五臟所能禁至於張 臯諫穆宗也亦謂神慮清則血氣和嗜慾多而疾疢作 夫藥以攻疾無疾不可餌也故昌黎伯銘李子之墓曰 余不知服食說起自何世殺人不可計而世慕尚之益 至此其惑也今直取目見親與之游而以藥敗者六七 公以為世誡今復取目見者三四人皆無故求益生之 祥病反生焉或至喪身壁裏安柱果何如哉且夫高堂 大厦梁棟安基址固壊塗毁塈柱於壁中甚不近人情 潔古老人云無病服藥乃無事生事此誠不易之論人 之養身幸而五臟安泰六腑和平謹於攝生春夏奉以 養生之道秋冬奉以收藏之理飲食有節起居有常少 思寡欲恬澹虚無精神内守不藥之藥也噫前人既往 不可咎矣後人其鑑焉 謹按近世俗謂壁裏安柱為安鼠安鼠則必致穿壊 垣壁矣此無病服藥致無事生事斯為近理然亦必 古人之深戒也後世俗因為柱字之語訛爾不然則 因有所化之矣 論局方用諸熱藥補虚之失 丹溪曰虚者補而養之局方何例用辛香燥熱之劑以 火濟火不無實實虚虚之禍若曰兔絲子丸之治腎虚 金釵石斛丸之治氣不足茴香丸之治臟虚冷玉霜丸 之治氣虚養正丹之治諸虚朴附丸之治脾虚弱按氣 丹之治真元虚四神丹之治五臟虚蓯蓉大補丸之治 元臟虚鍾乳白澤丸之治諸虚三健湯之治氣不足甚 者内聚丹劑悉曰補脾胃補腎補五臟補真氣而方各 條下曰口苦面黄曰氣促喘急口淡曰舌澁曰噫酸曰 舌乾曰溺數曰水道澁痛曰脣口乾燥等證悉是明具 熱論如何類聚燥熱而謂可以健脾温胃而滋腎補氣 乎又骨碎補丸治肝腎風虚乳香宣經丸治體虚換腿 丸治足三陰經虚或因感風而虚或因虚而感寒既曰 體虚肝腎虚足三陰經虚病非輕小理宜補養而自然 銅半夏威靈仙荆芥地龍川楝烏藥防風牽牛靈脂草 烏羌活石南天麻南星檳榔等疎通燥疾之藥俱補劑 之大半果何以補虚乎地仙丹既曰補腎而滋補之藥 與僣燥走竄之藥相半用之腎惡燥而謂可以補腎乎 借曰足少陰經非附子輩不能自達八味丸仲景腎經 藥也八兩地黄以一兩附子佐之觀此則是非可得而 定矣 虚損治法 調理之劑 金匱桂枝加龍骨牡蠣湯治諸脈芤動微𦂳男子失精 女人夢交 桂枝 白芍 生薑 各三錢 甘草 一錢 大棗 一枚 龍骨 牡蠣 各三錢 右㕮咀水煎食前服 小建中湯治虚勞裏急悸衂腹中痛失精四肢痠疼手 足煩熱咽乾口燥 桂枝 甘草 炙各三 錢 大棗 二枚 白芍 生薑 二錢 阿膠 炒一合 右㕮咀水煎 黄茋建中湯治虚勞裏急諸不足 前方加黄茋 二錢 炙甘草湯治虚勞不足汗出而悶脈結悸行動如常不 出百日危急者十一日死 甘草 二錢炙 桂枝 生薑 各一錢 半 麥門冬 一 合 麻子仁 一合 人參 阿膠 各一錢 大棗 二枚 生地黄 三錢 右㕮咀水煎入酒些小日作三四料服 局方人參養榮湯 方見熱門 按已上諸方並太陽例藥也 十味人參散 人參黄茋散 東垣補中益氣湯 方並見熱門 益胃升陽湯血脫益氣古聖人之法也先補胃氣以助 生發之氣故曰陽生陰長諸甘藥為之先務舉世皆 以為補氣殊不知甘能生血此陽生陰長之理故先 理胃氣人之身内穀為寶 前方加炒麯 一錢半 生黄芩 瀉盛暑之伏庚 金肺逆每服少 許秋涼 去之 右㕮咀水煎 按已上諸方並少陽例藥也東垣云表虚用桂枝黄 茋裏虚用人參芍藥已上方有兼用者治表裏俱虚 也然觀其法有辛温甘温甘寒主治之别苦寒酸苦 之佐升降竒耦之意皆異者蓋虚中有兼寒兼熱或 氣虚血虚陰陽氣血俱不足或陰虚陽虚虚脫與夫 胃氣下陷精神不足等因不同故也用者當細分之 補氣之劑 嚴氏茋附湯治氣虚陽弱虚汗不止肢體倦怠 黄茋 蜜炙 附子 炮等分 右咀每四錢加生薑煎 參附湯治真陽不足上氣喘急自汗盜汗氣短頭暈 人參 半兩 附子 炮去皮臍一兩 右咀分作三服加生薑煎 按此二方少陰例藥也 四君子湯治肺損皮聚而毛落宜此益氣 人參 白术 茯苓 甘草 炙 右㕮咀水煎服 濟生茯神湯治脈虚極或欬則心痛喉中介或腫 茯神 人參 逺志 通草 麥門冬 黄茋 桔梗 甘草 等分 右㕮咀每半兩入薑煎 瑞竹堂補氣湯治氣虚脉浮而軟怔忡無力自汗 黄茋 三兩蜜水拌炒 人參 甘草 炙各 半兩 麥門冬 去心 桔梗 炒各一兩 右㕮咀每四錢水煎入薑三片三因方名潤神散 按此三方手太陰少陰藥也 補血之劑 四物湯滋榮血不足 方見婦人門 當歸補血湯 方見熱門 按此二方滋榮氣藥也 丹溪大補丸降陰火補腎水 黄柏 炒褐色 知母 酒浸炒各四兩 熟地黄 酒 蒸 敗龜板 酥炙黄為末各六兩 右為末猪脊髓和煉蜜丸如桐子大每七十丸空心 淡鹽湯送下 補陰丸 黄柏 半斤鹽 酒炒 知母 酒浸炒 熟地黄 各三 兩 敗龜板 四 兩酒浸炙 白芍 炒 陳皮 牛膝 各二 兩 瑣陽 當歸 各一兩 半 虎骨 一兩酒浸酥炙 右為末酒煑羊肉丸如桐子大每五六十丸鹽湯下 冬加乾薑半兩 按此二方滋陽之藥也 補氣血之劑 局方十全大補湯治心肺損及胃損飲食不為肌膚 方見熱門 十四味建中湯治榮衞失調血氣不足勞損形體瘦弱 短氣嗜臥 當歸 白芍 白术 麥門冬 黄茋 甘草 炙 蓯蓉 人參 川芎 官桂 半夏 熟地黄 茯苓 各半錢 附子 三分 右㕮咀作一服入薑棗煎食前服 按此並手足三陰藥也 養氣丹治諸虚百損真陽不固上實下虚氣不升降一 切體弱氣虚之人 禹餘糧石 紫石英 赤石脂 代赭石 磁石 已上各煅法見局方 附子 二兩 肉蓯蓉 一兩 半 當歸 茴香 破故紙 木香 肉桂 巴㦸 肉豆蔲 丁香 山藥 鹿茸 白茯苓 沈香 逺志 並製 乳香 五靈脂 沒藥 朱砂 陽起石 煅 鍾乳粉 並别研各一兩 右同碾為細末糯米粉糊為丸 按此固滑脫鎮虚逆復陽助陰藥也出太陽例古方 類此者甚多姑存此一法如真氣結薄氣不升降陰 寒濕勝胃冷肝虚者非此藥不可蓋宜重劑劫之是 也然有陰陽兩虚濕熱自甚元氣下陷津液涸竭氣 血無所滋養濁陰下溜虚火上乗惟宜調之補之以 輕清之劑者此方安能盡其變乎用者自宜詳審 金匱腎氣丸治形體瘦弱無力多困腎氣久虚久新憔 悴寢汗發熱五臟齊損瘦弱下血 乾山藥 山茱萸肉 各四兩 澤瀉 牡丹皮 白茯苓 各三 兩 熟地黄 八兩 右為末煉蜜丸如梧子大每五六十丸空心温水下 拔萃三才封髓丹降心火益腎水 天門冬 熟地黄 人參 各半兩 黄柏 炒三 兩 砂仁 一兩半 甘草 七錢半炙一方無 右為細末水糊丸梧子大每五十丸用蓯蓉半兩切 作片子酒一大盞浸一宿次日煎三四沸去滓空心 送丸下 除前三味五臟治要作鳳髓丹 按此二方足少陰手太陰藥也 機要八物湯治心肺虚損皮聚而毛落血脈虚損婦人 月水愆期宜益氣和血 四君子合四物湯 按此手足太陰少陰藥也 補虚損壯筋骨之劑 金匱崔氏八味丸治腎虚氣乏下元冷憊腹臍疼痛夜 多旋溺脚膝緩弱肢體倦怠面皮痿黄或黧黑及虚 勞不足渇欲飲水腰重疼痛小腹急痛小便不利並 宜服之 前腎氣丸加桂心 一兩 附子 炮一兩 右為細末煉蜜丸如桐子大每五七十丸温酒送下 鹽湯亦得空心食前婦人淡醋湯下 局方西川石刻安腎丸治真氣虚憊脚膝弱緩夜夢遺 精小便滑數而清 青鹽 四兩 鹿茸 炙 柏子仁 净 石斛 附子 川烏 炮 巴㦸 去心 肉桂 兔絲子 蓯蓉 韭子 葫蘆巴 杜仲 破故紙 炒 石棗 逺志 赤石脂 茯苓 茯神 茴香 炒各 一兩 蒼术 川楝 川椒 山藥 各四 兩 右為末山藥酒糊丸如梧子大每七八十丸空心鹽 湯下 無比山藥丸治諸虚百損五勞七傷肌體消瘦膚燥脈 弱 赤石脂 茯神 各一兩 山藥 三兩 蓯蓉 四兩 酒浸 巴㦸 牛膝 酒浸 澤瀉 山茱萸肉 各一兩 五味子 二兩 杜仲 兔絲子 熟地黄 各三兩 右石臼内杵為末煉蜜丸梧子大每四五十丸空心 温酒下 楊氏還少丹大補真氣虚損肌體瘦弱 肉蓯蓉 逺志 茴香 巴㦸 山藥 枸杞子 熟地黄 石菖蒲 山茱萸 牛膝 杜仲 楮實子 五味子 白茯苓 右石臼内搗為末煉蜜丸如梧子大每五十丸空心 温酒送下 機要牛膝丸治腎肝損骨痿不能起于牀宜益精筋緩 不能自收持宜緩中此丸主之 牛膝 酒浸 萆薢 杜仲 炒 蓯蓉 酒浸 兔絲子 防風 葫蘆巴 炒 桂 減半 補骨脂 沙苑蒺䔧 右等分為細末酒煑猪腰子為丸每五七十丸空心 温酒下 按此用防風以升發肝氣非補肝也 地黄丸治陽盛陰虚肝腎不足房室虚損形瘦無力面 多青黄而無常色宜此養榮血腎氣 蒼术 泔浸 熟地黄 各一 斤 乾薑 春七錢夏半兩秋 七錢冬一兩 右石臼杵為末蒸棗肉為丸桐子大每五七十丸至 百丸諸飲下若加五味子為腎氣丸述類像形神品 藥也 按已上諸方少陰例藥也蓋謂腎為真水有補無瀉 故古人立腎氣丸法後世俗因之以補陽然陽虚者 亦有之但不可例為常補爾 謹按虚損之證其源雖多莫不因胃氣元氣不足 致氣虚血虚陰陽俱虚或房勞精竭榮衞弱而腑臟 氣痿不能輸養為疲極甚者變為勞瘵之疾但世俗 處治昧此病機源委例用香燥或金石之劑往往悞 人惟有宋錢仲陽建五臟虚方迥出前人之論我丹 溪先生發揮局方之失示用補端緒言東垣所謂飲 食勞倦内傷元氣則胃脘之陽不能升舉并心肺之 氣陷入於中焦而用補中益氣治之此實前人之所 無也然天不足於西北地不滿於東南天陽而地陰 西北之人陽氣易降東南之人陰氣易升苟不知此 而徒取其法則於氣之降者固可以獲效而於氣之 升者亦從而用之吾恐反增其病矣意此不可恃為 通行之法云人之虚者多是陰不足邵子謂天地自 相依附天依形地附氣其形也有涯其氣也無涯人 之形質有涯者也天癸絶後則形衰矣苟不益陰以 内守則陽亦無得以發揚為健運之能是天失所依 也而為飄散飛蕩如喪家之狗耳陽既飄散則地愈 失所附也形氣不相依附則死矣人其補養殘衰傷 朽之質又何云哉斯論虚衰與東垣製法雖證不同 實本乎内經陰精所奉其人夀陽精所降其人夭之 㫖蓋謂人之壽夭比之經論南北二方亦自微甚不 等升陽之例當為活法滋陰之劑義亦是焉必求的 在之虚合病機而行其法如此與世俗不明造化之 理槩用温補者天地懸隔故於諸書補劑而不詳錄 學者審是則思過半矣 玉機微義卷十九
欽定四庫全書 玉機微義卷二十 明 徐用誠 原輯 劉 純 續增 積聚門 諸經敘積之始 黄帝針經百病始生第三云積者葢厥氣生足悗悗生 脛寒脛寒則血脈凝濇凝濇則寒氣上入於腸胃入於 腸胃則䐜脹䐜脹則腸外之汁沫迫聚不得散日以成 積卒然多飲食則腸滿起居不節用力過度則絡脈傷 陽絡傷則血外溢血外溢則衂血隂絡傷則血内溢血 内溢則後血腸胃之絡傷則血溢於腸外有寒汁沫與 血相搏則并合凝聚不得散而成積矣或外中於寒内 傷於憂怒則氣上逆氣上逆則六輸不通温氣不行凝 血藴褁不散津液凝濇滲著而不去而成積矣 難經曰肝之積名曰肥氣 見後方下云云 以季夏戊己 日得之何以言之肺病傳於肝肝當傳脾脾季夏適王 王者不受邪肝復欲還肺肺不肯受故留結為積故知 肥氣以季夏戊己日得之心之積名曰伏梁 云云 脾之 積名曰痞氣 云云 肺之積名曰息賁 云云 腎之積名曰 奔豚 云云並見本文 按滑氏本義曰越人之意葢以五行之道推其理勢 之所有者演而成文耳初不必論其情感亦不必論 其還不還與其必然否也讀者但以所勝𫝊不勝及 王者不受邪遂留結為積觀之則不以辭害志而思 過半矣 謹按越人論五臟積傳受之本病也然針經又主絡 脈傷及飲食七情所致而論之可謂詳悉然今較之 積聚因飲食傷及七情而成者多且三因方於五積 無主治引經况他書乎故具法不取今以東垣方附 于後 脈法 脈經曰脈來細而附骨者積也寸口積在胸中微出寸 口積在喉中闗上積在臍傍上闗上積在心下微下闗 積在少腹尺積在氣街脈出在右積在右脈出在左積 在左脈兩出積在中央各以其部處之 脈來小沈而 實者胃中有積聚不食食即吐 肺積脈浮而毛按之 辟易 心積脈沈而芤上下無常處 肝積脈弦而細 腎積脈沈而急 脈沈重而中散者因寒食成癥 脈左轉而沈重者氣癥陽在胸中右轉出不至寸口者 内有肉癥也 論積聚癥瘕不同 難經曰積者隂氣也聚者陽氣也故隂沈而伏陽浮而 動氣之所積名曰積氣之所聚名曰聚故積者五臟所 生聚者六腑所成也積者隂氣也其始發有常處其痛 不離其部上下有所終始左右有所窮處聚者陽氣也 其始發無根本上下無所留止其痛無常處謂之聚故 以是别知積聚也 原病式曰癥者腹中堅硬按之應手然水體柔順而今 反堅硬如地者亢則害承乃制也瘕者中雖硬而忽聚 忽散無其常故其病未及癥也經曰血不流而滯故血 内凝而為瘕也小腸移熱於大腸乃為虙瘕大腸移熱 於小腸謂兩熱相搏則血溢而為伏瘕血澁不利月事 沈滯而不行故云為虙瘕為虙與伏同傳寫誤爾 謹按積者實停蓄之總名癥者有所成而名之亦皆 積爾瘕者血病也似不可言為聚聚者陽氣也然大 小腸移熱為瘕如此則亦聚爾但前人施治亦未見 有分其異同者唯丹溪先生曰積塊在中為痰飲在 左為血積在右為食積氣不能作塊成聚塊乃有形 之物痰與食積死血爾此深得病情之㫖學者可因 此例而求諸 論積聚分三因 陳無擇云癥瘕屬肝部積聚屬肺部夫癥者堅也瘕者 假也假物而成形然七癥八瘕之名經論亦不詳出雖 有蛟蛇鼈肉髮蝨米等七證初非定名偶因食物相感 而致患爾若婦人癥瘕則由内外不内外因動傷五臟 氣血而成古人謂為痼疾以蛟蛇等為生瘕然亦不必 泥此並屬血病蛇髪等事皆出偶然但飲食間誤中之 留聚假血而成自有活性亦猶永徽中僧病噎者腹中 有一物其狀如魚即生瘕也 按此論積聚等屬臟部葢分氣血爾亦不必拘此然 生瘕亦有外因而成者如昔之徐之才治取蛤精疾 生於足間者若此陳扵三因何不之及 論婦人腸覃石瘕之積 水脹篇曰石瘕何如岐伯曰石瘕生於胞中寒氣客于 子門子門閉塞氣不通惡血當瀉不瀉衃以留止日以 益大狀如懷子月事不以時下皆生於女子可導而下 寶鑒曰夫膀胱為津液之腑氣化則能出矣今寒客於 子門則必氣塞不通血壅不流而衃以止之結硬如石 是名石瘕也此氣先病而血後病故月事不來則可宣 導而下出者也故難經云任之為病其内苦結男子為 七疝女子為瘕聚此之謂也非大辛之藥不能已可服 見睍丹 腸覃何如岐伯曰寒氣客於腸外與胃相搏不得榮因 有所繫瘕而内著惡氣乃起瘜肉乃生其始生者大如 雞卵稍以益大至其成如懷子之狀久者離嵗按之則 堅推之則移月事以時下此其候也夫腸者大腸也覃 者延也大腸以傳道為事乃肺之腑肺主衞衞為氣氣 得炅則泄寒則凝今寒客於大腸故衞氣不榮有所繫 止而結瘕在内貼者其延久不已是名腸覃也氣散則 清氣聚則濁結為瘕聚所以惡氣發起瘜肉乃生小漸 益大至期而䜵其腹則如懷子狀也此氣病而血未病 故月水不斷以時下本非姙娠可以此為辨矣 按此謂石瘕為血壅不流故月事不來腸覃為清氣 聚而濁結成瘕故血未病月水不斷而知此二積之 異然亦有諸積所致或有病癰膿而似此二證者不 可不察也 論五積六聚治同欝斷 子和曰且積之成也或因暴喜怒悲思恐之氣或傷五 味之食或停温涼寒熱之飲或受六氣之邪其初甚微 可呼吸按導而去之不幸遇庸醫强補而留之留而不 去遂成五積夫肥氣者不獨氣有餘也其中亦有血矣 葢肝藏血故也伏梁者火之欝也以熱藥散之則益甚 以火炙之則彌聚况伏梁證有二名同而實異不可不 詳焉其一上下左右皆有根在腸胃之外有大膿血此 伏梁義同腸癰其二身體髀股胻背腫環臍而痛是即 風根不可動動則為水溺濇之病此二者内經雖言不 可動止謂不可大下非謂全不可下恐病去而有害痞 氣者舉世皆言寒則痞内經以為濕則痞雖因飲冷而 得其陽氣為濕所畜以熱攻之則不散以寒攻之則濕 去而寒退矣息賁者喘息憤而上行也此舊説也余以 謂賁者賁門也手太隂之筋結胸裏故貫合賁下抵季 脇其痛支轉筋痛甚則成息賁手心主結於賁其病胸 痛息賁又云肺下則居賁迫肝善脇下痛肝髙則上支 賁門脇悦為息賁若是言之是積氣於賁而不散此靈 樞説五臟處言此賁自是多故予發之賁豚者賁與奔 同銅人言或因讀書得之未必皆然也腎主骨此積最 深難寮大忌吐涌以其在下止宜下之故予嘗以獨聖 散吐肥氣揃以木架必燠室中吐兼汗也肝之積便言 風也吐出數升後必有血一二滴勿疑病當然也續以 磨積之藥調之嘗治伏梁先以荼調散吐之兼汗以禹 功導水奪之繼之以降火之藥調之又嘗治痞氣萬舉 萬全先以𤓰蒂散吐其酸苦黄膠腥腐之物三二升次 以導水禹功下二三十行末以五苓淡劑等藥調之又嘗 治息賁用𤓰蒂散不計四時置燠室中更以火一爐以 助其汗吐汗下三法齊行此病不可逗遛久則傷人又 嘗治賁豚以導水通經三日一下之一月十下前後百 行次用治血化氣磨積之藥調之此積雖不傷人亦與 人偕老若六聚之物在腑屬陽而無形亦無定法倣此 而行之何難之有 按此論五積之異同可謂極備病情之要積為欎而 用吐法更甚得古人之妙矣但每吐後繼之以禹功 導水之劑則不可為例矧古人施吐必本積因而用 藥如徐文伯以油為宫人吐髮瘕楮澄以蒜為李道 念吐雞子積甄權以雄黄為人吐髮瘕成蛇者葢所 因不同而用藥殊也大抵禹功五苓之劑十下百行 等法用於濕熱盛實及體厚者則可設有隂虚氣痿 積聚實而血氣弱者豈可例用乎 論痰積飲積主於濕 詳見痰飲門 論治積大法 許學士云大抵治積或以所惡者攻之或以所喜者誘之 則易愈如碙砂水銀治肉積神麯麥蘖治酒積水蛭䖟 蟲治血積木香檳榔治氣積牽牛甘遂治水積雄黄膩 粉治涎積礞石巴豆治食積各從其類也若用羣隊之 藥分其藥勢則難取効須要認得分明是何積聚兼見 何證然後增減斟量使之不爾反有所損要在臨時通 變也 謹按諸積有不因氣動而成者如偶有所食或誤吞 錢物之類是也因氣動而成者如七情所致或飲食 勞倦或五臟傳受之類是也故所積之物不一氣血 之聚有殊或成蠱瘤生瘕之類難測故須是認得分 明是何積聚用藥宜各從其類然亦要㸔元氣虚實 或攻取峻削或養正漸除可也不爾則豈但有損而 已 論養正積自除 衞生寶鑑曰㓗古云養正積自除譬如滿座皆君子縱 有一小人自無容地而出令其真氣實胃氣强積自消 矣潔古之言豈欺我哉内經曰大積大聚衰其太半而 止滿實中有積氣大毒之劑尚不可過况虚中有積者 乎此乃治積之一端也邪正虚實宜詳審焉 按或云積非下之不可今言養正而後積除將以待 正氣而除乎將以待藥力而除乎然人之有積則皆 為身中之邪氣若君子座中之有小人也惟其調正 氣則真氣運行不失其常而積自除夫君子衆而正 直在位其小人自然退避矣不然則正氣虚而真氣 乖致積增膜膈胃亂真正氣絶而死矣亦若小人得 志則政亂法壞而君子有所不能制焉且夫養正者 非為飲食起居之間也葢積既成矣形漸悴矣必用 調養使榮衞充實而積自除餘有堅而不去者方可 亟下之此先補後攻期于邪去正復而後已然除之 不以漸則必有顛覆之害矣若昔之武氏斵喪唐宗 幾於改物尚賴狄張諸公匡扶之力漸除黨與興復 丕祚惜乎中宗不鑒前轍之失而留三思至致韋氏 之禍其猶積餘之尚在者而不亟下之更不慎守禁 戒遂縱口嗜慾病證復起而不可制其有不喪身者 未之有也 積聚治法 五臟積方 東垣肥氣丸治肝之積在左脇下如覆杯有頭足久不 愈令人發欬逆㾬瘧連嵗不已 厚朴 半兩 黄連 七錢 柴胡 二兩 椒 四錢 巴豆霜 五分 川烏頭 炮去皮一錢二分 乾薑 炮半錢 人參 二錢半 白茯苓 一錢半 昆布 二錢半 甘草 炙三錢 廣术 炮二錢半 皂角 去皮弦煨一錢半 右件除茯苓皂角豆霜另末外為極細末和匀煉蜜 為丸如桐子大初服二丸一日加一丸二日加二丸 漸漸加至大便微溏再從二丸加服周而復始積減 太半勿服 伏梁丸治心之積起臍上大如臂上至心下久不愈令 人煩心 黄連 一兩半 厚朴 製 人參 各半兩 黄芩 三錢 乾姜 菖蒲 巴豆霜 各五分 桂 一錢 紅豆 二分 川烏頭 五分炮 茯神 丹參 炒各一錢 右件除巴豆霜外為細末另研豆霜旋旋入末煉蜜 為丸如桐子大服如上法淡黄連湯下 痞氣丸治脾之積在胃脘覆大如盤久不愈令人四肢 不收發黄疸飲食不為肌膚 厚朴 四錢半 黄連 八錢 吳茱萸 三錢 黄芩 二錢 白茯苓 澤瀉 人參 各一錢 川烏頭 炮 川椒 炒各半錢 白术 二分 巴豆霜 四分 桂 四分 茵陳 酒炒 乾薑 泡 砂仁 各一錢半 右件除豆霜另研茯苓另末旋入外同為細末煉 蜜為丸如桐子大淡甘草湯下服如上法 息賁丸治肺之積在右脇下覆大如杯久不已令人 洒淅寒熱喘欬發肺壅 厚朴 製八錢 黄連 炒一兩三錢 乾薑 泡 白茯苓 川椒 炒 紫苑 各一錢半 桂 川烏頭 炮 桔梗 白豆蔲 陳皮 京三稜 天門冬 各一錢 巴豆霜 四分 人參 二錢 青皮 五分 右件除茯苓巴豆霜旋入外為末煉蜜丸如桐子大 以淡薑湯送下服如上法已上四方秋冬加厚朴減 黄連四分之一 奔豚丸治腎之積發於小腹上至心下若豚狀或下或 上無時久不已令人喘逆骨痿少氣及治男子内結 七疝女人瘕聚滯下 厚朴 製七錢 黄連 五錢 白茯苓 澤瀉 菖蒲 各二錢 川烏頭 丁香 半錢 桂 二分 巴豆霜 四分 全蝎 附子 獨活 各一錢 𤣥胡索 一錢半 苦楝 酒煮三錢 右除巴豆霜茯苓另為末旋入外為細末煉蜜丸如 桐子大淡鹽湯下服如上法 按已上諸方宜隨證加減用之所謂益元氣洩隂火 破滯氣削其堅也 吐劑 𤓰蒂散 方見痰飲門 按吐法意畧具前宜兼㸔各門吐例 倒倉法 丹溪曰人之七情厚味停痰瘀血互相糾纒日積月深 欝結成聚甚者如桃核之穰諸般竒形之蟲成於中 形於外發為癱瘓為勞瘵為蠱脹為癩疾為無名竒 病宜行此法 用黄牡牛肉擇肥者買一二十斤長流水煮糜爛融 入湯中為液以布濾出柤滓取淨汁再入鍋文武火 熬成琥珀色則成矣每飲一鍾少時又飲如此者積 十數鍾寒月則重湯温而飲之病在上者欲其吐多 病在下者欲其利多病在中者欲其吐利俱多全在 活法而為緩急多寡也須晴明日早於一室明快不 通風處以安病人視所出之物可盡病根則止吐利 後或渇不得與湯水其小便必長取以飲病者名曰 輪迴酒與一二椀非惟可以止渇抑且可滌濯餘垢 睡一二日覺饑甚乃與粥淡食之待三日後始與少菜 羮自養半月覺精神渙發形體輕健沈痾悉除其後 須五年忌牛肉 消導之劑 御藥院方助氣丸治三焦痞閉胸膈滿悶氣不流通藴 結成積痃癖氣塊並皆治之 京三稜 莪术 各炮二斤 青皮 陳皮 並去白 白术 各十五兩 㯽榔 枳殻 木香 各十兩 右為末糊丸如梧子大每五十丸煎水下 按此治諸氣積藥也然世俗治積之方多兼氣藥欲 其氣化而積易散殊不知氣虚者何以抵受中夾熱 者豈不助火反傷氣耶故用者宜分虚實寒熱選使 况此方雜削氣之藥過半而云助氣恐未必然也 三因散聚湯治久氣積聚狀如癥瘕隨氣上下發作有 時心腹絞痛攻刺腰脇小腹䐜脹大小便不利 半夏 檳榔 當歸 各三分 陳皮 杏仁 去皮央炒 桂 各二兩 茯苓 甘艸 炙 附子 炮 川芎 枳殻 炒 厚朴 製 呉茱萸 湯泡洗各一兩 大黄 大便利去之 右㕮咀每服四錢水煎 濟生大七氣湯治積聚狀如癥瘕隨氣上下發作有時 心腹㽲痛上氣窒塞小腹脹滿 桔梗 肉桂 藿香葉 甘艸 炙 青皮 各二分 益智仁 京三稜 陳皮 蓬术 香附子 炒各一兩半 右㕮咀每服五錢水煎 按此二方治聚之劑也然聚瘕用湯蕩滌之意亦要 隨臟氣虚實寒熱而增損之可也 東垣草豆蔲丸治酒積或傷寒冷物胃脘痛咽膈不通 草豆蔲 煨 白术 各一兩 大麥蘖 神麯 各炒 黄芩 半夏 各半兩 枳實 炒二兩 炒鹽 半錢 陳皮 青皮 乾生薑 各二錢 右為極細末湯浸蒸餅丸如菉豆大每服百丸煎水 下 按此治酒積飲積藥也入氣血之分 廣术潰堅湯治有積塊堅硬如石形如袢大令人坐卧 不安中滿腹脹 方見腹脹門 寶鑒香殻丸破痰癖消癥塊及冷積 木香 丁香 各五錢 京三稜 剉酒浸一宿 青皮 廣术 剉酒浸一宿用去皮巴豆三十粒同炒巴豆黄色 枳殻 炒 川楝子 茴香 炒各一兩 右末醋糊丸如梧子大朱砂為衣每服二十丸薑鹽 湯下 按此治氣積寒積之劑下焦藥也 丹溪阿魏丸治肉積 連翹 半兩 糖毬子 一兩 黄連 六錢半 阿魏 一兩醋煮作糊 右為末用阿魏糊丸如梧子大每二三十丸白湯下 保和丸治食積 糖毬子 三兩 半夏 茯苓 各一兩 神麯 二兩 陳皮 連翹 蘿蔔子 各半兩 右為末粥糊丸如梧子大每三四十丸白湯下 按此二方食積藥也又此方治痰積飲積之劑丹溪 曰脾虛者須以補脾藥下之切不可獨用虚虚之禍 疾如反掌葢慎之也氣實新病宜於攻下諸方選用 又不必拘此 宣明三稜湯治癥瘕痃癖積聚不散堅滿痞膈食不下 腹脹 蓬术 當歸 各半兩 京三稜 二兩 白术 一兩 檳榔 木香 各三分 右為末每三錢沸湯調下 按此治癥瘕之劑氣血藥也然瘕者雖硬而忽聚散 即聚也屬陽氣也經云血不流而寒薄故血内凝而 瘕葢又屬血爾固當兼治之此方亦可以推其變從 虚實加減而輕重之可也 謹按針經備隂絡傷汁血相搏并合成積或臟氣傳 受及子和論七情為欝皆元氣自病不係傷諸飲食 致者當先調理不可妄下故已上五臟方消導法宜 選用氣虚弱甚者又宜消息此養正積自除之意若 傷諸飲食致者元氣未病初非下之削之不可然治 之不早元氣日減正氣日偷方用下削而能獲安者 實僥倖焉至是者亦宜上法先補後攻可也醫反是 之多致悞爾若積欎在身形氣飲食如常者則已下 削堅之方或吐或下的在選用衰其太半宜漸除之 否則失機後時而不救者多矣然有除之未盡元氣 未復而使内縱口味恣七情病遂復起者亦不鮮矣 嗚呼世道不古人之不謹致積又不能歸罪於已安 心調理卒致殞沒不得以盡其天年者固不足惜然 醫之不能精明其道悞人生命者豈無所報耶 削堅之劑 楊氏木香檳榔煎丸治脾積氣塊腹脇走痛口吐清水 肉豆蔲 五枚 木香 肉桂 各一兩 檳榔 七枚 乾漆 半兩炒令烟盡 硇砂 半兩另研 胡椒 四十九粒 右為末次入硇砂和匀煉蜜丸如梧子大每七丸橘 皮湯下 按此治肉積寒積藥也入氣血之分 局方丁香脾積丸治諸般食積氣滯胸脹滿心腹刺痛 丁香 木香 巴豆 髙良薑 醋煮各 半兩 莪术 一兩 三稜 二兩 青皮 一兩 皂角 三大 挺燒 右入百草霜三匙同碾細為末糊丸如麻子大每十 丸至二十丸 按此治寒冷食積藥也 鄧山房感應丸治食積化宿滯 黑角沈香 檀香 丁香 木香 陳皮 青皮 黄連 砂仁 香附子 半夏 三稜 蓬术 煨各一兩 為細末 肥烏梅 百錢重 巴豆 三百粒肥白者去衣膜心 右用磁器一隻盛巴豆上以梅肉葢之却用米醋浸 過與梅肉平於甑坐蒸至極熟以巴豆紅色為度却 擂二件如泥用糯米飯和前藥勻搗千百下丸如蘿 白子大每十丸湯下 按此下氣積食積藥也 宣明積氣丹治一切新久沈積氣塊面黄黑瘦癥瘕積 聚口吐酸水 檳榔 二箇 芫花 京三稜 黄連 牛膝 樟柳根 各一兩 肉豆蔲 二箇 硇砂 二錢 青皮 陳皮 石菖蒲 各三錢 大㦸 大黄 甘遂 白牽牛 乾薑 青礞石 乾漆 各半兩 蓬术 一兩 巴豆 木香 各二錢半 右為末醋糊為丸如桐子大每服一丸臨卧燒棗湯 下量病人虛實加減與服 按此下飲積氣積肉積水積藥也 本事碙砂丸治一切積聚痰飲心脇引痛 硇砂 三稜 乾薑 白芷 巴豆 去油各半兩 大黄 乾漆 各一兩 檳榔 肉豆䓻 各一箇 木香 青皮 胡椒 各一分 右為末釅醋二升煮巴豆五七沸復下三稜大黄末 同煎五七沸入硇砂煎成膏却入别藥和勻杵丸如 菉豆大每五丸薑湯下 按此下肉積氣積例藥因其中用白芷為散水行氣 故更言治痰飲也 破積導飲丸治積塊堅硬飲食不消心下痞悶 木香 檳榔 陳皮 青皮 枳殻 炒 枳實 炒 廣术 炮 三稜 炮 半夏 神麯 炒 麥蘖 乾生薑 茯苓 澤瀉 甘艸 炙各半兩 牽牛 頭末 六錢 巴豆 三十粒去皮心油 右細末入巴豆霜令匀姜汁糊丸梧子大每三十丸 温薑湯下 按此治飲積酒積氣積藥也然世俗方類此者甚多 大抵多合以熱劑不能以盡病情之變唯此方庶幾 用者自宜取擇 三因破飲丸 方見痰飲門 晞露丸治傷寒於内氣凝不流結於腸外久為癥瘕時 作疼痛腰不得伸 廣术 三稜 各酒浸一兩 乾漆 炒五錢 茴香 炒 青皮 雄黄 穿山甲 炮各三錢 硇砂 四錢研 輕粉 一錢 川烏 五錢炮 麝香 半錢 巴豆 三十粒去殻同三稜术炒黄色去巴豆不用 右細末和勻薑汁糊丸梧子大每三二十丸温薑湯 下空心服 按此治腸覃寒積之劑也 寶鑒見晛丹治婦人石瘕狀如懷子者 附子 四錢炮 鬼箭羽 紫石英 各三錢 澤瀉 肉桂 𤣥胡 木香 各二錢 血竭 一錢半 水蛭 一錢炒烟盡 檳榔 二錢半 桃仁 炒三 十箇 三稜 五錢 大黄 二錢同三稜酒浸一宿焙 右各研匀酒糊丸梧子大每三十丸食前用鹽湯或 酒下 按此治血積藥也 温白丸治心腹絞痛久癥癖塊大如杯碗十種水病八 種痞塞九種心痛 紫苑 呉茱萸 菖蒲 柴胡 桔梗 厚朴 製 皂角 去皮子弦 茯苓 黄連 桂 川椒 炒去目 乾薑 炮 巴豆 去心膜油 人參 各半兩 川烏 炮去皮臍二兩半 右末入巴豆研令勻蜜丸梧子大每三丸生薑湯下 按此治食積寒積藥也 經驗方塌腫神應丸治諸腫蟲毒肚脹如鼓脾癖癥瘕 氣塊上喘氣急欬嗽倚息不得睡服藥不效者 三稜 莪术 青皮 陳皮 乾漆 燒各一兩 芫花 七錢半 大㦸 三錢 硇砂 巴豆霜 各一錢 右前藥和一處用好米醋一大椀慢火上煮醋乾為 度取出晒乾碾為末醋和作丸如梧子大每四五十丸 生薑湯下五更服隨用椒目六兩蘿白子半斤炒香 熟用手帕盛於患處熨如冷再炒熨至再三大小便 行後才住熨以温稀粥補之 按此治癥瘕之劑飲積氣積水積血積藥也 聖散子治逺年積塊 硇砂 六兩 川大黄 八兩 大麥蘖 六兩 乾漆 燒過 萹蓄 茴香 炒 瞿麥 檳榔 各一兩 如婦人乾血氣加穿山甲 二兩炮 右末每五錢温酒調下仰卧此藥只在心頭至明大 便如爛魚小便赤為驗取出並無毒性小兒用一錢 量大小與之 按此氣血藥也 謹按治積之方氣實者故宜峻削故古方多相類近 世又多用推逐之劑如剪紅丸蠟丸去積亦是一法 但不分氣血蟲物諸積之異人之虚實不同往往悞 人故皆不録其或可吐者宜從子和之法氣虚羸弱 者觀東垣諸方已啓其微用者當自求其意而為通 變可也 玉機微義卷二十
欽定四庫全書 玉機微義卷二十一 明 徐用誠 原輯 劉 純 續增 消渇門 諸經論消渇脈證所因 内經隂陽别論曰二陽結謂之消脈要精微論曰癉成 為消中 按東垣曰二陽者陽明也手陽明大腸主津病消則 目黄口乾是津不足也足陽明胃主血熱則消穀善 飢血中伏火乃血不足也結者津液不足結而不潤 皆燥熱為病也此因數食甘美而多肥故其氣上溢 轉為消渇治之以蘭除陳氣也不可服膏粱芳艸石 藥其氣慓悍能助燥熱也 調逆論曰心移熱於肺傳為膈消也 凡治消癉仆繫 偏枯痿厥氣滿發逆肥貴人則膏粱之疾也岐伯曰脈 實病久可治脈弦小病久不可治後分為三消髙消者 舌上赤裂大渇引飲 脈經云緊數相搏則為消渇 脈軟散者當病消渇 論消渇為三焦受病 病機云消渇之疾三焦受病也上消者肺也多飲水而 少食大便如常小便清利知其燥在上焦也治宜流濕 以潤其燥消中者胃也渇而飲食多小便赤黄熱能消 穀知其熱在中焦也宜下之 消腎者初發而為膏淋謂淋下如膏油之狀至病成面 色黧黑形瘦而耳焦小便濁而有脂液治法宜養血以 肅清分其清濁而自愈也 論消中三證之異 陳無擇云消渇屬心故煩心致心火散漫渇而引飲諸 脈軟散皆氣實血虚也消中屬脾癉熱減則為消中消 中復有三有因寒中隂勝陽欝久必為熱中經云脈洪 大隂不足陽有餘則為熱中多食數溺為消中隂狂興 盛不交精泄則為强中至病强中不亦危矣消腎屬腎 盛壯之時不謹而縱慾房勞年長腎衰多服金石真氣 既喪口乾精溢自洩不飲而利經云腎實則消不渇而 小便自利名曰腎消亦曰内消 論三消之疾燥熱勝隂 河間曰三消之疾本濕寒之隂氣極衰燥熱之陽氣太 甚皆因乎飲食服餌失節腸胃乾涸而氣液不得宣平 或耗亂精神過違其度或因大病隂氣損而血液衰虚 陽氣悍而燥熱欝甚或因久嗜鹹物恣食炙 飲食過 度亦有年少服金石丸散積久實熱結於下焦虛熱血 氣不能制濕熱燥甚於腎故渇而引飲若飲水多而小 便多者名曰消渇若飲食多而不甚渇小便數而消瘦 者名曰消中若渇而飲水不絶腿消瘦而小便有脂液 者名曰腎消此三消者其燥熱同也夫經中有言心肺 氣厥而渇者有言肝痺而渇者有言脾熱而渇者有言 腎熱而渇者有言胃與大腸結熱而渇者有言脾痺而 渇者有言小腸痺熱而渇者有因病瘧而渇者有因肥 甘美食而渇者有因醉飽入房而渇者有因逺行勞倦 遇大熱而渇者有因傷害胃乾而渇者有因病風而渇 者雖五臟之部分不同而病之所遇各異其為燥熱亡 液一也 謹按先生三消之論始言天地六氣五味以配養人 身六位五臟而究乎萬物之源終引内經論渇諸證 以辨乎世方熱藥之誤比物立象反覆詳明非深達 隂陽造化之機者孰能如是哉夫治此疾者補腎水 隂寒之虚而瀉心火陽熱之實除腸胃燥熱之甚濟 身津液之衰使道路散而不結津液生而不枯氣血 利而不澁則病日已矣豈不以滋潤之劑養隂以制 燥滋水而充液哉何故世論消渇者多不知其意謂 因下部腎水虚不能制其上焦心火使上實熱而多 煩渇下虚冷而小便若更服寒藥則元氣轉虚而下 部腎水轉衰則上焦心火尤難治也但以暖藥補養 元氣若下部腎水得實而勝退上焦心火則自然渇 止小便如常而病愈也吁若此未明隂陽虚實之道 也夫腎水屬隂而本寒虚則為熱心火屬陽而本熱 虚則為寒若腎水隂虚則心火陽實是謂陽實隂虚 而上下俱熱矣以彼之言但見消渇數溲妄言為下 部寒爾豈知腸胃燥熱怫欝使之然也且夫寒物屬 隂能養水而瀉心熱物屬陽能養火而耗水令腎水 既不勝心火則上下俱熱奈何以熱藥養腎水欲令 勝心火豈不闇哉彼不謂水氣實者必能制火虚則 不能制火故陽實隂虚而熱燥其液小便淋而常少 隂實陽虚不能制水小便利而常多此又不知消渇 小便多者葢燥熱太甚而三焦腸胃之腠理怫欝結 滯緻密壅塞而水液不能滲泄浸潤於外以養乎百 體故腸胃之外燥熱大甚雖多飲水入於腸胃之内 終不能浸潤於外故渇不止而小便多水液既不能 滲泄浸潤於外則隂燥竭而無以自養故久而多變 於聾盲瘡瘍痤疿之類而危殆其為燥熱傷隂也明 矣 論治消渇大法 東垣曰膈消者以白虎加人參湯治之中消者善食而 瘦自汗大便硬小便數叔和云口乾飲水多食饑虚癉 成消中者調胃承氣三黄丸治之下消者煩燥引飲耳 輪焦乾小便如膏叔和云焦煩水易虧此腎消也六味 地黄丸治之總録所謂末傳能食者必發腦疽背瘡不 能食者必傳中滿皷脹皆謂不治之證潔古老人分而 治之能食而渇者白虎加人參湯不能食而渇者錢氏 方白术散倍加葛根治之上中既平不復傳下消矣前 人用藥厥有㫖哉或曰末傳瘡疽者何也此火邪勝也 其瘡痛甚而不潰或赤水者是也經云有形而不痛陽 之類也急攻其陽無攻其隂治在下焦元氣得强者生 失强者死末傳中滿者何也以寒治熱雖方士不能廢 其繩墨而更其道也然臟腑有逺近心肺位近宜制小 其服腎肝位逺宜制大其服皆適其至所為故如過與 不及皆誅罰無過之地也如髙消中消制之太急速過 病所久而成中滿之病正謂上熱未除中寒復生者也 非藥之罪失其緩急之制也處方之治宜加意焉 按已上所論三消傳變可謂發病機之㫖比與陳氏 三因論消中復有三證皆病傳所異大抵末傳發瘡 疽者為傳外發脹滿强中為傳内亢極之甚也但三 因所出治强中一方然未見其肯綮今姑存之以備 其㫖且傳脹滿皆不治之證况强中乎 消渇治法 治熱之劑 局方清心蓮子飲 調胃承氣湯治消中熱在胃而能飲食小便赤黄 方並見熱門 三因真珠丸治心虚煩悶積熱煩渇口乾舌燥引飲無 度小便或利或不利 知母 一兩一分 黄連 苦參 𤣥參 鉄粉 牡蠣 各一兩 朱砂 二兩 麥門冬 去心 天花粉 各半兩 金箔 銀箔 二百片 右為末煉蜜入生𤓰蔞汁少許丸如梧子大用金銀 箔為衣每二三十丸先用𤓰蔞根汁下一服次用麥 門冬熟水下病退日二服 按此心胃經藥也已上三方有輕重之殊宜選使 治燥之劑 東垣當歸潤燥湯治消渇舌上白乾燥唇乾口乾眼澁 黑處見浮雲大便閉澁乾燥結硬喜温飲隂頭短縮 升麻 一錢半 柴胡 七分 甘草 六分半一半生 細辛 一分 杏仁 六箇 紅花 少許 小椒 三箇 生地黄 三分 黄柏 知母 石膏 桃仁 麻仁 防風 荆芥穗 當歸身 各一錢 右㕮咀作一服水煎 清凉飲子治消中能食而瘦口乾舌乾自汗大便結燥 小便頻數 羌活 柴胡 炙甘草 知母 酒製 黄芪 黄芩 酒製各一錢 生甘艸 漢防已 生地黄 酒製各半錢 紅花 少許 桃仁 五箇 杏仁 十箇 升麻 四分 防風 五分 石膏 黄柏 草龍膽 製各一錢半 當歸身 六分 右㕮咀作一服水煎入酒些小此方減黄芪黄芩防 風草龍膽加麻黄根三分黄連八分名地黄飲子 按已上脾心肝腎藥也 清氣之劑 局方人參白虎湯治髙消上焦燥渇不欲多食 方見熱門 東垣蘭香飲子治渇飲水極甚善食而瘐自汗大便結 燥小便頻數 石膏 三錢 知母 酒製一錢 生甘艸 防風 各一錢 炙甘艸 人參 蘭香 連翹 白豆蔲仁 桔梗 升麻 各五分 半夏 二分 右為細末湯浸蒸餅和匀成劑捻作薄片子日中晒 半乾碎如粉每服二錢食後淡生薑湯下 按已上二方主上中二消之劑肺胃經藥也 滋隂之劑 丹溪補隂丸 方見補虚門 局方加減八味丸治腎虚消渇引飲 金匱腎氣丸減附子加五味子 右服如本方法要畧治男子消渇小便反多仍用本 方 簡易地黄飲子治消渇咽乾面赤煩躁 人參 生地黄 熟地黄 黄芪 天門冬 麥門冬 去心 澤瀉 石斛 枇杷葉 去毛炒 枳殻 炒 甘艸 炒各等分 右㕮咀每三錢水煎服 按此心腎脾肺藥也已上三方主下消之劑 硃砂黄連丸治心虚藴熱或因飲酒過多發為消渇 硃砂 一兩 宣連 三兩 生地黄 二兩 右為末煉蜜丸如梧子大每四五十丸燈心棗湯送 下 按此心脾藥也上消之例 清氣滋隂之劑 局方黄茋六一湯治男女諸虚不足胸中煩悸時常消渇 或先渇而後發瘡或病諸瘡而後渇者並宜服 方見前 按此肺腎脾三焦命門之劑也 東垣生津甘露飲子治髙消大渇飲水無度舌上赤澁 上下齒皆麻舌根强硬腫痛食不下腹時脹痛渾身 色黄目白睛黄甚則四肢痿弱無力面塵脱色脇下 急痛善啑善怒健忘臀腰背寒兩尻冷甚 石膏 一錢二分 人參 炙甘艸 各一錢 白葵 半錢 麥門冬 蘭香 當歸身 各半錢 桔梗 三錢 生甘草 山梔 蓽澄茄 各一錢 藿香 二分 全蝎 二箇 升麻 知母 酒製各二錢 黄連 木香 柴胡 各三分 白芷 白豆䓻 連翹 薑黄 各一錢 黄柏 酒拌 杏仁 各一錢半 右為細末湯浸蒸餅和匀攤薄晒乾杵細食後每二 錢抄於掌中以舌砥之隨津唾下或導以白湯少許 按此肺胃心腎藥也東垣曰此制之緩也不惟不成 中滿亦不傳下消矣三消皆可用 宣明麥門冬飲子治膈消胸滿煩心津液乾少短氣多 為消渇 知母 甘草 炒 𤓰蔞 人參 五味子 生地黄 葛根 茯神 麥門冬 去心各等分 右㕮咀每五錢入竹葉十四片煎 按此肺腎脾胃藥也 雜方 寶鑒麥門冬湯治消渇日夜飲水不止飲下即溲 麥門冬 去心 黄連 冬瓜 各二兩 右㕮咀每五錢水煎服如無乾者用新者一枚重三斤 去皮穰分作十二片為十二服每服一片日三次 酒蒸黄連丸治消渇飲水無度至二三升小便五七十 次發熱瘦弱口乾食已如饑此名消癉今用味苦無 毒除熱正氣消渇厚腸消渇之人脾胃惡濕黄連為 對 黄連淨半斤酒一升湯重蒸伏時晒乾用 右末滴水丸梧子大每五十丸食前温水下 仁齋加味錢氏白术散治消渇不能食 木香 五味子 柴胡 各三分 藿香 一錢 乾葛 二錢 白茯苓 甘艸 炙 白术 人參 枳殻 炒各半錢 右㕮咀作一服水煎 宣明大黄甘艸飲子治男女一切消渇不能止者 大豆 五升煮三沸去苦水 大黄 一兩半 甘草 四兩 右三味用井水一桶同煮軟盛放冷令病人食豆渇 飲汁無時候食盡病不盡再如前服不三次愈矣 三因石子薺苨湯治强中多因躭嗜色慾及快意飲食 或服丹真氣既脱煩渇引水飲食倍常隂氣常興不 交精出故虚熱注於下焦最為難治 薺苨 石膏 各三兩 人參 茯神 瓜蔞根 磁石 煅淬 知母 乾葛 黄苓 甘艸 各二兩 右剉每水三盞腰子一箇去脂膜黑豆一合煮至盞 半去腰子大豆入藥四錢煎服 秘方用紫背浮萍搗汁每頓服半盞效 丹溪方 黄連末 天花粉末 生地黄汁 生藕汁 右二物汁為膏入上藥搜和入牛乳佐以薑汁和蜜 湯為膏徐徐留於舌上以白湯少許送下 機要方無天花粉有牛乳汁二汁熬膏和末為丸桐 子大每二十丸少呷温水下日進十服 玉機微義卷二十一
欽定四庫全書 玉機微義卷二十二 明 徐用誠 原輯 劉 純 續增 水氣門 諸經叙水氣為病所因 内經曰腎者至隂也至隂者盛水也肺者太隂也少隂 者冬脈也故其本在腎其末在肺皆積水也帝曰腎何 以能聚水而生病岐伯曰腎者胃之闗也闗門不利故 聚水而從其類也上下溢於皮膚故為胕腫胕腫者聚 水而生病也故水病下為胕腫大腹上為喘呼不得卧者 標本俱病故肺為喘呼腎為水腫肺為逆不得卧 下 焦溢為水王註曰下焦為分注之所氣窒不瀉則溢而為 水 肺移寒於腎名曰涌水 云云證見後葶藶九方下 諸有水氣者微腫先見於目下也 針經曰水始起也目窠上微腫如新卧起之狀其頸脈 動時欬隂股間寒足頸腫腹乃大其水已成矣以手按 其腹隨手而起如裹水之狀此其候也 肢脛者人之 管以趨翔也莖垂者身中之機隂精之候津液之道也 故飲食不節喜怒不時津液内溢乃下流於睪血道不 通日大不休俛仰不便趨翔不能此病榮然有水不上 不下也 謹按内經論諸水氣皆諸臟本病也針經所引則又 主飲食及七情等因皆能致之可見病機之微矣但 有濕腫氣腫初皆頗相似然以手按之成凹不即起 者濕也濕與水有微甚之意况有氣腫及諸水形證 不同要在臨證詳審也 脈經叙諸水脈證 病有風水有皮水有正水有石水 寸口脈沈滑者中 有水氣面目腫大有熱或身體反重而酸或惡風一身 悉腫脈浮不渇續自汗出而無大熱者皆為風水 皮 水其脈亦浮外證胕腫按之沒指不惡風其腹如皷不 渇當發其汗皮水之為病四肢腫水氣在皮膚中四肢 聶聶動者防己茯苓湯主之 正水其脈沈遲外證自 喘 石水其脈自沈外證腹滿不喘 黄汗風水其脈 自浮外證骨節疼痛惡風 心水者其身重而少氣不 得卧煩而燥其隂大腫 肝水者其腹大不能自轉側 脇下腹中痛時時津液生小便續通 肺水者其身 腫小便難時時鴨溏 脾水者其腹大四肢苦重津液 不生但苦少氣小便難 腎水者其腹大臍腫腰痛不 得溺隂下濕如牛鼻上汗其足逆冷面又瘦 裏水者 一身面目黄腫其脈沈小便不利故令病水也 諸有 水者腰以下腫當利小便腰以上腫當發汗乃愈 按已上論五臟所主見證與諸經論根本不同詳見 後神金散下宜並詳審 論生死脈法 水病脈洪大者可治微細者不可治水病脹閉其脈浮 大軟者生沈細虚小者死水病腹大如皷脈實者生虚 者死 論水氣生於濕熱 原病式曰或云水腫者由脾虚而不能制其腎水則水 氣妄行而脾主四肢故水氣遊走四肢身面俱腫者似 是而實非也夫治水腫腹脹以辛苦寒藥為君而大利 其大小便也經曰中滿者治之于内然則豈為脾土之 虚也此説正與素問相反經曰諸濕腫滿皆屬脾土又 曰太隂所主胕腫又曰濕勝則濡泄甚則水閉胕腫皆 所謂太隂脾土濕氣之實甚也又經曰諸腹脹大皆屬 于熱又云諸胕腫疼酸皆屬于火又曰熱勝則胕腫皆 所謂心火實熱而安得言脾虚不能制腎水之實甚乎 故諸水腫者濕熱之相兼也如六月濕熱太甚而庶物 隆盛水腫之象明可見矣故古人制以辛苦寒藥治之 葢以辛散結而苦燥濕以寒除熱而隨其利濕去結散 熱退氣和而已所以妄謂脾虚不能制其腎水者但謂 數下致之又多水液故也豈知巴豆熱毒耗損腎水隂 氣則心火及脾土自甚濕熱相搏則怫欝痞膈小便不 利而水腫也更宜下之者以其辛苦寒藥能除濕熱怫 欝痞膈故也若夫世𫝊銀粉之藥以治水腫而愈者以 其善開怫欝痞膈故也慎不可過度而加害爾况銀粉 亦能傷牙齒者謂毒氣感於腸胃而精神氣血水穀能 勝其毒故毒氣循經上行而至齒齦嫩薄之分則為害 也上下齒縫者手足陽明之經也凡用此藥先當固濟 爾或云隂水徧身而又惡寒止是寒者非也 丹溪曰諸氣膹欝皆屬於肺者諸濕腫滿皆屬於脾諸 腹脹大皆屬於熱葢濕者土之氣土者火之子故濕病 每生於熱熱氣亦能自濕者子氣感母濕之變也凡病 腫皆以治腫為主所挾不同治法亦異盧砥鏡治水脹 辨以𨽻於腎肝胃三經而不及脾下文繼以肺金盛生 水水液妄行之説豈理也哉夫脾土受病肺為之子焉 有自盛而生水者哉若為腫之水果生於肺金之清氣 則滋長腎隂奉行降令為生化之源何病腫之有今滲 透經絡注流溪谷皆濁腐之氣窒碍津液久久灌入隧 道血亦化水而欲藉脾土以制之導腎氣以利之不思 脾病則肝木來侮子氣益衰木寡於畏脾欲不病不可 得矣治法宜清心經之火補養脾土全運化之職肺氣 下降滲道開通敗濁之氣其稍清者復回而為氣為血 為津液其敗濁之甚者在上為汗在下為溺以漸而分 消矣盧不明言而更曰制水燥水得非白圭以鄰國為 壑乎 謹按河間論水氣主於脾土濕甚為病葢言有餘證 也但脾虚受濕或濕熱自甚不足所致者為甚多故 以丹溪之論併及之觀者當自審察然脈經論熱甚 金衰金棄土母而歸水水藏火神土亡其子其氣衰 微水為洋溢浸漬為池走擊皮膚面目浮腫歸於四 肢愚醫見水直往下之虚脾空胃水逐居之 云云見 本文 此實諸臟之本病也夫水為物元土為物母然 物元物母為病則真氣危矣故不得妄下之也由是 觀之則水氣之病始非氣欝飲食濕熱諸證所致者 禁不得妄下葢恐真臟為病也是以丹溪宣明肺腎 脾之意深備此理 論諸證似水氣 發明曰夫脚氣之疾實水濕之所為也 云云見濕門 河間曰結陽病主四肢脛腫四肢熱勝則腫 云云 論濕證似水氣 詳見濕門 謹按濕者水氣之漸也故治有輕重所殊爾 論水氣繆刺法 内經曰經脈滿則絡脈溢絡脈溢則繆刺之以調其絡 脈使形容如舊而不腫故曰繆刺其處以復其形也 謹按繆刺謂不分隧穴而刺之也故此水熱穴論無 刺水穴分大法水溢於表或腹脹或四肢雖腫而氣 稍實脈浮洪者宜行此至病氣孤危脈微弱而四肢 水氣盛實者今人往往繆刺之禍不旋踵葢不審經 言脈滿絡溢宜繆刺之理也 論水氣證治大法 内經曰不從毫毛病生於内者隂氣内盛陽氣竭絶不 得入於腹中故言五臟陽以竭也津液者水也充廓皮 中隂畜於内水氣脹滿上攻於肺肺氣孤危魄者肺神 腎為水害子不救母故云其魄獨居也夫隂精損削於 内陽氣耗減於外則三焦閉溢水道不通水滿皮膚身體 否腫故云形不可與衣相保也凡此之類皆四肢脈數 急而内皷動於肺中也肺動者謂氣急而欬也如是者 皆水氣格拒於腹膜之内浮腫施張於身形之外欲窮 標本其可得乎平治權衡謂察脈浮沈也脈浮為在表 脈沈為在裏在裏者泄之在表者汗之故云開鬼門㓗 淨府也去宛陳莝謂去積久之水物猶如草莝之不可 久留於身中也 謹按經論水氣證治至為機密故云開鬼門㓗淨府 然鬼門者猶幽𤣥之謂有毛竅而不見其開闔邪氣 感入邪與正相搏毛竅閉塞而寒熱作為病客於表 故宜發汗遣邪氣以開鬼門也此亦發汗之别稱泄 諸病在表之通例也浄府者謂膀胱内無入孔而外 有出竅為清淨津液之府馮腎氣藏氣化水穀之精 而滲入脬中氣約成溺出也夫腎主下焦司開闔闗 竅二隂肺脾之氣通調水道下輸膀胱氣化水行而 自清淨否則便澁或濁或淋為水氣溢於腠理為膚 腫諸病若宛屈陳莝壅滯於身中當泄去是物而淨 潔宜此二法在表者汗之在裏者泄之權衡於治也 雖然經云水病本之於肺腎二經而古今方論並不 以治水獨瀉腎氣為説者何葢腎隂奉行降令為生 化之源而常不足至隂精損削於内生氣不能運化 至為胕腫其氣索矣况肺弱而母氣孤危者故東垣 曰若治以甘淡滲泄陽藥獨陽無隂其欲化得乎此 深擷已上治例之妙也如積飲留飲傷脾若土之於 雨中則為泥矣或因七情所致手足太隂俱病身面 浮腫似水氣者用燥脾導氣之劑即愈一則若泥土 之得和風暖日水濕去而陽化自然萬物生長一則 肺氣開泄滲道通利水氣不濡於脾矣此正諸濕腫 滿皆屬脾土諸氣膹欝皆屬於肺而與隂陽為病水 氣機之不同故亦不待開鬼門潔淨府而已也 水氣治法 發表之劑 金匱越脾湯治風水惡風一身悉腫脈浮不渇續自汗 出無大熱 麻黄 四錢 石膏 四錢半 生薑 二錢 大棗 二枚 甘草 二錢 右㕮咀水煎作一服惡風加附子古今録驗加白术 防己伏苓湯治皮水為病四肢腫水氣在皮膚中四肢 聶聶動者 防己 黄芪 桂枝 各三錢 茯苓 六錢 甘草 二錢 右㕮咀作一服水煎 越脾加术湯治裏水 前越脾湯加白术 四錢 甘草麻黄湯治裏水濟生云治水腫從腰已上俱腫宜 此汗之 甘草 半兩 麻黄 一兩 右㕮咀水煎作一服 麻黄附子湯治水之為病其脈沈小屬少隂 麻黄 三錢 甘草 附子 各二錢 右㕮咀水煎 黄芪芍藥桂枝苦酒湯治黄汗之為病身體腫發熱汗 出而渇狀如風水脈自沈 黄茋 五錢 芍藥 桂枝 各三錢 右㕮咀水煎入苦酒相和作一服 按已上諸方並足太陽例藥也 攻裏之劑 仲景十棗湯治水氣四肢浮腫上氣喘急大小便不通 三因方作丸 三花神佑丸 方並見痰飲門 按此並少隂例藥也義見痰飲例中 局方神助散治十種水氣面目四肢浮腫以手按之隨 手而起欬𠻳喘急不得安卧小便赤澁大便不利 椒目 一兩半 澤瀉 黑牽牛末 各一兩 猪苓 二兩 葶藶 三兩 右為末每服三錢葱白三莖水煎入酒調服 按此太隂例藥也 宣明導水丸治濕熱腫滿 方見濕門 按此陽明例藥也 濬川散 方見濕門 大㦸散治水腫腹大如皷或遍身皆腫 大㦸 白牽牛末 木香 等分 右為細末每服三錢以猪腰子一對批開摻藥在内 燒熟空心食之如食左腰子左臂塌消右消右如腫 不盡於腹遶塗甘遂末飲甘草水少許其腫盡去 按此並出厥隂例藥也 葶藶丸治涌水證如溢囊褁裏漿或徧身腫滿按腹不 堅疾行則濯濯有聲或喘欬不定 葶藶 炒 澤瀉 椒目 桑白皮 杏仁 炒 木猪苓 各半兩 右為末煉蜜為丸如梧子大每二三十丸葱白湯下 不拘時以利為度 雄黄神金散 雄黄 葶藶 一兩糯米和炒熟去米不用 澤瀉 椒目 減半 大㦸 巴㦸 茯苓 芫花 醋浸一日炒 甘遂 桑白皮 各一兩 右為末空心用井花水調下每一錢加至五錢以利 為度忌鹽醋生冷油膩之物從脚腫加葶藶 肚腫加椒目 從隂腫加澤瀉 面腫加桑白皮 從四肢腫加茯苓 從心腫根在助加雄黄 從肢腫根在脾加甘遂 從口腫根在小腸加巴㦸 從腰腫根在腎加大㦸 從膝腫根在肝加芫花 按此並太陽例藥也宣明論此類方甚多宜選用之 東垣續隨子丸治肺經有濕通身虚腫 方見濕門 按此手太隂藥也出太陽例 三因消腫丸治水腫喘滿小便不利 滑石 木通 白术 黑牽牛 炒 通脱木 茯苓 茯神 半夏 陳皮 各一錢 木香 瞿麥穗 丁香 各半錢 右為末酒糊丸梧子大每五十丸燈心麥門冬湯下 按此太陽例藥也已上諸方世俗多用之故收入然 行者宜斟量其證輕重深淺寒熱選使則不致少有 差失也 滲洩之劑 五苓散 方見濕門 按此太陽經表之裏藥也 宣明葶藶木香散 方見濕門 按此太陽手足二經藥又表裏藥也 大橘皮湯治濕熱内甚心腹脹水腫小便不利大便滑洩 方見濕門 按此太陽藥又氣分藥也 澹寮五皮散治面目虚浮四肢腫滿心腹脹上氣喘急 陳皮 桑白皮 生薑皮 大腹皮 茯苓皮 右㕮咀每服半兩水煎服 按此手足太隂藥也出太陽例 拔萃楮實子丸治水氣皷脹㓗淨府 白丁香 一兩 茯苓 二兩 楮實 一斗五升熬膏 右為末用膏子為丸梧子大服至小便清利及腹脹 消為度後服中治調養藥 按此足太陽少隂藥也 機要茯苓湯治泄瀉後通身腫或胕腫或水氣者 方見泄瀉門 按此足太陽陽明藥也 燥濕之劑 局方平胃散治脾經受濕泄而胕腫 蒼术 厚朴 陳皮 甘艸 炙 按此足陽明太隂藥也 胃苓湯治脾胃濕勝傷冷泄瀉胕腫如水氣者 方見泄瀉門 按此足太陽太隂藥也 濟生實脾散治隂水發腫用此先實脾土 厚朴 姜製 白术 木𤓰 木香 乾薑 炮各一兩 草果仁 大腹子 附子 白茯苓 甘艸 炙各半兩 右㕮咀每四錢入薑棗水煎服 按此手足太陽足三隂藥也 三因復元丹治脾腎俱虚發為水腫四肢虚浮心腹堅 脹小便不通兩目下腫 附子 炮二兩 木香 茴香 炒 川椒 炒 獨活 厚朴 白术 陳皮 呉茱萸 炒 桂枝 各一兩 澤瀉 一兩半 肉菓 煨 檳榔 各半兩 右為末糊丸如梧子大每五十丸紫蘇湯下 按此太陽例藥也然脾為太隂腎為少隂隂氣既虚 故不能化而此藥恐不合是理但宜與脾腎受寒濕 為病則可故已上諸方從燥濕例庶名實不紊若前 云滲洩者滲為利毛竅洩為利水竅也 消導之劑 金匱枳术湯 枳實 半兩 白术 二兩 右二味以水五升煑取三升分温三服 楊氏消腫丸治水氣腹脹頭面四肢隂囊皆腫喘急欬 𠻳睡卧不安小便赤澁 淡豉 二兩 巴豆 一兩水半升煮去油 京三稜 泡 大㦸 杏仁 燒存性各半兩 五靈脂 一分 右為末以生麪和杵千百下丸如菉豆大每五十丸 煎桑皮白湯下 東垣中滿分消丸治水氣熱脹 方見痞脹門 温白丸治十種水病 方見積聚門 按已上諸方並太陽例藥有輕重不同宜隨證選用 調理之劑 三因當歸散水腫之疾多由腎水不能攝養心火心火 遂不能滋養脾土故土制水水氣盈溢氣脈閉塞滲 透經絡發為浮腫之疾 木香 赤茯苓 當歸 桂 木通 赤芍 牡丹皮 檳榔 陳皮 白术 右等分㕮咀每半兩入紫蘇五葉木𤓰一片煎服 濟生加味腎氣丸治腎脾虚損腰重脚腫小便不利 白茯苓 三兩 附子 半兩 澤瀉 桂 川牛膝 車前子 山藥 山茱萸 牡丹皮 各一兩 熟地黄 四兩 右為末煉蜜丸如梧子大每七十丸空心米飲下 按此二方並出太陽例丹溪曰治水腫脾胃虚者宜 行濕利小水使脾氣得實則自能健運自能升降運 動其樞機則水自行非五苓之行水也切不可下葢 慎之也然雖無所出之法學者觀此例則思過半矣 雜方 嚴氏塗臍膏治水腫小便絶少 地龍 猪苓 去皮 針砂 各一兩 右為細末擂葱涎調成膏敷臍中約一寸髙闊絹帛 束之以小便為度日兩易 玉機微義卷二十二
欽定四庫全書 玉機微義卷二十三 明 徐用誠 原輯 劉 純 續增 脚氣門 辨南方脚氣所得之由 孫真人云凡四時之中皆不得久坐久立濕冷之地亦 不得因酒醉汗出脱衣跣足當風取凉皆成脚氣若暑 月久坐久立濕冷之地者則濕熱之氣蒸人經絡病發 必熱而四肢痠疼煩悶若寒月久坐久立濕冷之地者 則濕冷之氣上入經絡病發則四肢皆酷冷轉筋世有 勤工力學之士久坐久立于濕地冷風來入經絡不覺 成病也若欲使之不成病者初覺則灸所覺處二三十 壯則愈不復發熱黄帝云當風取凉醉以入房能成此 疾也 東垣云千金外臺總録所録皆謂南方卑濕霧露所聚 之地其民腠理疎陽氣不能外固因而履之則清濕襲 虚病起于下此由血氣衰弱受清濕之邪氣與血併行 於膚腠邪氣盛正氣少故血氣澁澁則痺虚則弱故令 痺弱也後人名曰脚氣針經云有道以來有道以去治 之多以炙焫為佳以導引濕氣外出及飲醪醴以通經 散邪所制之方寒藥少熱藥多用麻黄川烏姜附之屬 内經云濕淫于内以苦發之麻黄苦温發之者也川烏 辛熱走而不能守通行經絡薑附辛甘大熱助陽退隂 亦散清濕之邪又察足之三隂三陽是何經絡所起以 引用藥為主治復審六氣中何氣客之治以佐使之藥 孫真人云醫者意也隨時增損物無定方真知言哉 辨北方脚氣所得之由 發明曰異法方宜論云北方者其地髙陵居風寒氷冽 其俗飲潼酪而肉食凡飲潼酪者以飲多速飲為能經 云因而大飲則氣逆又云食入於隂長氣於陽今乃反 行隂道是為逆也夫乳酪醇酒者濕熱之物飲之屬也 加以奉養太過亦滋其濕水性潤下氣不能呴故下疰 於足脛積久而成腫滿疼痛此飲食下流之所致也通 評虚實論云穀入多而氣少濕居下也况潼酪醇酒之 濕熱甚於穀者也至真要大論云太隂之勝火氣内菀 流散于外足脛胕腫飲發於中胕腫于下此之謂也故 飲入於胃遊溢精氣上輸于脾脾氣散精上歸于肺通 調水道下輸膀胱水精四布五經並行合於四時五臟 隂陽揆度以為常也若飲食自倍脾胃乃傷則胃氣不 能施行脾氣不能四布故下流乗其肝腎濕流於足脛 加之房事不節陽盡隂盛遂成脚氣孫真人云古人少 有此疾自永嘉南渡衣冠之人多有之亦此意也 按此言北方脚氣為脾之濕氣下乗加之房事不節 而致當作内因處治可謂發病機之秘然南方是證 亦莫不為下虚邪氣乗之故也以陳無擇所論外感當 分風濕寒熱内臟虚實所因為治迥出千金之文何 此理又不復具焉葢北方此證殊少耳學者審是則 又知南方脚氣有全非外因者焉於紫蘇子等湯例 可見 論脚氣脉證 嚴氏曰古無脚氣之説内經名厥兩漢間名緩風宋齊 之後謂之脚氣名雖不同其實一也初得不覺因他病 乃始發或奄然大悶經三兩日方覺之先從脚起或緩 弱疼痺或行起忽倒或兩脛腫滿或足膝枯細或心中 忪悸或小腹不仁或舉體轉筋或見食吐逆惡聞食氣 或胸滿氣急或遍體痠疼此其候之不同也其脈浮而 弦者起於風濡而弱者起於濕洪而數者起於熱遲而 濇者起於寒夫脚氣皆由腎虚而生然婦人亦病脚氣 者必因血海虚乗七情遂成斯疾兼今婦人病此者衆 則知婦人以血海虚而得之與男子腎虚類矣男女用 藥固無異但兼以治憂恚藥無不效也須量人盛衰微 加滋補不然則氣血日衰必使年年遇蒸熱而作理之 必然 陳無擇曰脚氣不専主一氣亦不専在一經故與中風 寒暑濕為異耳兼有所雜生諸病未易分别須尋三隂 三陽病所在後察脈虚實為治自汗走疰為風勝無汗 藥急掣痛為寒勝腫滿重着為濕勝煩渇熱積為暑勝 四氣兼中者但推其多者為勝分其表裏以施治也脈 浮為風緊為寒緩細為濕洪數為熱見於諸陽在外宜 發散沈而弦者亦為風沈而緊者為寒沈細為濕沈數 為熱見諸隂在内宜温利之若大虚氣之間作補湯隨 病冷熱而用之千金方論但備諸證不説隂陽經絡所 受從何為治 按已上所言脈證但備四氣而已至於腫焮發瘡泡 為濕熱熱毒之勝腫而重者有濕痰勝或腫或消兼 氣不升降諸例皆所未詳陳云六經證見後各方下 論脚氣主於水濕 發明曰夫脚氣之疾實水濕之所為也葢濕之害人皮 肉筋脈而屬于下然亦有二焉一則自外而感一則自 内而致其治法自應不同故詳析而論之其為病也有 證而無名脚氣之稱自晉蘇敬始而闗中河朔無有也 惟南方地下水寒其清濕之氣中於人必自足始故經 曰清濕襲虚則病起於下或者難曰今兹北方其地則 風土髙寒其人則腠理緻密而復多此疾者豈是地之 濕氣感之而為邪答曰南方之疾自外而感者也北方 之疾自内而致者也 二論見前 其自外而入者止於下 脛腫而痛自内而致者乃或至于手節也經曰足脛腫 曰水太隂所至為胕腫此但言其自外者也所治之法 前人方論備矣自内而致者治法則未有也 謹按前論南北二方脚氣之由已頗詳盡而發明更 具此者大抵言是證主於水濕而成故重宣此義合 前二論之㫖也自内致者古無其法然觀東垣所出 數方則意例兼備之矣 論江東嶺南瘴毒為脚氣 發明曰内經論南方者其地下水土弱霧露之所聚也 江東嶺南大率如此春夏之交山川蒸菀風濕毒氣為 甚足或感之遂成瘴毒脚氣其候則脚先屈弱漸至痺 疼脛微腫小腹不仁頭痛煩心痰壅逆脯作寒熱便溲 不通甚者攻心而勢迫治之誠不可緩支法存所以留 意經方偏善此術者豈非江東嶺表此疾得之多歟 謹按南方温熱多隂雨土濕之氣因熱蒸菀人膚腠 故疎豁體虚者多感此疾及有逺行足熱乃過溪澗 為水寒所傷而致者至其傳變為證不一况瘴毒乎 然近江東證多主於水濕亦有夾風夾寒者其發時 則或腫或痛濕熱勝者成水泡瘡或成赤腫丹毒或 如疝氣攻上引下皆宜詳悉分治 論脚氣似傷寒 詳見熱門病本不同例下 論南方脚氣病禁 外臺秘要云第一忌嗔嗔則心煩煩則脚氣發又禁大 語大語則傷肺肺傷亦發動又不得露足當風入水以 冷水洗足兩脚脛尤不宜冷雖暑月常須著綿袴至冬 寒倍令兩脛温煖微汗大佳依此將息氣漸薄損每至 寅丑日割手足甲割少侵肉去氣夏時腠理開不宜當 風卧睡睡覺令人按挼勿令邪氣稽留數勞動闗節常 令通暢此並養生之要拒風邪之法也尋常有力每食 後行三五百步疲倦便止脚中惡氣隨即下散雖浮腫 氣不能上也 發明云第一凡酒及潼酪勿使過度過則損傷脾胃下 疰於足脛胕腫遂成脚氣第二慾不可縱嗜欲則脚氣 發凡飲食之後宜緩行如上法經云逸者行之又云病 在脾忌温食飽食濕地濡衣 論脚氣疎下 楊太受云脚氣之疾自古皆尚疎下為疾壅故也然不 可太過太過則損傷脾胃使營運之氣不能上行反下 注為脚氣也又不可不及不及則使氣壅不得消散今 立三方于後詳虚實而用之 按三方醫學發明謂導滯湯導引丸除濕丹例是也 然亦大畧言爾如脚氣在表在氣血之分而疎下之 法可例用乎 論脚氣洗渫 活人書云凡脚氣服補藥及用湯渫洗者皆醫之大禁 也發明謂此為南方外感濕氣乗虚襲入為腫痛而言 非為北方内受濕氣注下腫痛而言也葢濕氣不能外 達宜淋渫開導泄越其邪也 論脚氣宜砭刺 楊太受云脚氣是為壅疾治當以宣通之劑使氣不能 成壅也壅既成而盛者砭惡血而去其重勢經曰畜則 腫熱砭射之也後以藥治之 脚氣治法 發表之劑 三因麻黄左經湯治風寒暑濕流注足太陽經腰足攣 痺闗節重痛增寒發熱無汗惡寒或自汗惡風頭疼 麻黄 乾葛 細辛 白术 茯苓 防己 桂 羌活 甘草 防風 右㕮咀每半兩入薑棗煎服 按此出太陽例治風寒濕之藥也 半夏左經湯治足少陽經為風寒暑濕流注發熱腰脇 疼痛頭目眩暈嘔吐不食熱悶煩心腿痺緩縱不隨 半夏 乾葛 細辛 白术 麥門冬 茯苓 桂枝 防風 乾薑 黄芩 小草 甘草 炙 柴胡 右㕮咀每半兩入薑棗煎熱悶加竹瀝喘急加杏仁 桑白皮 按此出少陽例解風寒濕熱錯雜之邪藥也 六物附子湯治四氣流注於足太隂經骨節煩疼四肢 拘急自汗短氣小便不利手足或時浮腫 附子 桂 防己 各四錢 白术 茯苓 各三錢 甘草 炙二錢 右㕮咀每半兩入薑煎 按此出少隂例治寒濕之藥也 局方換腿丸治足三隂經為風寒暑濕之氣所乗發為 攣痺緩縱上攻胸脇肩背下注脚膝疼痛足心發熱 行步艱辛 薏苡仁 南星 石楠葉 石斛 檳榔 萆薢 川牛膝 酒浸 羌活 防風 木𤓰 各四兩 黄茋 當歸 天麻 續斷 各一兩 右為末酒糊丸如梧子大每五十丸鹽湯下 按此出厥隂例疎風勝濕藥也 五積散 方見濕門 按此出太陽例治風寒濕之劑氣血藥也 東垣當歸拈痛湯治濕熱為病肢節煩疼肩背沈重胸 膈不利兼遍身疼痛下注手足足脛腫痛不可忍者 方見瘡瘍門 按此出太陽例治濕熱之藥也 攻裏之劑 宣明導水丸治脚氣胕腫疼痛或發熱濕熱盛者 按此出陽明例治濕熱之藥也 除濕丹 方並見濕門 按此出太陽例治濕透機闗藥也 謹按脚氣多係濕熱為病世人用已上方每效故收 入然下之法詳見前疎下論但下後便要収拾如滲 之清之升之之法是已學者宜擴充焉 發表攻裏之劑 三因大黄左經湯治四氣流注足陽明經使腰脚赤腫 痛不可行大小便秘或惡聞食氣喘滿自汗 細辛 茯苓 羌活 大黄 煨 甘草 炙 前胡 枳殻 厚朴 製 黄芩 杏仁 等分 右㕮咀每半兩入薑棗煎 按此出陽明例治濕熱疎風導氣藥也 加味敗毒散治足三陽經受熱毒氣流注脚踝上焮赤 腫痛寒熱如瘧自汗惡風或無汗惡寒 羌活 獨活 前胡 柴胡 枳殻 桔梗 甘草 人參 茯苓 川芎 大黄 蒼术 等分 右㕮咀每半兩入薑煎 按此出少陽例治風濕熱氣血藥也 東垣羌活導滯湯治脚氣初發一身盡痛或肢節腫痛 便溺阻隔先以此藥導之後用當歸拈痛湯 羌活 獨活 各半兩 防己 當歸 各三錢 大黄 酒濕煨一兩 枳實 炒二錢 右㕮咀每五錢或七錢水煎服 按此出陽明例治風熱之藥也 理氣之劑 濟生檳榔湯治一切脚痛順氣防壅 檳榔 香附子 陳皮 紫蘇葉 木𤓰 五加皮 甘草 炙各一兩 右㕮咀每四錢或半兩入薑煎 大腹皮散治諸脚氣腫痛小便不利 檳榔 荆芥穗 烏藥 陳皮 紫蘇葉 各一兩 蘿蔔子 炒半兩 沈香 桑白皮 枳殻 炒各一兩半 大腹皮 三兩 木𤓰 二兩半 紫蘇子 炒 右㕮咀每半兩入薑煎 澹寮方治脚氣入腹衝心疼痛腫滿大小便秘 沈香 木香 羌活 白芍 檳榔 各五錢 甘草 撫芎 青皮 枳殻 各二錢 紫蘇葉 木𤓰 各一錢半 蘇子 六錢 右㕮咀每半兩入薑煎 按已上三方因於氣滯氣壅者可用故收入然不可 防壅而服大抵因氣者宜取擇焉 理血之劑 金匱八味丸治足少隂經脚氣入腹腹脹疼痛上氣喘 急腎經虛寒所致也此證最急以腎乗心水尅火死 不旋踵 方見補虛門 按此治隂虛挾寒濕之藥也 三因神應養真丹治足厥隂經為四氣進襲左癱右瘓 痰涎半身不遂手足頑麻語言蹇澁脚膝榮氣凝滯 遍身疼痛 四物内加羌活天麻 右為末蜜丸雞子大每丸木𤓰兔絲子浸酒下 按此治血虚挾風濕之劑也 加味四斤丸治足痿無力脚膝疼酸 方見痿 按此治血虚挾風熱之劑也 理氣血之劑 三因紫蘇子湯治脚弱上氣隂陽交錯清濁不分上重 下虚中滿喘急嘔吐自汗無復紀律 紫蘇子 微炒 半夏 各五兩 前胡 厚朴 製 甘草 炙 當歸 各二兩 桂心 陳皮 各三兩 右㕮咀每四錢入棗薑煎服 按此出少陽例血虚氣逆者可用 通闗透肌骨之劑 三因勝駿丸治元氣不足為寒濕之氣所襲腰足攣拳 脚靣連指走痛無定筋脈不伸行步不隨常服益真 氣壯筋骨 附子 一箇炮 當歸 酒浸一宿 天麻 牛膝 酒浸 木香 酸棗仁 炒 熟地黄 防風 各二兩 木𤓰 四兩 羌活 乳香 半兩 麝香 二錢 全蝎 炒 沒藥 甘草 炙各一兩 右為末用生地黄三斤研如泥入無灰酒四升煮爛 如膏以前藥和勻杵令堅每兩作十丸每丸細嚼臨 睡酒下如冬月無地黄煉蜜為丸如梧子大每五十 丸服 按此治血虚而風寒濕勝藥也氣血之劑 疎風養血之劑 獨活寄生湯治肝腎虚弱風濕内攻兩脛緩縱攣痛痺 弱足膝攣重 方見腰疼門 消導之劑 東垣開結導引丸治飲食不消心下痞悶 白术 陳皮 澤瀉 茯苓 神麯 炒 麥蘖麯 半夏 各一兩 青皮 乾生薑 各半兩 枳實 炒 巴豆霜 各一錢半 右為末湯浸蒸餅丸梧子大每四五十丸或七十丸 温水下 按此治内傷飲食脾胃營運之氣有虧不能上升下 注為脚氣故用此導飲行水化脾氣也出太陽例然 亦有致腫於身腰已上及面者意見水腫論平治法 下 雜洗 洗藥導氣除濕湯 葳靈仙 防風 荆芥 地骨皮 當歸 升麻 白芍 朔藋葉 右等分剉水二斗煮一斗五升去柤熱淋洗無時候 敷藥 白芷 蒼术 羌活 各半兩 細辛 二錢半 右為末生薑汁調敷患處 玉機微義卷二十三
欽定四庫全書 玉機微義卷二十四 明 徐用誠 原輯 劉 純 續増 諸疝門 小腸氣附 諸經敘疝脈證 内經曰厥隂脈滑則病狐疝少隂脈滑則病肺風疝太 隂脈滑則病脾風疝陽明脈滑則病心風疝太陽脈浮 則病腎風疝少陽脈浮則病肝風疝 針經曰心脈微滑為心疝引臍少腹鳴肝脈滑甚為㿗 疝腎脈滑甚為癃㿉 按發明云夫滑脈關已上見者為大熱盖陽與陽併 也故大熱脈滑尺部見為大寒生㿗疝滑脈者命門 包絡之名也為丙丙丁熱火併於下盖丙丁不勝壬 癸從寒水之化也故生㿗疝然滑屬隂脈也病自内 因寒亦與已上證同 難經曰任之為病其内苦結男子為七疝 按滑氏本義曰任脈起胞門行腹故病苦内結男為 七疝女為瘕聚也 脈經曰腎脈大急沉為腎疝 肝脈大急沉為肝疝 心脈搏滑急為心疝 肺脈沉搏為肺疝 三隂急為 脾疝三隂脾脈也 寸口脈弦而𦂳弦𦂳相搏則為寒 疝 趺陽脈虚遲為寒疝寒疝繞臍痛若發則白汗出 手足厥寒 諸經敘小腸氣 内經曰小腹控睾引腰脊上衝心唾出清水及為噦噫 甚則入心善忘善悲甲乙經曰邪在小腸也小腸病者 小腹痛引腰脊貫肝肺其經虚不足則風冷乗間而入 邪氣既入則冷之證上衝肝肺客冷散於胸結於臍控 引睾丸上而不下痛而入腹甚則衝於心胸盖其經絡 所係屬也啟𤣥子曰控引也睾丸隂丸也 謹按寒邪始客於小腸因經絡並於厥隂故下控引 睾丸為痛雖亦如疝然止言小腸氣所以古人治法 往往相類但自有所兼之證殊爾 論疝氣屬寒 原病式曰㿗疝少腹控卵腫急絞痛也寒主拘縮故也 寒極而土化制之故腫滿也經言丈夫㿗疝謂隂器連 少腹急痛也故言婦人少腹腫皆肝足厥隂之脈也經 注曰寒氣聚而為疝也又按經言五臟皆主疝但脈急 也注言脈急者寒之象也然寒則脈當短小而遲今言 急者非急數而洪也由𦂳脈主痛急為痛甚病寒雖急 亦短小也所以有痛而脈𦂳急者脈為心之所養也凡 六氣為痛則心神不寧而𦂳急不得舒緩故脈亦從之 而見也欲知何氣為其病者適其𦂳急相兼之脈而可 知也如𦂳急洪數則為熱痛之類也又經言脾傳之腎 病名曰疝瘕少腹煩寃而痛出白蠱注言少腹痛溲出 白液也一作客熱内結銷爍脂肉如蠱之食故名白蠱 也然經之復言熱為疝瘕則亦不可止言為寒當以脈 證别之 論疝氣屬濕熱 丹溪曰疝痛之甚者睾丸連小腹急痛也或有形或無 形或有聲或無聲自素問以下皆以為寒盖經絡得寒 收引不行所以作痛世有得寒而無疝者又必有說以 通之可也予屢踢氷徒渉不曽病此以予素無熱也因 而思此病始於濕熱在經鬱遏至久又感外寒濕熱被 鬱而作痛若只作寒論恐為未備或曰此證多客厥隂 一經濕熱之積何由而致予曰夫勞則火起於筋醉飽 則火起於胃房勞則火起於腎大怒則火起於本經火 鬱之久濕氣便盛濁液凝聚并入血隧流於厥隂肝屬 木性速急火性暴為寒束宜其痛甚而暴也愚見古方 以烏頭梔子等分作湯用之其效亦速後因此方隨形 證加減無有不應又須分濕熱多少而治之但腫多為 濕㿗是也却有水氣而腫又有挾虚而發者當以參术 為君而佐以踈導診其脈沉𦂳而豁大者是也若不以 補劑而行决裂之法禍不旋踵 論疝證有寒有熱 發明曰經云三陽為病發寒熱下為壅腫及為痿厥腨 㾓其𫝊為索澤其𫝊為㿗疝夫熱在外寒在内則累垂 此九夏之氣也寒在外熱在内則卵縮此三冬之氣也 足太陽膀胱之脈逆上迎手太陽小腸之脈下行至足 厥隂肝之脈不得伸其任脈並厥隂之脈逆則如巨川 之水致陽氣下墜是風寒濕熱下出囊中致兩睾腫大 謂之曰疝太甚則為㿗足厥隂肝之脈與大腸膀胱寒 水之脈同至前隂之末傷寒家說足厥隂肝經為病煩 滿囊縮急下之宜大承氣湯以瀉大熱靈樞經云足厥 隂肝經筋中以為寒則筋攣卵縮為大寒前說囊縮為 大熱此說為大寒此說囊縮垂睾下引㿗疝脚氣為大 寒風濕盛下垂為寒與上二說不同 按釋云以平康不病之人論之夏暑大熱囊卵累垂 冬天大寒急縮收上與前三說又不同何也是相乖 耶不相乖耶荅曰傷寒家囊卵縮大熱在内宜承氣 湯急下之與經筋說囊卵縮大寒在外亦是熱在内 與傷寒家同故再引平康之人以證之冬天陽氣在 内隂氣在外人亦應之故寒在外則皮急皮急則囊 縮夏月隂氣在内陽氣在外人亦應之故熱在外則 皮緩皮緩則囊垂此㿗疝之象也三說文殊皆一理 也用藥者詳而審之故已上三論各有所主兼此考 訂則脈證隂陽寒熱虚實之異判然矣 論疝分三因 陳無擇曰經云七疝諸疝等更不見名狀但出寒疝㿗 疝而已唯太竒論列五臟脈為五疝 云云見前 大抵血 因寒泣則為瘕氣因寒聚則為疝但五臟脈理不同不 可不辨且腎脈本沉心脈本滑受寒則急於理乃是肝 脈本弦肺脈本濇並謂之沉未為了義又脾不出本脈 但云急為疝亦文義之缺也凡云急者𦂳也𦂳為寒亦 可類推且賊風入腹亦為疝冒暑履濕皆能為疝當隨 四氣 改易急字 風則浮弦暑則洪數濕則緩細於理明 要知疝雖兼臟氣皆外所因也寒泣風散暑鬱濕著絞 刺擊搏無有定處倉卒之際痛不堪忍世人稱為横弦 竪弦膀胱小腸氣賊風入腹等名義不同證狀則一 按此辨脈證之異頗詳但温寒散風利暑燥濕之方 未積備然陳氏具此意盖欲學者自擴充爾 論疝氣不宜預補 許學士云大抵此疾因虚得之不可以虚而驟補經云 邪之所凑其氣必虚留而不去其病則實故必先滌所 畜之熱然後補是以諸方多借巴豆氣者盖謂此也 謹按疝證雖始為因虚而得必邪實迫痛而未下故 當先瀉而後補也至有虚甚迫痛上為吐逆或下有 遺精者此邪實正虚之甚矣此欲不補可乎但恐補 之則無益瀉之則正氣轉陷幸而獲生者鮮矣 論疝本肝經宜通勿塞 子和曰疝有七前人論者甚多非靈樞素問銅人之論 余皆不取非余好異也但要窮其原耳俗工不識因立 謬名或曰膀胱或曰腎俞或曰小腸氣立名既謬併䘮 其實何哉盖醫者既斷為膀胱腎俞小腸氣必曰虚寒 所致其藥之用也不附子烏頭則乾薑官桂之類餌之 曽無殊效浸成大錯曽無覺者豈知諸疝皆歸肝經其 奈庸流歸之小腸脬囊夫膀胱水府専司滲泄小腸水 道専主通流腎為少隂總統二水人之小溲自胃入小 腸滲入膀胱膀胱者脬囊也氣化則水出莖端此常道 也及其為疝乃屬足厥隂肝經盖環隂器而上入小腸 者足厥隂肝經也夫肝腎皆屬于下與衝任督相附然 靈樞經言足厥隂肝經病則有遺溺癃閉狐疝主腎與 膀胱小腸三經則不言疝是受疝之處乃肝之部分也 且内經男子宗筋為束骨之㑹也而肝主筋睾者囊中 之丸雖主外腎非厥隂環而引之與玉莖無由伸縮在 女子則為篡戸其内外為二其一曰廷孔其二曰窈漏 此是厥隂與衝任督之所㑹也靈樞言足厥隂之經筋 聚于隂器其病傷於寒則隂縮入傷於熱則縱挺不收 治在行臥漬隂器故陽明與太隂厥隂之筋皆㑹于隂 器惟厥隂主筋故為疝者必本之厥隂靈樞又言足厥 隂之别名曰蠡溝去内踝五寸别走少陽循脛上睾結 於莖其病氣逆睾腫卒疝實則挺長虚則暴痒取之所 别矣豈非厥隂為受病之處耶靈樞又言邪在小腸連 睾係屬於腎貫肝絡肺心系氣盛厥逆上衝腸胃燻肝 散於肓結於臍故取之肓原以散之刺太隂以平之取 厥隂以下之取巨虚下亷以去之按其所遇之經以調 之此其初雖言邪在小腸至其治法必曰取厥隂以下 之乃知諸疝關於厥隂可以無疑以脈考之素問論六 疝雖見於他脈中皆言風疝者足厥隂肝經之氣也靈 樞亦云三臟脈之疝皆以滑為疝也三隂急為疝三陽 急為瘕王太僕云太陽受寒血凝為瘕太隂受寒氣聚 為疝此言太隂受寒傳之肝經也可以温藥逐之不可 以温藥補之若補之者是欲病去而強挽留之也歴考 素問三陽為病發寒熱其傳為㿗疝此亦言膀胱非受 病之處必傳於厥隂部分然後為疝也又言病在少腹 腹痛不得大小便病名曰疝得之寒言脈急者曰疝瘕 少腹痛凡言少腹者豈非厥隂之部分耶又言脾風傳 胃名曰疝瘕此謂非肝木不能為風氣名曰厥疝盖脾 土虚而不能制水又為肝木所凌也又言督脉為衝疝 盖厥隂與衝任督俱㑹於前隂也豈不明哉又嘗遍閱 銅人俞穴亦相表裏惟厥隂言疝獨多為疝之主也其 它經穴雖亦治疝終非受疝之地但與足厥隂相連耳 如運氣或在泉寒勝木氣攣縮禁於此經或司天燥勝 木氣抑鬱於此經或忿怒悲哀憂抑頓剉結於此經或 藥淋外固閉尾縮精壅於此經其病差别如此且夫遺 溺閉癃隂痿脬痺精滑白淫皆男子之疝也不可妄歸 之腎冷血涸不月月罷腰膝上熱足躄嗌乾癃閉少腹 有塊或定或移前隂突出後隂痔核皆女子之疝也但 女子不謂七疝而謂之瘕若年少而得之不計男子婦 人皆無子故隱蔽委曲之事了不干脬腎小腸之事乃 足厥隂肝經之職也奈俗方止言脬腎小腸殊不言肝 木一句惑人甚矣且肝經乙木也木屬東方為心火之 母也凡疝者非肝木受邪則肝木自甚也不可便言虚 而補之難經所謂東方實西方虚瀉南方補北方此言 瀉火木自平金自清水自王也七疝下去其病之後可 調則調可補則補各量病勢勿拘俗法經所謂隂盛而 腹脹不通者㿗癃疝也不可不下 七疝名狀 寒疝其狀囊冷結硬如石隂莖不舉或控睾丸而痛得 於坐臥濕地或寒月渉水或置雨雪或坐臥磚石或風 冷處使内過勞宜以温劑下之久而無子 水疝其狀腎囊腫痛隂汗時出或囊腫而狀如水晶或 囊痒而操其黄水或少腹中按之作水聲得於飲水醉 酒使内過勞汗出而遇風寒濕之氣聚於囊中故水多 令人為卒疝宜以逐水之劑下之有漏針去水者人多 不得其法 筋疝其狀隂莖腫脹或潰或膿或痛而裏急筋縮或莖 中痛痛極則痒或挺縱不收或白物如精隨溲而下久 而得於房室勞傷及邪術所使宜以降心之劑下之 血疝其狀如黄𤓰在少腹兩傍横骨兩端約中俗云便 癰得於重感春夏大燠勞於使内氣血流溢滲入脬囊 留而不去結成癰腫膿少血多宜以和血之劑下之 氣疝其狀上連腎區下及隂囊或因號哭忿怒則氣鬱 之而脹怒哭號罷則氣散者是也有一治法以針出氣 而愈者然針有得失宜以散氣之藥下之或小兒亦有 此疾俗曰偏氣得於父已年老或年少多病隂痿精怯 強力入房因而有子胎中病也此疝不治惟築賓一穴 言之 狐疝其狀如瓦臥則入小腹行立則出小腹入囊中狐 則晝出穴而溺夜則入穴而不溺此疝出入上下往來 正與狐相類也亦與氣疝大同小異今人帶鉤鈐是也 宜以逐氣流經之藥下之 㿗疝其狀隂囊腫縋如升如斗不痒不痛是也得之地氣 卑濕所生故江淮之間湫溏之處多感此疾宜以去濕之藥 下之女子隂户突出雖亦此類乃熱則不禁固也不可便謂 虚寒而澁之燥之補之本名曰瘕宜以苦下之以苦堅之 按已上所論病本經絡之原至為詳盡但七疝名固 不同治法當異然俱用攻下之法愚竊疑馬雖仲陽 亦曰肝為相火有瀉無補丹溪有曰肝只是有餘腎 只是不足夫厥隂一經受疝宜通勿塞固宜亦當視 其淺深而行之可也况有邪氣止客於膀胱小腸之 經者若干於少隂腎經則宜通勿塞之法可例用乎 諸疝治法 治寒之劑 金匱烏頭桂枝湯治寒疝腹中痛逆冷手足不仁若身 疼痛灸刺諸藥不能治者 烏頭 蜜一觔煎減半去滓三箇 桂枝 湯煎解蜜半兩 右每服三合不知二合其知者如醉狀得吐者為中 病也若自汗出脈沉弦者止用烏頭煎 按此用桂枝因身疼痛兼表有寒也太陽例藥 三因大烏頭桂枝湯治風寒疝氣腹中刺痛手足不仁 身體拘急不得轉側或致隂縮 大烏頭 五箇去皮尖蜜煎過洗切 桂心 白芍 各三錢 甘草 一錢 右㕮咀每四錢入薑棗煎 補腎湯治寒疝入腹小腹疼痛時復泄瀉胸膈痞塞 人參 茯苓 黄芪 附子 炮 白术 各一兩 沉香 四錢 木𤓰 一兩半 羌活 半兩 甘草 炙 川芎 各二錢 紫蘇 三錢 右㕮咀每三四錢入薑棗煎 局方奪命丹治逺年日近小腸疝氣偏墜搐疼臍下撮 痛以致悶亂及外腎腫硬日漸滋長隂間濕痒抓成 瘡 吳茱萸 浄一觔四兩用酒醋湯童便各浸過一宿 焙乾 澤㵼 二兩 右為細末酒煮麫糊丸如梧子大每五十丸空心鹽 湯下 茱茰内消丸治腎經虚弱膀胱為邪氣所搏結成寒疝 隂㿗偏大 山茱萸 去核 陳皮 吳茱茰 馬藺花 木香 肉桂 山藥 川楝子 青皮 茴香 右為末酒糊丸如梧子大每五十丸空心温酒送下 百一選方十補丸治小腸寒疝 附子 一兩用防風一兩剉鹽四兩黒豆一合同炒 取附子去皮尖用 葫蘆巴 木香 巴㦸肉 川楝肉 官桂 𤣥胡 蓽澄茄 舶上茴香 破故紙 炒各一兩 右為末糯米粉酒打糊丸梧子大朱砂為衣每五十 丸空心酒下 葫蘆巴丸治小腸氣蟠腸氣奔豚疝氣偏墜隂腫小腹 有形如卵上下來去痛不可忍或絞結遶臍攻刺嘔 吐者 葫蘆巴 炒一觔 大巴㦸 炒六兩 川楝子 炒一觔二 兩 吳茱茰 湯洗七次炒十兩 川烏 炮去皮六兩 茴香 二十兩炒 右末酒糊丸梧子大每十五至二十丸空心温酒下 按此與前方加減不同故兩存之 寳鑑沉香桂附丸治中氣虚弱其脾胃虚寒臟腑積冷 心腹疼痛手足厥逆冷便利無度七疝引痛不可忍 喜熱熨少緩者 沉香 附子 炮 川烏 炮 乾薑 炮 良薑 官桂 吳茱茰 湯炮去苦水 茴香 炒各一兩 右為末好醋煮糊丸梧子大每五十丸至七八十丸空 心米飲下 按已上諸方並太陽例藥然初感寒邪所至或素虚 寒之人宜此劫之皆可但久病者多有濕熱寒濕血 虚等證之變而用者自宜詳審 治濕之劑 元戎加味五苓散治疝氣卒痛小便澁 本方加川楝 一分 右為末空心米飲調下一二錢 按此滲洩之劑也 攻下之劑 局方三白散治膀胱藴熱濕熱相乗隂囊腫脹大小便 不利 白牽牛 二兩 桑白皮 炒 木通 白术 陳皮 各半兩 右末每二錢薑湯調下空心服 復元通氣散 舶上茴香 川山甲 蛤粉炒各二兩 陳皮 牽牛末 炒 𤣥胡 甘草 炒各一 兩 木香 一兩 半 右細末每一大錢熱酒食前調下 戴人禹功散 黒牽牛 頭末四兩 茴香 炒一兩 右為末以生薑自然汁調一二錢臨睡服或加白术 一兩 寳鑑控引睾丸治小腸病結上而不下痛引心臆 茴香 川楝實 各炒 石茱茰 陳皮 馬藺花 醋炒各一兩 芫花 醋炒半兩 右為末醋糊丸梧子大每十丸至二十丸空心温酒 送下 茴香楝實丸治隂疝痛不可忍及小腸氣痛 川楝 炒 茴香 炒 山茱茰 石茱茰 吳茱茰 青皮 陳皮 芫花 醋炒 馬藺花 各等分 右為末醋糊丸梧子大每二十丸温酒送下食前服 天台烏藥散治小腸疝氣牽引臍腹疼痛 烏藥 木香 茴香 炒 青皮 良薑 炒各半 兩 檳榔 二箇 川楝 十箇 巴豆 七十 粒 右先以巴豆微打破同川楝麩炒黒去麩及巴豆不 用外餘藥同末酒調下一錢甚者薑酒亦得 按已上諸方並下氣之藥也治寒之例宜隨輕重取 擇 濕熱之劑 濟生葵子湯治膀胱實熱腹脹小便不通口舌乾燥 赤茯苓 猪苓 葵子 枳實 瞿麥 木通 黄芩 車前子 滑石 甘草 等分 右㕮咀每半兩入薑煎空心服 按此八正散加減法也永類鈐方例為治疝之劑頗 有理故收入 子和𨗳水丸 方見濕門 按此陽明例藥也然濕熱鬱結於下焦非此莫能療 氣血皆可用 冷熱之劑 寳鑑蒺莉湯治隂疝疼痛 蒺莉 去刺 附子 炮 梔子 去皮各半兩 右為末每三錢水煎食前温服 丹溪方定疝氣疼痛速效 枳殻 山梔子 唐毬子 吳茱茰 皆炒 過 荔枝核 右為末用長流水調下一二錢空心服 又方治陽明受濕熱傳入太陽惡寒發熱小腹連毛際 結核悶痛不可忍 梔子 炒 桃仁 炒 枳殻 炒 唐毬子 等分 右為末於砂鉢内入薑汁用水一鍾盪起煎熱服 按已上太陽例藥也 理氣之劑 局方蟠葱散治寒疝氣疝衝心疼痛 𤣥胡 蒼术 甘草 各半觔 茯苓 蓬术 三稜 青皮 六兩 丁皮 砂仁 檳榔 各四兩 桂 乾薑 二兩 右為末毎服二錢入連鬚葱一莖水煎空心服 鹽煎散治冷疝寒氣卒痛 草果 砂仁 檳榔 厚朴 肉豆蔲 羌活 蒼术 陳皮 蓽澄茄 枳殻 良薑 茯苓 茴香 大麥蘖 川芎 甘草 各二 兩 右㕮咀或散每半兩水煎入鹽少許 按此二方並燥脾𨗳氣之藥劫劑也世俗多用之故 收入 寳鑑川苦楝散治小腸氣痛不可忍 廣木香 茴香 鹽一捻炒去鹽各一兩 大川楝子 一兩剉用巴豆十粒破皮同炒黄去巴 豆 右為細末每二錢温酒一盞空心調下 按此𨗳手太陽寒氣之藥較之前二方治疝此殊有 理 理血之劑 金匱當歸生薑羊肉湯治寒疝腹中痛及脇痛裏急 當歸 三兩 生薑 五兩 羊肉 一觔 右三味以水八升煮取三升温服七合日三若寒多 加生薑嘔者加陳皮二兩白术一兩 蜘蛛散治隂狐疝氣偏有大小時時上下 蜘蛛 十四枚熬焦 桂枝 半兩 右二味為散取八分匕飲和服日再服蜜丸亦可 三因失笑散治小腸氣痛 五靈脂 蒲黄 等分 右為末每二錢先用醋一合熬成膏水一盞煎 理氣血之劑 本事方立效散 川芎 川楝子 青皮 舶上茴香 牽牛 炒 桃仁 各一兩 右為末每二錢無灰酒一盞煎食前温服 三因葱白散治一切冷疝疼痛 川芎 當歸 枳殻 炒 厚朴 炒 官桂 青皮 乾薑 茴香 炒 茯苓 川楝子 麥蘖 炒 神麯 炒 三稜 炮 莪术 煨 熟地黄 白芍 木香 人參 各一兩 右㕮咀每三錢葱白二寸鹽少許水煎空心服 東垣丁香楝實丸治男子七疝痛不可忍婦人瘕聚帶 下皆任脈所主隂經也乃腎肝受病故治同法 當歸 附子 炮 茴香 炒 川楝 各一 兩 右剉細用好酒三升同煮盡為度焙乾作細末每藥 末一兩入 丁香 木香 各半錢 𤣥胡索 五錢 全蝎 十三 箇 右為末入在前藥末内拌勻酒糊丸梧子大每三十 丸加至百丸空心温酒送下 按已上方與前理血之劑並厥隂例藥也然諸經論 疝主於風盖指厥隂風木之氣爾故疝病則多痛痛 亦木氣之實即風象也但古今方多主寒主氣論治 然行者不察氣寒淺深之異以分治則不能不無差 悮也觀東垣之法庶幾近理大抵亦不可視為常例 盖腎惡燥恐久則反増其勢矣 熨法 嚴氏云鹽半觔炒極熱以故帛包熨痛處 一法用葱白泥一握置臍中上用熨斗熨之或上置艾 灼之妙 玉機微義卷二十四
欽定四庫全書 玉機微義卷二十五 明 徐用誠 原輯 劉 純 續増 反胃門 噎膈同附 反胃脈法 難經云脈格則吐逆 見淋閟門 脈經云𦂳而滑者吐逆小弱而濇胃反 千金云寸𦂳尺濇其人胸滿不能食而吐吐止者為下 之故不能食設言未止者此為胃反故尺為微濇 敘吐脈證 金匱云病人脈數數為熱當消榖引飲而反吐者以發 其汗令陽微膈氣虛脈乃數數為客熱不能消榖胃中 虚冷故也脈弦者虚也胃氣無餘朝食暮吐變為胃反 寒在於上醫反下之今脈反弦故名曰虚 趺陽脈浮而濇浮則為虚濇則傷脾脾傷則不磨朝食 暮吐暮食朝吐宿榖不化名曰胃反脈𦂳而濇其病難 治 論膈噎治病之因 丹溪云胃為水榖之海脾為消化之器清和則健而運 行世人以痰飲嘔吐諸氣多服香熱之藥偏助氣血沸 騰其始也胃液凝聚其久也脾氣耗敗傳化漸遲又以 烏附丹劑服之積久血液俱耗胃脘乾槁其槁在上近 咽之下水飲可行食物難入間或可入入亦不多名之 曰噎其槁在下與胃為近食雖可入難盡入胃良久復 出名之曰膈亦曰反胃大便秘小若羊屎然名雖不同 病出一體或曰千金治噎膈反胃未嘗廢薑桂等藥何 吾子之多言也予曰氣之鬱滯久留清道非借香熱不 足以行然悉有大黄石膏竹茹芒硝澤瀉前胡朴硝茯 苓黄芩蘆根𤓰蔞等藥為之佐使其始則同其終則異 也病邪易伏其病自安 論五噎五膈 嚴氏云 三因同 五噎五膈者由喜怒不常七情傷於脾 胃鬱而生痰痰與氣搏升而不降飲食不下盖氣留於 咽嗌者則成五噎結於胸膈者為五膈五噎之名憂思 勞食氣也五噎之名憂恚寒熱氣也其病令人胸膈痞 悶嘔逆噎塞妨碍飲食治法調順隂陽化痰下氣隂陽 平勻氣順痰下則病無由而作矣 按膈噎之證皆由氣聚成積自積成痰痰積之久血 液俱病以其為病在咽在膈故前人立膈噎二者之 名三因方又分五噎五膈病狀徒有其名為治則一 而已故不敘焉又嚴氏為化痰下氣之說夫氣之不 下痰之不化必有為病之因苟不治其本而専以香 燥之藥治其標痰氣何由而自下也 論三陽結為膈病 子和云内經曰三陽結謂之膈三陽者大小腸膀胱也 結謂熱結也小腸熱結則血脈燥大腸熱結則不圊膀 胱熱結則津液涸三陽既結則前後閉濇下既不通必 反上行所以噎食不下縱下而復出也此陽火不下推 而上行也故經曰少陽所至為嘔涌溢食不下此理明 矣後世強分為十膈五噎其𣲖既多其惑滋甚人之溢 食初未遽然也或傷酒食或胃熱欲吐或胃風欲吐醫 者不察本原投下香桂胡椒丁香之屬設如傷酒傷食 正可攻逐豈可言虚便將熱補素熱之人三陽必結食 必上潮醫氏猶云胃寒不納燔針灼艾三陽轉結嵗月 彌深遂成噎病世傳五噎寛中散有姜有桂十膈散有 附有烏其可用乎今代劉河間治膈氣噎食承氣三湯 獨超近代用藥之時更詳輕重假如閉久宜先潤養小 著湯丸累累加之關扄自透其或咽噎上阻痰涎微用 酸苦涌出因而治下藥勢易行設或不行蜜鹽下導結 散陽消飲食自下莫將巴豆耗却天真 按此論三陽結為膈病力開世俗言胃冷用熱藥之 誤可謂明矣但用藥専指承氣而言則失之太峻盖 此藥有實熱者可用之其有脾胃衰虚并血液枯竭 之人皆在所禁也 論噎為諸氣所致 鍼經曰怒氣所至食則氣逆而不下勞氣所至為咽噎 病為喘促思氣所至為中痞三焦閉塞為咽噎不利 論噎塞由隂中伏陽所致 發明曰噎者六腑之所生陽也氣也塞者五臟之所生 隂也血也二者皆由隂中伏陽而作也 謹按噎為七情所發或因三焦傳化失常所致此即 主於氣也或血液所虧胃脘乾槁或血積所致即皆 因於血也塞由填塞不通之義故發明有治幽門不 通噎塞不便通幽湯例盖陽無隂不能施化隂之失 位而陽伏其中傳化不變而反上行矣然人有所擊 撲墜跌内致血瘀忽即吐而食不能納此由氣血俱 傷所可見也大抵始由氣致者初當從氣治之由血 致者當從血治之豈可類用香熱之劑反耗氣血耶 但世俗拘泥不能究乎病情遂成危證也悲夫 治吐分三焦法 病機云治吐有三氣積寒也皆從三焦論之上焦吐者 皆從於氣氣者天之陽也其脈浮而洪其證食已暴吐 渴於飲水火便燥結氣上衝胸發痛其治當降氣和中 中焦吐者皆從於積有隂有陽食與氣相假為積而痛 其脈浮而匿其證或先痛而後吐或先吐而後痛治法 當以小毒藥去其積檳榔木香行其氣下焦吐者皆從 於寒地道也其脈沉而遲其證朝食暮吐暮食朝吐小 便清大便秘而不通治法當以毒藥通其閉塞温其寒 氣大便漸通復以中焦藥和之不令大便秘結而自愈 也 按此分三法治吐以上焦為陽陽主熱下焦為隂隂 主寒中焦為寒熱相半之分有隂而有陽此亦大畧 之法耳盖以其在上者則食已而暴吐在下者則食 久而始吐久暴之間所以為寒熱之别難専以上下 為寒熱之别也王氷曰食不得入是有火也食入反 出是無火也與此同意乂原病式曰嘔涌溢食不下 火氣炎上胃膈熱甚則𫝊化失常故也 論治噎之法并治驗 丹溪曰或云胃脘乾槁其治可得用乎予曰古方用人 參以補肺御米以解毒竹瀝以清痰乾薑以養血粟米 以實胃蜜以潤燥正是此意張雞峯亦曰噎當是神思 間病惟内觀自養可以治之此言深中病情治法亦為 近理夫噎病生於血乾夫血隂氣也隂主靜内外而靜 則臟腑之火不起而金水二氣大勝隂血自生腸胃津 潤𫝊化合宜何噎之有因觸類而長之曽製一方治一 中年婦人以四物湯加和白陳皮去皮留尖桃仁生甘 草酒紅花濃煎入驢尿飲以防其或生蟲也與數十貼 而安又台州一匠者年僅三十勤於工作而有艾妻且 喜酒面白其脈濇重則大而無力令謝去工作臥於牛 家取新温牛乳細細呷之每頓盡一杯一晝夜可五七 次盡却食物以漸而至八九次半月大便潤月餘而安 或口乾盖酒毒未解間飲甘蔗汁少許或又曰古方治 膈噎未有不言寒者何也予曰古人著方必為當時抱 病設也其證實因於寒故用之得效非以為定式也但 今人為染此病率因痰氣久得醫藥傳變而成其為無 寒也明矣 謹按反胃之證其始也或由飲食不節痰飲停滯或 因七情過用脾胃内虚而作古方不察病因悉指為 寒用香燥大熱之藥治之夫此藥止能逐寒邪行滯 氣其於飲食痰積豈能祛逐七情之火反有所熾脾 胃之隂反有所耗是以藥助病邪日以深痼其中病 情丹溪先生言之詳矣夫治此疾也咽嗌閉塞胸膈 痞悶似屬氣滯然有服耗氣藥過多中氣不運而致 者當補氣而自運大便燥結而羊矢似屬血熱然服 通利藥過多致血液耗竭而愈結者當補血潤血而 自行有因火逆衝上食不得入其脈洪大有力而數 者或痰飲阻滯而脈結濇者當清痰泄熱其火自降 有因脾胃陽火亦衰其脈沉細而微者當以辛香之 藥温其氣仍以益隂養胃為之主非如局方之惟務 燥烈也若夫不守戒忌厚味房勞之人及年高無血 者皆不能療也 反胃治法 和中利痰散氣之劑 金匱大半夏湯治胃反嘔吐者千金云治反胃不受食 食入即吐 半夏 二升 人參 三兩 白蜜 一升 千金有白术生薑 右以水一斗二升和蜜揚之二百四十遍煮藥取一 升半温服一升後再服 茯苓澤瀉湯治胃反吐而渴欲飲水者 茯苓 半觔 澤瀉 四兩 甘草 桂枝 各二 兩 白术 三兩 生薑 四兩 右水一斗煮取三升内澤瀉再煮取二升半温服八 合日三外臺有小麥一升 按已上二方兼出太隂嘔吐噦例藥也 病機和中桔梗湯治上焦氣熱上衝食已暴吐脈浮而 洪 桔梗 一兩半 半夏麯 二兩 陳皮 去白 枳實 炒 白茯苓 各一 兩 白术 一兩半 厚朴 一兩薑 製 煮法如前 右㕮咀每服一兩取清温調木香散二錢隔夜空服 三服之後氣漸下吐漸止然後去木香等末每料中 加芍藥二兩黄芪一兩半服之病愈即已如大便燥 硬食不盡下以大承氣湯去硝微下之少利為度再 服前藥補之 木香散方檳榔木香各等分為末 按此太隂陽明經藥也 治風木之劑 病機青鎮丸治上焦吐頭發痛有汗脈弦 柴胡 二兩 黄芩 七錢半 甘草 半兩 青黛 二錢 半 人參 半錢 右為細末薑汁浸蒸餅為丸如桐子大每服五十丸 生薑湯下食後服 按此少陽經藥也 金花丸治吐食而脈弦者由肝乗於脾而吐宜治風安 脾 半夏 一兩 檳榔 二錢 雄黄 二錢半 右細末如上法丸薑湯下從少至多漸次服之 按此厥隂例藥也青鎮丸治肝火之藥金花丸治風 痰乗於脾胃之藥故總入風木之劑 治熱踈下之劑 金匱大黄甘草湯治食已即吐者 大黄 四兩 甘草 一兩 右水三升煮取一升分温再服 按此出太隂嘔吐噦例藥也 病機荆黄湯治暴吐者上焦熱氣所衝也脈浮而洪 荆芥穂 一兩 人參 五錢 甘草 二錢半 大黄 三錢 右粗末都作一服水煎去滓調檳榔散二錢空心服 檳榔散方檳榔二錢木香一錢半輕粉少許為丸亦可 按此厥隂陽明太陽經藥也 發明人參利膈丸治胸中不利痰嗽喘滿利脾胃壅滯 治膈氣聖藥 木香 檳榔 七錢半 人參 當歸 藿香 一兩 甘草 枳實 各一兩 大黄 酒浸 厚朴 製二兩 右為末滴水丸桐子大温水送下 按此太隂陽明經藥也 治寒之劑 病機紫沉丸治中焦吐食由食積與寒氣相假故吐而 痛 半夏麯 代赭石 砂仁 各五錢 杏仁 沉香 木香 白术 各一錢 烏梅肉 丁香 檳榔 各二錢 橘皮 二錢 肉果 巴豆霜 各半錢另研 右為末入巴豆霜令勻醋糊為丸如黍米大每服五 十丸食後柿霜湯下吐愈則止 按此太隂陽明經藥也 厚朴丸主翻胃吐逆飲食噎塞氣上衝心腹中結疾 厚朴 黄連 二兩半 吳茱茰 湯洗七次 紫苑 菖蒲 柴胡 桔梗 茯苓 皁角 炙 桂 刮 乾薑 炮 巴豆霜 另研 蜀椒 炒出汁 人參 各半兩 川烏頭 炮去皮臍二兩半 右為細末入巴豆霜勻煉蜜為劑旋丸桐子大每服 三丸漸次加之以利為度薑湯下春夏加黄連二兩 秋冬加厚朴二兩 按此太隂陽明厥隂經藥也 理氣之劑 嚴氏五噎散治五噎食不下嘔啘痰多咽喉噎塞 人參 半夏 桔梗 炒 白豆蔲 木香 杵頭糠 白术 畢澄茄 沉香 枇杷葉 乾生薑 各一 兩 甘草 炙半 兩 右細末每服二錢入生薑七片煎服 五膈散治五膈胸鬲痞悶諸氣結聚肋脇脹滿痰逆惡 心 枳殻 炒 木香 青皮 大腹子 白术 半夏麯 炒 丁香 天南星 乾薑 炒 麥蘖 炒 草果仁 各一 兩 甘草 炙半 兩 右細末每服二錢水煎入薑 局方五膈寛中散治七情四氣傷于脾胃以致胸膈痞 滿停痰氣逆遂成五膈之病 青皮 陳皮 丁香 各四兩 厚朴 製一 觔 甘草 炙五兩 白豆蔲 一兩 香附子 炒 砂仁 木香 各三兩 右為末每服二錢薑鹽湯㸃服 按已上三方並太隂陽明經藥也 謹按反胃諸方古方悉是香燥大熱之藥皆不足為 法今姑存其一二至於丹溪所言補血益隂潤燥和 胃調中等藥雖無其方自宜隨證用之觀其立論則 思過半矣 雜方 燒針丸 方見小兒門 玉機微義卷二十五
欽定四庫全書 玉機微義卷二十六 明 徐用誠 原輯 劉 純 續増 脹滿門 諸經敘脹所因 鍼經曰夫脹者皆在于臟腑之外排臟腑而廓胸脇脹 皮膚故命曰脹或厥氣在下榮衛留止寒氣逆上真邪 相攻兩氣相搏乃合為脹也 按論中備五臟六腑發脹為諸證宜玩本文 内經曰諸腹脹大皆屬於熱 腹滿䐜脹支鬲胠脇下 厥上冒過在太隂陽明乃寒濕鬱遏也 原病式曰腹脹大皷之如皷氣為陽陽為熱氣甚則如 是也 脈法 針經曰其脈大堅以濇者脹也 脈經曰關上脈虚即脹内 遲而滑者脹 脈盛而𦂳 者脹 嚴氏曰脹脈浮者易治虚者為難 論脹分三因 陳無擇云臟氣不平勝乗相因為病如怒傷肝肝尅脾 脾氣不正必脹於胃名曰勝尅怒乗肺肺氣不傳必脹 於大腸名曰乗尅憂思結聚本臟氣鬱皆内所因或冒 寒暑風濕隨經絡傳至陽明致脹者屬外因飲食饑飽 生冷甜膩聚結不散或作胚塊膨脹滿悶屬不内外因 也 按此論肝木勝乗脾肺為脹滿即東垣所謂脾胃之 上不足火木大勝致脹也此不言火况怒傷肝者豈 無火動耶所出大半夏湯以桂附中加參歸以調血 氣言其脈弦遲恐非肝氣尅脾臟閉腑鬱病也 論腹脹屬濕 内經云太隂所至為畜滿又云太隂所至為中滿霍亂 吐下又云諸濕腫滿皆屬脾土 按發明辨云脾為隂中之太隂又云脾為隂中之極 隂乃為坤元亘古不遷之土天為陽也火也地為隂 也水也在人則為脾同隂水之化脾有餘則腹脹食 不化故無陽則不能化五榖脾盛乃大寒為脹滿故 脈經云胃中寒則脹滿大抵此病皆水氣寒濕為之 也治宜大辛熱之劑如土久於雨水中則為泥矣豈 能生化萬物必待和風暖日濕去陽生自然長生矣 脾濕有餘無陽則不能化五榖所以宜辛熱治之必 愈然亦有輕重 論腹脹有熱有寒屬外感 東垣曰經云諸腹脹大屬熱此乃八益之邪有餘之證 自天外而入感風寒之邪𫝊入于裏寒變為熱作胃實 日晡潮熱大渴引飲譫語是太陽陽明倂病大實大滿 者大承氣湯下之少陽陽明微滿實者小承氣湯下之 五常正大論云下之則脹已是也假令痎瘧為脹滿亦 有寒脹熱脹是天之邪氣傷暑而得之不即時發至秋 暑氣衰絶而瘧病作矣知其寒也局方交加飲子是也 豈不聞素問及靈樞經中說内虚不足中寒濕令人中 滿及五臟六腑俱有脹滿更以脹家寒熱多少較之胃 中寒則脹滿隂陽應象論云濁氣在上則生䐜脹針經 云脹取三陽三陽者足太陽膀胱寒水為脹與通評虚 實論中說腹暴滿按之不下取太陽經絡者胃之募正 同五臟生成論云腹滿䐜脹 云云見前 胃中寒濕菀遏 故也脈經所謂胃中寒則脹滿也又厥論云太隂之厥 則腹滿䐜脹後不利不欲食食則嘔不得臥按所說寒 脹多如此湯液醪醴論中說中滿治法當開鬼門謂發 汗也潔淨府利小便也又云中滿者瀉之於内謂脾胃 有病當今上下分消其氣下焦如瀆氣血自然分化不 待泄滓穢如或大實大滿大小便不利從權以寒熱藥 下之 論腹脹屬内傷所致 東垣曰或傷酒濕麫及味厚之物膏粱之人或食已便 臥使濕熱之氣不得施化致令腹脹滿此亦是熱脹調 經篇云因飲食勞倦損傷脾胃始受熱中末𫝊寒中皆 由脾胃之氣虚弱不能運化精微而致水榖聚而不散 而成脹滿此寒濕鬱遏而脹也醪醴論中治法謂先瀉 其血絡後調其真經氣血平陽布神清此治之正也或 曰諸腹脹大皆屬於熱者何也此乃病機總辭假令外 傷風寒有餘之邪自表𫝊裏寒變為熱而作胃實腹滿 仲景以承氣湯治之亦有膏粱之人濕熱鬱於内而成 脹滿者此熱脹之謂也大抵寒脹多而熱脹少治之者 宜詳辯之 論皷脹屬濕熱 丹溪曰心肺陽也居上腎肝隂也居下脾居中亦隂也 屬土經曰飲食入胃逰溢精氣上輸於脾脾氣散精上 歸於肺通調水道下輸膀胱水精四布五經並行是脾 具坤靜之徳而有乾健之運故能使心肺之陽降腎肝 之隂升而成天地交之泰是為一平人今也七情内傷 六淫外侵飲食不節房勞致虚脾土之隂受傷轉運之 官失職胃雖受榖不能運化故陽升隂降而成天地不 交之否清濁相混隧道壅塞鬱而為熱熱留為濕濕熱 相生遂成脹滿經曰皷脹是也以其外雖堅滿中空無 物有似於皷膠固難治又名曰蠱若蟲侵蝕之義理宜 補脾又須養肺金以制木使脾無賊邪之患滋腎以制 火使肺氣得清却厚味斷妄想逺音樂無有不安醫者 不察急於作效病者苦於脹急喜行利藥以求通快不 知覺寛得一日半日其腫愈甚病邪甚矣真氣傷矣古 方惟禹餘糧丸又名石中黄丸又名紫金丸制肝補脾 殊為切當亦須隨證加減用之予友俞仁叔連得家難 年近五十得此疾自製禹餘糧丸服之其脈弦濇而數 予曰此丸新製煅煉之火邪尚存温熱之藥太多宜自 加減不可執方俞笑曰此方不可加減服之一月口鼻 見血色黒骨立而死又楊兄年近五十性嗜酒病瘧半 年患脹診其脈弦而濇重則大瘧未愈手足痩而腹大 如蜘蛛狀予教以參术為君當歸川芎芍藥為臣黄連 陳皮茯苓厚朴為佐生甘草些小作濃湯飲之一日定 三次彼亦嚴守戒忌一月後瘧愈又半年小便長而脹 愈中間須稍有加減大意只是補氣行濕又陳氏年四 十餘性嗜酒大便時見血春間患脹色黒而腹大形如 鬼狀脈數而濇重似弱以四物湯加連芩木通白术陳 皮厚朴生甘草作湯與之一月而安一補氣一補血餘 藥大率相出入皆獲安或曰氣無補法今何補氣而獲 安予曰氣無補法俗論也痞悶壅塞似難於補不思正 氣虚者不能自運經曰壯者氣行則愈弱者則著而成 病若不補氣邪何由行或曰子之藥審矣何効之遲也 病者將厭子之迂而求速效矣予曰此病之起或三五 年或十餘年根深勢篤難求速効知王道者能治此病 或曰脹病將終不利耶予曰灼知其不虚病淺胃壯積 滯不痼而又有可下之證矣 按此論七情内傷六淫外侵致脹合東垣所謂八益 之邪有餘之證自外入也内傷勞倦虚損脾胃等致 不足之證自内生也可見虚實之殊寒熱病機互有 則用藥當有所據矣 論脹為諸氣所致 詳見氣證門 論脹為諸積所致 陳無擇云五積久而必心腹脹滿但内所因不待成積 即致也亦當隨其臟氣而平治之 謹按脹滿屬寒或内傷或諸氣或因病數服通利藥 脾胃虚而致者為甚多屬濕熱者少至積成者亦甚 有之但古方多不分治如禹餘糧丸類燥熱氣血之 劑於内鬱之火豈得不反有所助耶夫治是疾遇大 實滿燥實痞閉氣滯或始由内傷脈洪實者非下之 不可然有服下劑過多或瀉痢後所至或素脾胃虚 弱不能運化而成者皆宜補脾行濕盖此際正氣已 衰矣况積而脹乎故云平治之又如血畜血瘀致者 當從血藥治之寒者熱之熱者寒之結者散之清濁 混者分消之或升降其氣或消導皆宜適事為故可 也 論濁氣在上則生䐜脹 内經云清氣在下則生飱泄濁氣在上則生䐜脹此隂 陽反作病之逆從也發明曰夫䐜脹者以寒熱温凉論 之此何脹也曰此飲食失節為脹乃受病之始也濕熱 亦能為脹右關脈洪緩而沉弦脈浮於上是風濕熱三 氣相合而為病也是脾胃之令不行隂火亢甚乗於脾 胃盛則左遷而陽道不行是六腑之氣已絶於外大盛 能令母實風氣外絶風氣外絶者是榖氣入胃清氣營 氣不行便是風氣也異呼同類即胃氣者是也經云虚 則兼其所勝土不勝者肝之邪也是脾胃之土不足火 木大勝者也經云濁隂出下竅濁隂走五臟濁隂歸六 腑濁隂歸地此平康不病之常道反此則為脹也經云 飲食不節起居不時者隂受之隂受之則入五臟入五 臟則䐜滿閉塞調經論云下脘不通則胃氣熱熱氣熏 胸中故内熱下脘者幽門也人身之中上下有七衝門 皆下衝上也幽門上衝吸門吸門者㑹厭也衝其吸入 之氣不得下歸於腎肝為隂火動相拒故咽膈不通致 濁隂之氣不得下降而大便乾燥不行胃之濕與客隂 之火俱在其中則腹脹作矣治在幽門使幽門通利泄 其隂火潤其燥血生益新血幽門通利則大便不閉吸 門亦不受邪其膈咽得通䐜脹腹滿俱去矣是濁隂得 下歸地矣故經曰中滿者瀉之於内此法是也 論下之則脹巳 發明曰西北二方地形高寒經曰隂者其精奉於上其 寒在外故曰寒則氣浮知隂之寒凉西北二方之氣為 主用也異法方宜論云北方之人臟寒生滿病亦謂適 寒凉者脹皆秋冬之氣也在人則為肺腎冬天之時寒 凉在外六陽在於坤土之中坤土者人之脾胃也五臟 之病外寒則必内熱脈經所謂五臟脈小皆為消癉之 病消癉者消榖善饑北方之地無不能食者此也隂勝 陽虚下之則愈正謂此也病機云諸腹脹大皆屬於熱 下之則脹巳此理悉矣 謹按脹主下之一法亦大畧言爾故出方宜之論若 泛用之多往往腹脹是失運化之職也然是證雖主 於下盖病因寒熱積濕氣血機本不同於治可不為 分例云 脹滿治法 調理之劑 局方紫沉通氣湯治三焦氣澁不能宣通腹脹便澁 方見氣證門 濟生紫蘇子湯治憂思多度致傷脾胃心腹脹滿喘促 煩悶腸鳴氣走漉漉有聲大小便不利脈虚𦂳而濇 蘇子 一兩 大腹皮 草果仁 半夏 厚朴 製 木香 陳皮 木通 白术 枳實 人參 甘草 各半 兩 右㕮咀每四錢入薑棗煎 按此二方手足太隂之劑也 三因大半夏湯治肝氣不平勝尅於脾脾鬱不行結聚 涎沫閉於臟氣腑氣不舒胃則脹滿其脈弦遲故知 中虚胃冷脹滿服此可下氣進食 半夏 洗 桂心 各五錢 附子 人參 甘草 炙 厚朴 製 當歸 茯苓 枳實 炒各三 錢 川椒 炒八十粒 右剉每四大錢入薑棗煎 禹餘糧丸治中滿氣脹喘滿及水氣脹 蛇含石 三兩 煅 真針砂 五兩 禹餘糧 三兩同上砂炒 已上三物為主其次量人虚實入下項藥 木香 牛膝 蓬术 炮 白蒺䔧 桂心 川芎 白豆蔲 茴香 炒 三稜 羌活 茯苓 乾薑 青皮 陳皮 附子 炮 當歸 各半 兩 右為末拌勻以湯浸蒸餅去水搗勻丸如梧子大每 五十丸空心温酒下 按此治寒脹消積藥也氣血之劑隂陽之氣下陷者 可用故存之與前方並足太隂例 東垣木香順氣湯治濁氣在上則生䐜脹 木香 三分 厚朴 四分 青皮 陳皮 益智仁 茯苓 澤瀉 乾生薑 半夏 吳茱茰 湯洗各二分 當歸 五分 升麻 柴胡 各一分 草豆蔲 煨三 分 蒼术 三分 右㕮咀水煎 按此足太陽陽明厥隂藥也 木香塌氣丸治中焦腹脹 蘿蔔子 炒 陳皮 去白各 五錢 胡椒 草豆蔲 煨 木香 青皮 各三錢 蝎梢 去毒二錢半 右為細末水糊為丸梧子大每三十丸温米飲下忌 服油膩白粥百日量人大小與服隂囊腫用青鹽乾 薑白麫為末水調貼之 中滿分消湯治中滿寒脹寒疝大小便不通隂躁足不 收四肢厥逆食入反出下虚中滿腹中寒心下痞下 焦躁寒沉厥奔豚不收並宜服之 益智仁 半夏 茯苓 木香 升麻 各三分 吳茱茰 草豆蔲 黄芪 各五 分 川烏頭 澤瀉 人參 青皮 當歸 生薑 麻黄 柴胡 乾薑 黄連 畢澄茄 黄栢 各二分為熱因寒用 右㕮咀只作一服水煎 按此二方治寒脹之劑也 廣茂潰堅湯治中滿腹脹内有積塊堅硬如石令人坐 臥不安大小便澁滯上氣喘促通身虚腫 厚朴 黄芩 益智仁 草豆蔲 當歸 各五錢 黄連 六錢 半夏 七錢 廣茂 升麻 紅花 吳茱萸 各二 錢 甘草 生 柴胡 澤瀉 神麯 青皮 陳皮 各三錢 渴者加乾葛 四錢 右㕮咀每七八錢水煎食前温服 中滿分消丸治中滿皷脹氣脹水氣脹大熱脹 黄芩 黄連 枳實 炒 半夏 製各五 錢 薑黄 白术 人參 甘草 炙 猪苓 各一錢 生乾薑 白茯苓 砂仁 各一錢 厚朴 一兩 知母 四錢 澤瀉 陳皮 各三錢 右為細末水浸蒸餅為丸梧子大每百丸焙熱白湯 下食後寒因熱用故焙服 按此並治熱脹之劑也又濕熱之藥 攻下之劑 三因七物厚朴湯治腹滿發熱脈浮數飲食如故脹滿 者為熱脹 厚朴 炒一兩 甘草 炙 大黄 煨各三錢 枳實 炒半兩 桂心 一分 右為末每四大錢入薑棗煎嘔者加半夏 按此治熱之劑陽明例藥也 簡易是齋推氣丸治三焦痞塞氣不升降腹脹 檳榔 陳皮 黄芩 大黄 枳實 黒牽牛 等分 右為末煉蜜丸梧子大每五七十丸臨睡湯下量虚 實與服 楊氏消脹丸 木香 黒牽牛 蘿蔔子 炒 檳榔 右等分為末水糊丸梧子大每三十丸 宣明肉豆蔲丸治食痼腹脹如皷不食者病可下 肉豆蔲 檳榔 輕粉 各一錢 黒牽牛 一兩半服頭末 右為末糊為丸如菉豆大每服十丸二三十丸煎連 翹湯下食後日三服 按此並氣分藥也 雞屎醴散治心腹脹滿旦食不能暮食致令胃逆皷脹 證 大黄 桃仁 雞屎醩 乾者等分 右為末每一二錢水煎入薑食前服 按此血分藥也 東垣沉香海金砂丸治一切積聚脾濕腫脹肚大青筋 羸瘦 海金砂 一錢 半 沉香 二錢 牽牛末 一兩 輕粉 一錢 右為末獨蒜如泥為丸如梧子大每三十丸煎白沸 燈心通草湯量虚實與服 海金砂散治脾濕太過腹脹如皷 方見濕門 按此二方治濕之劑也 沉香交泰丸治濁氣在上干擾清陽之氣菀而不伸以 為䐜脹 沉香 白术 當歸 各三錢 厚朴 製五 錢 枳實 炒 吳茱萸 洗 白茯苓 澤瀉 陳皮 青皮 木香 各二錢 大黄 酒浸一兩 右為末湯浸蒸餅為丸梧子大每五十加至七十丸 温湯送下 按此分消之劑也氣血之藥 三花神佑丸治一切腫病大腹實脹喘滿 方見濕門 按此治濕熱之藥也 治積聚之劑 澹寮三稜煎丸治心腹堅脹脇下𦂳硬胸中痞塞喘滿 京三稜 半觔為末以酒三升銀器内熬成膏 青皮 蘿蔔子 炒 神麯 炒各二 兩 麥蘖 炒三 兩 砂 一兩 乾漆 炒 杏仁 炒各半兩 右為末以膏子丸如梧子大每三十丸食後温米飲 下 𨗳氣丸治諸氣痞塞關膈不通腹脹如皷大便虚秘 青皮 用水蛭 炒 莪术 蝱蟲炒 三稜 乾漆炒 檳榔 斑猫 炒 茱茰 牽牛炒 乾薑 碙砂炒 附子 鹽炒 赤芍 川椒 炒 胡椒 茴香炒 石菖蒲 桃仁炒 右各剉與所同炒藥熟去水蛭等不用只以青皮等 十件為末酒糊為丸如梧子大每五丸至七丸空心 紫蘇湯下 塌腫神應丸治諸蠱毒腹脹 方見積聚門 按此並治積聚𨗳氣散鬱之劑也又能入血分 謹按已上攻治諸方皆有輕重所宜之製宜對證選 用不得少差致有實實虚虚之失也發明曰禁服論 云約方猶約囊也囊滿弗約則輸泄方成弗約則神 與氣俱未滿而知約之可以為工不可以為天下師 此聖人所以退太過而進不及以平為期也大凡氣 味者有毒無毒固宜常制矣是以大毒治病十去其 六常毒治病十去其七小毒治病十去其八無毒治 病十去其九餘以榖肉果菜食養盡之至如君一臣 二竒之制也君二臣四耦之制也近而竒耦制小其 服逺而竒耦制大其服大則數少小則數多矣多則九 之少則二之補上治上制以緩補下治下制以急急 則氣味厚緩則氣味薄下不以耦汗不以竒隨其邪 之所在高下淺深輕重虚實影響無間萬舉萬全是 謂中行故可為師也假如病大而湯劑小則邪氣少 屈而藥力已乏欲不復治其可得乎猶一杯之水救 一車薪之火竟不能滅是謂不及故不可為師而可 以為工矣小而湯劑大則邪服已盡而藥有餘力欲 不傷正何所容哉猶火炎崑岡玉石俱焚莫之能止 是謂太過此又不可以為工是乃粗醫也三者之論 惟中而已過與不及皆為偏廢然而太過尤甚於不 及何以明之盖失之於姑息邪復勝正者止於勞而 無益猶可勉而適中或失於苛暴則正氣被傷因而 羸瘠者有之危殆者有之滅亡者有之非徒無益而 又害之此所謂尤甚也可不戒哉嘗見仲景之書於 承氣條下攻裏則曰若更衣止後服於桂枝湯後發 表乃云漐漐微汗益佳不可令如水淋漓本乎軒岐 之微㫖有所得耳 玉機微義卷二十六
欽定四庫全書 玉機微義卷二十七 明 徐用誠 原輯 劉 純 續増 喉痺門 論喉痺為火熱所致 原病式曰喉痺痺不仁也俗作閉猶閉塞也火主腫脹 故熱客上焦而咽嗌腫脹也 子和曰内經云一隂一陽結謂之喉痺王太僕曰一隂 者手少隂君火心主之脈氣也一陽者手少陽相火三 焦之脈氣也二脈並絡於喉氣熱則内結結甚則腫脹 腫脹甚則痺痺甚而不通則死矣夫推原十二經惟足 太陽别下項其餘皆湊于喉嚨然内經何為獨言一隂 一陽結為喉痺盖君相二火獨勝則熱結正絡故痛且 速也予謂一言可了者火是也故十二經中言嗌乾嗌 痛咽腫頷腫舌本強皆君火為之也惟喉痺急速相火 所為也夫君火者猶人火也相火者猶龍火也人火焚 木其勢緩龍火焚木其勢速内經之言喉痺則咽與舌 其兩間耳然其病同於火故不分也後之醫者各詳其 狀強立八名曰單乳蛾雙乳蛾單閉喉雙閉喉子舌脹 木舌脹纒喉風走馬喉閉熱氣上行故傳於喉之兩傍 近外腫作以其形似是謂乳蛾一為單一為雙也其比 乳蛾差小者名閉喉熱結於舌下復生一小舌子名曰 子舌脹熱結於舌中舌為之腫名曰木舌脹木者強而 不柔和也熱結於咽喉腫遶於外且麻且痒腫而大者 名曰纒喉風喉痺暴發暴死者名曰走馬喉痺此八種 之名雖詳若不歸之火則相去逺矣其微者可以鹹䎡 之而大者以辛散之今之醫者皆有其藥也如薄荷烏 頭殭蠶白礬朴硝銅碌之類也至於走馬喉痺何待此 乎其生死人反掌之間耳其最不誤人者無如砭針出 血血出則病已易曰血去惕出良以此夫昔予治一婦 人木舌脹其舌滿口諸醫不愈令以䤵針小而銳者砭 之五七度腫減三日方平計所出血幾至盈斗又治一 男子纒喉風腫表裏皆作藥不能下予以凉藥灌於鼻 中下十餘行外以㧞毒散傅之陽起石燒赤與伏龍肝 各等分細末之日以新水掃百遍三日熱始退腫始消 又嘗治一貴婦喉痺盖龍火也雖用凉劑而不可使冷 服為龍火宣以火逐之火者烹飪之火是也乃使爆於 烈日之中登于高堂之上令侍婢携火爐坐藥銚于上 使藥常極熱不至大沸通口時時呷之百餘次龍火自 散此法以熱行寒不為熱病扞格故也大抵治喉痺用 針出血最為上䇿但人畏針委曲旁求瞬息䘮命凡用 針而有針創者宜搗生薑一塊調以熱白湯時時呷之 則創口易合銅人中亦有灸法然痛微者可用病速者 恐遲則殺人故治喉痺之火與救火同不容少待内經 火鬱發之發謂發汗然咽喉中豈能發汗故出血者乃 發汗之一端也後之君子毋執小方而曰吾藥不動臟 腑又妙於出血若幸遇小疾而獲效不幸遇大病而死 矣毋遺後悔可也 論喉痺為傷寒所致 龎氏曰經云伏氣之病古方謂之腎傷寒謂非時有暴 寒中人伏毒氣於少隂經始衰不病旬月乃發脈微弱 法當咽痛以傷寒非喉痺之病次必下痢 謹按少隂傷寒一二日病乃不自太陽傳也因是經 不足而卒中寒寒邪抑鬱内格陽氣為熱上行於咽 門經㑹之處寒熱相搏而痛或成喉痺為醫不察脈 證虚實即用寒凉之劑攻治卒致殞没而患者自謂 其分嗚呼寃哉殊不察少隂病咽痛及生瘡不能言 聲不出者藥用甘苦辛温制其標病以通咽嗌至若 傷寒伏氣内發咽痛兼下利清榖裏寒外熱面赤脈 微弱者用辛熱之藥攻其本病以順隂陽利止則水 升火降而咽痛自無也此非雜病一隂一陽結為喉 痺之比不可妄施針砭及寒凉之藥且夫火熱之動 為病急速子和論治已詳然傷寒伏氣為病咽痛或 腫本隂寒厥甚逼熱上行其喉為痺逼熱下行必便 膿血此標熱而本寒也仲景自有治例故子和畧之 不議若是則火熱喉痺腫甚者急用藥吹㸃或刺少 商合谷豐隆湧泉關衝等穴以解脈絡之結輕者内 與甘辛凉劑降火制其標本亦不可便用苦寒之藥 攻治倘有内寒格熱為病吾恐反増其勢矣 論喉痺為痰飲所致 詳見痰飲門 論喉痺為氣逆所致 詳見氣門 論喉痺為風燥所因 陳無擇云風燥皆使喉痺咽腫則不能吞乾則不能嚥 多因飲啖辛熱或復嘔吐咯傷致咽系乾枯之所為也 與喉門自别又有懸門暴腫閉塞喉嚨亦如喉閉但懸 壅在上腭俗謂鶯翁又謂之鵝聚俗語聲訛不可不備 識 喉痺治法 㸃吹藥 濟生二聖散治纒喉風急喉痺 鴨嘴膽礬 二錢半 白殭蠶 炒去絲嘴半兩 右為末每用少許以竹管吹入喉中 白礬散治急喉閉 白礬 一錢 巴豆 二箇去殻作六瓣 右將礬於銚内慢火熬化為水置巴豆其内候乾去 巴豆取礬研為末每用少許吹入喉中立愈 楊氏一字散治時氣纒喉風漸入咽塞水榖不下牙關 𦂳急不省人事者 雄黄 研 蝎梢 白礬 枯 藜蘆 猪牙皁角 炙各等分 右為末每用一豆大鼻内㗜之立效 三因玉鑰匙治風熱喉閉及纒喉風 焰硝 一兩半 硼砂 半兩 白殭蠶 一錢 腦子 一字 右研勻以竹管吹半錢許入喉中立愈或加雄黄二 錢名金鑰匙 宣劑 三因解毒雄黄丸治纒喉風及喉痺卒然仆倒失音不 出聲或牙關𦂳急者 雄黄 一兩 巴豆 去油十四箇 鬱金 一錢 右研醋糊丸菉豆大熱茶清下七丸吐出頑涎即甦 省未吐再服至如死者亦以物斡開口灌之下咽無 有不活者吐洩些小不妨 丹溪方用射干汁和逆流水吐之 用桐油以鵝翎蘸 探吐之 用燈火油脚吐之 治熱之劑 局方龍腦雞蘇丸治上焦熱咽腫嗌痛 方見熱門 澹寮牛蒡子散治風熱上壅咽喉腫痛或生乳蛾 牛蒡子 研 𤣥參 升麻 桔梗 犀角 黄芩 木通 甘草 各等 分 右㕮咀每半兩水煎入生薑二片 㧞萃桔梗湯治熱腫喉痺 桔梗 甘草 連翹 梔子 薄荷 黄芩 右為㕮咀入竹葉煎 百一選方治咽喉腫閉 山豆根洗淨新汲水浸少時 右以一塊入口中含之嚥下苦汁未愈再用 治火之劑 局方碧雪 凉膈散 方並見火門 絳雪見下 御藥院麝香朱砂丸治咽喉腫閉或作瘡或舌根腫痛 者 馬牙硝 生用七錢 鈆白霜 三錢 硼砂 三兩 龍腦 三錢 寒水石 燒一 觔 麝香 二錢 朱砂 一兩 半 甘草 十兩熬膏 右研極細用膏子和丸如桐子大朱砂為衣每含化 一二丸一法減鈆霜麝甘草只五味名絳雪散 龍麝聚聖丹治心脾客熱毒氣攻衝咽喉腫赤疼痛或 成喉痺或結硬不消愈而復發經久不差或舌本腫 脹滿口生瘡 川芎 一兩 生地黄 犀角屑 羚羊角屑 南琥珀 南𤣥參 連翹 各半 兩 人參 赤茯苓 馬牙硝 腦子 麝香 各三錢 桔梗 升麻 鉛白霜 研各半兩 朱砂 牛黄 各研二 錢 南硼砂 研一 兩 金箔 五十片 右為末煉蜜丸每兩作十丸金箔為衣以薄荷湯化下 或細嚼或含化之 按已上諸方有輕重之分宜隨證選用 治風之劑 局方如聖勝金錠子治咽喉急閉腮頷腫痛并單蛾雙 乳蛾結喉重舌木舌並皆治之 硫黄 細研 川芎 臈茶 薄荷葉 川烏 炮 硝石 生地黄 各等分 右為末生葱汁搜和為錠每服先用新汲水灌嗽次 嚼薄荷五七葉却用藥一錠同嚼極爛以井花水嚥下 甚者連進三服并含之即安 本事方利膈湯治脾肺有熱虚煩上壅咽喉瘡腫 薄荷葉 荆芥穂 防風 桔梗 人參 牛蒡子 炒 甘草 各等分 右㕮咀毎半兩食後水煎服 治寒之劑 仲景半夏湯治傷寒寒相搏咽痛或聲不出者 半夏 桂枝 甘草 炙等分 右㕮咀每七八錢或半兩水煎放冷細細嚥之 按本論咽中傷生瘡不能言聲不出者少隂證用苦 酒湯或桔梗等方皆可選用 三因蜜附子治腑寒咽閉吞吐不利 大附子 一箇去皮臍切作大片蜜塗炙令黄 右每含嚥津甘味盡更以附片塗蜜炙用 治痰之劑 王隱君礞石滚痰丸治痰熱咽嗌腫痛不利 桔梗半夏湯治痰氣不降咽腫欲成喉痺者 方並見痰飲門 三因玉粉丸治寒痰壅結咽喉不利語聲不出者 半夏 洗五錢 草烏 一字炒 桂 一字 右末生薑自然汁浸蒸餅丸如雞頭大每大人一丸 至夜含化多年不愈亦有效針經中說寒氣客於㑹 厭卒然如啞此藥主之 玉機微義卷二十七
欽定四庫全書 玉機微義卷二十八 明 徐用誠 原輯 劉 純 續増 淋閟門 小便不禁附 胞痺附 淋閟脈證 脈經曰少隂脈數婦人則隂中生瘡男子則氣淋 熱 結下焦則令人淋閟不通淋之為病小便數如粟狀小 腹弦急痛引臍中 論淋證主熱 原病式曰淋小便澁痛也熱客膀胱鬱不能滲泄故也 或曰小便澁而不通者為熱遺尿不禁者為冷豈知熱 甚客于腎部干於足厥隂之經廷孔鬱結極甚而氣血 不能宣通則痿痺而神無所用故液滲入膀胱而旋溺 遺失不能收禁也經云目得血而能視臟得血而能液 腑得血而能氣夫血隨氣運氣血宣行則其中神自清 利而應機能為用矣又靈樞經曰腎主二隂然水衰虚 而怫熱客其部分二隂鬱結則痿痺而神無所用故溲便 遺失而不能禁止然則熱證明矣是故世𫝊方論雖曰 冷淋復用榆皮黄芩瞿麥茯苓通草雞蘇郁李仁梔子 之類寒藥治之而已其說雖妄其方乃是由不明氣運 變化之機宜乎認是而為非也或謂患淋而服茴香益 智滑石醇酒温藥而愈者然則非冷歟不知此皆利小 便之要藥也盖醇酒益智之性雖熱而茴香之性温滑 石之性寒所以能開發鬱結使氣液宣通熱散而愈也 按此只是論熱因處治然寳鑑曰小便不利其治有 三不可槩論津液偏滲於腸胃大便洩瀉而小便澁 少者宜分利而已熱𫝊下焦津液則熱熱而不行者必 滲泄則愈脾胃氣澁不能通調水道下輸膀胱而化者 故可順氣令施化而出矣可見非止於熱因也况有標 本不同有論見後大抵三因謂大率有五者總病機 言也以氣為本者氣行而水自化也亦氣血之謂然 有得之於胎氣者丹溪云鄭憲使子年十六生七箇 月後得淋病五七日必一作其發則大痛水道下如 漆和粟者一盞方定脈之輕則濇重則弦視其形瘦 而長色青如蒼意其必因其父服下部藥遺熱在胎 留於子之命門而然遂以紫雪和黄栢末丸梧子大 晒及乾熱湯下百丸半日又下二百丸食物壓之又 半日痛大作連腰腹水道乃行下漆和粟者椀許痛 減十之八後張子中與陳皮一兩桔梗木通各半兩 又下一合許而安父得燥熱尚能病子况母得之者 乎書此以證東垣紅絲瘤之事 云云見婦人門 論淋澁主寒 寳鑑曰痺論云胞痺者小腹膀胱按之内痛若沃以湯 澁於小便上為清涕夫膀胱為州都之官津液藏焉氣 化則能出焉今風寒濕邪客於胞中則氣不能化出故 胞滿而水道不通其證小腹膀胱按之内痛若沃以湯 澁於小便以足太陽經其直行者上交額上入絡腦氣 下灌於鼻竅則為清涕也 按此則知淋閟有寒熱之殊宜參脉理分治 論淋閟分三因 陳無擇云淋古謂之癃名稱不同也癃者罷也淋者滴 也古方皆云心腎氣鬱致小腸膀胱不利復有冷淋濕 淋熱淋等屬外所因既言心腎氣鬱與夫驚思恐憂即 内所因况飲啖冷熱房室勞役及乗急忍溺多致此病 豈非不内外因也大率有五曰冷曰熱曰膏曰血曰石 五種不同皆以氣為本 嚴氏曰五淋氣石血膏勞是也氣淋為病小便澁常有 餘瀝石淋莖中痛尿不得卒出膏淋尿似膏出勞淋勞 倦即發痛引氣衝血淋遇熱即發甚則溺血候其鼻頭 色黄者小便難也大抵此證多由心腎不交積藴熱毒 或酒後房勞服食熱燥七情鬱結所致癃閉淋閟為病 皆一類也 按此云五淋名各不同故兩存之然石淋世俗又名 沙石淋子和曰世人多為服金石燥熱之劑得之常 見農家有此證豈是服金石之人也大抵是膀胱畜 熱而成此疾如湯瓶久在火中煮瓶底白碱而不能 去沙石淋之證與此理同其論最為得矣内經云少 腹熱溲出白液亦甚似之也 論小便不利氣病血病之異 發明曰難經云脈有關有格何謂也然關則不得小便 格則吐逆關者甚熱之氣格者甚寒之氣是關無出之 由故曰關格無入之理故曰格也按寒在胸中遏絶不 入熱在下焦填塞不便内經曰人迎大四倍於氣口名 曰格氣口大四倍於人迎名曰關關則不得小便格則 吐逆夫小便者是足太陽膀胱所主長生於申申者西 方金也故金能生水金者肺也肺中伏熱水不能出是 絶小便之源也人輔相天地膀胱之源自頭項下至於 足故曰陽中之隂如渴而小便不通者不得降是也故 聖人立法皆用清燥金之正化氣薄之藥茯苓猪苓澤 瀉琥珀燈心通草車錢子瞿麥萹竹之類皆為滲淡之 藥能瀉肺火而清肺金滋水之化源也若熱在下焦是 絶其流而溺不泄也須用氣味俱厚隂中之隂藥治之 長安王善夫病小便不通漸成中滿腹大堅硬如石壅 塞之極腿脚堅脹裂裂出黄水雙睛凸出晝夜不得眠 飲食不下痛苦不可名狀伊戚趙謙甫詣予求治視歸 從夜至旦耿耿不寐究記素問有云無隂則陽無以生 無陽則隂無以化又云膀胱者州都之官津液藏焉氣 化則能出矣此病小便癃閉閉是無隂而陽氣不化也 凡利小便之藥皆淡味滲泄為陽止是氣藥陽中之隂 非北方寒水隂中之隂所化者也此乃奉養太過膏粱 積熱損北方之隂腎水不足膀胱腎之室久而乾涸小 便不化火又逆上而為嘔噦非膈上所生也獨為關非 格病也潔古云熱在下焦填塞不便是治關格之法今 病者内關外格之病悉具死在旦夕但治下焦可愈隨 處以禀北方寒水所化大苦寒之味者黄栢知母桂為 引用丸如桐子大沸湯下二百丸少時來報服藥須㬰 如刀刺前隂火燒之痛溺如瀑泉湧出臥具皆濕床下 成流顧盼之間腫脹消散予驚喜曰大哉聖人之言豈 可不遍覽而執一者也其證小便閉塞而不渴時見躁 者是也凡諸病居下焦皆不渴也二者之病一居上焦 在氣分而必渴一居下焦在血分而不渴血中有濕故 不渴也二者之殊至易分别耳 謹按或問肝主小便淋溲今治法主腎何也然大凡 病便數者多腎經氣虚而然淋閟者有標本之分氣 熱鬱結則膀胱津溢主約不利為本病小腹痛不得 便下焦氣脈實而不利是客約不行為標病傷寒變 極者遺溲直視是少隂腎先絶也故此三經干於下 部為病非獨肝也或脾肺之氣不能通調水道下輸 膀胱清氣不降皆能為癃閟腎氣虚而濁氣不升虚 熱干於厥隂之絡隂廷痿痺而神無所用乃旋溺頻 數人老年來多有此患矣腎虚極則水涸火熾真氣 散而死也或曰若久寡居之人病便數者豈腎氣虚 之不為約乎然是金為火鑠土為水濡腑臟兼體相 資之道失濕熱甚而經脈縱緩亦成斯疾也觀先哲 用腎氣丸等以收精氣之虚脫為養氣滋腎伐火導 水使機關利而脾土健實之意是焉若全指為虚寒 處治者是則一槩論也 論小便不禁或癃為下焦虚實不同 内經曰胞移熱於膀胱則癃溺血膀胱不利為癃不約 為遺溺注曰膀胱為津液之腑水注由之然足三焦脈 實約下焦而不通則不得小便足三焦脈虚不約下焦 則遺溺也靈樞經曰足三焦者太陽之别也並太陽之 正入絡膀胱約下焦實則閉癃虚則遺溺 王海藏曰因有盧氏醫鏡見薑附石脂硃砂丹一藥味 數分兩皆同惟丹砂一味用伏火者及治病有差所治 者小便數而不禁怔忡多忘魘夢不已之不同耳其不 同者審而詳之乃得此之治决不差耳泛舉之言腎主 大便肝主小便淋溲難經云小腸為赤腸是面赤色及 便溺赤色者皆出心與小腸南方赤色顯於外也經言 下焦如瀆者正謂大小便也大便為隂為有形乃下焦 之下者也腎臟為病主大便不言大腸者明矣子行父 之道小便為氣所化乃下焦之高者也謂肝主小便淋 溲亦是子行父道為腑病諸氣化者皆腑諸有形血化 者皆臟病所主此腑言膀胱病此二證俱在下焦則同 藥有形無形及在臟在腑有殊俱是丹田衰憊不言心 火者以其相火化行君之令故也細分之則膀胱壬水 勝丙小腸者是不𫝊隂則隂不病何為有形病此為隂 之體也為腑之用也天地隂陽反為體用以斯可見是 明五臟者為六腑所用六腑者為五臟所用明矣是有 形皆為𫝊隂也夫小便不禁是膀胱不約為遺溺此不 𫝊隂也是丹田胞絡受寒為壬所尅大抵諸腑皆盛有 形物有形病皆在腑責其所來皆在臟也用伏火硃砂 者去其寒邪耳治法同者以其俱在下焦補諸無形同 在胞絡耳以其胞與腎相對有時相連故也腎主大 便肝主小便所治安得不殊 按此論遺溺為經虚之本病也然亦有悞服凉劑太 過而致者如東垣曰立夏前悞用白虎湯過多致遺 溺者宜温藥升陽以解之是也故用藥者當審誅罰 無過之戒 謹按丹溪先生曰淋證多主於氣虚亦有死血作淋 者小便不通實熱者當利之因氣者宜吐之以提其 氣氣升則水自下盖氣承載其水也痰多者用二陳 湯先服後吐痰氣閉塞者二陳加木通香附探吐一 男子病小便不通醫用利藥而加劇先生曰此積痰 病也積痰在肺肺為上焦膀胱為下焦上焦閉則下 焦塞譬如滴水之器必上竅通而後下竅之水出焉 乃以法大吐之吐已病如失然此可見癃淋又不獨 主於經病也 淋閟治法 小便不禁附 治淋澁之劑 金匱腎氣丸治腎虚小便淋澁及婦人子淋 方見補虚門 錢氏導赤散治心經藴熱小便赤澁或成淋痛 方見熱門 局方五淋散治膀胱有熱水道不通淋澁不出或尿如 豆汁或成沙石或如膏或熱怫便血 赤茯苓 六錢 赤芍 山梔子 各二錢 當歸 甘草 各五錢 右㕮咀每半兩入燈心水煎 本事火府丹治小便赤少及五淋澁痛 木通 黄芩 各一兩 生地黄 二兩 右為末煉蜜丸如梧子大每五十丸木通湯下 濟生小薊飲子治下焦結熱尿血成淋 生地黄 小薊根 通草 滑石 山梔仁 蒲黄 炒 淡竹葉 當歸 藕節 甘草 右等分為㕮咀每半兩水煎空心服 琥珀散治五淋澁痛小便膿血 琥珀 海金砂 沒藥 蒲黄 各研 右各一兩和勻每三錢食前煎萱草根湯調下日二 服 按已上諸方並血分藥也 局方八正散治小便熱淋澁痛 清心蓮子飲治小便濁或澁 方並見熱門 立効散治下焦熱結小便黄赤淋閟疼痛或有血出 瞿麥穗 一兩 甘草 三分 山梔 炒去皮半兩 右為末每五錢入葱白燈心薑煎食前時時服 濟生地膚子散治諸病後體虚觸熱熱結下焦遂成淋 病小便赤澁數起少出 猪苓 地膚子 知母 黄芩 海藻 通草 瞿麥 枳實 炒 升麻 葵子 右㕮咀每半兩水煎入薑 按已上方又氣中之血藥也 海金砂散治小便淋瀝及下焦濕熱氣不施化或五種 淋疾癃閉不通 海金砂 研 木通 瞿麥穗 滑石 通草 各半兩 杏仁 去皮尖一兩 右為末每五錢水煎入燈心二十根 寳鑑茯苓琥珀湯治小便數而欠淋澁脈沉緩時時帶 數 五苓散加琥珀 半兩 滑石 七分 甘草 三分 右細末每五錢長流水煎服食前 按以上方並氣分藥也 局方石葦散治膀胱有熱水道不通淋瀝不出臍腹急 痛蓄作有時勞倦即發或尿如豆汁或出沙石 芍藥 白术 滑石 葵子 當歸 瞿麥 各三錢 石葦 木通 各二 錢 甘草 王不留行 右為末每二錢空心小麥湯調下 按此血中之氣藥也與已上並治熱之劑 三因生附散治淋而脈沉微小便秘澁數起不通竅中 痛 附子 滑石 各半兩 瞿麥 木通 半夏 各一兩半 右為末每二錢入薑三片燈心二十莖蜜半匙水煎 食前服 按此治竅之劑也 治癃閟之劑 東垣滋腎丸治下焦隂虚脚膝無力隂汗隂痿足熱不 履地不渴而小便閉 黄栢 酒洗焙 知母 酒洗焙各一兩 肉桂 二錢 右為末水丸如桐子大每服百丸加至二百丸煎百 沸湯送下 白花散治小便不通膀胱藴熱 朴硝 右為末每二錢煎茴香湯調下食前服 按已上並血分藥也 清肺散治渴而小便閟或黄或澁 五苓散加琥珀 半錢 燈心 一分 木通 七分 通草 一分 車前子 炒一 分 瞿麥 半錢 萹蓄 七分 右為細末每五錢水煎食前服作湯亦可 紅秫散治小便不通止喘 紅秫黍根 一兩 萹蓄 一兩半 燈草 一百根三寸長 右㕮咀每五錢長流水煎服 按已上並氣分藥也 黄芩清肺飲治肺燥而小便不通 黄芩 一錢 梔子 三箇打破 右㕮咀長流水煎服不利加鹽䜴二十粒 滋隂化氣湯治因服熱藥過多小便不利諸藥不效或 臍下悶痛難忍 黄連 黄栢 各炒 甘草 炙等分 右㕮咀毎五錢水煎食前服如不通加知母 按此二方助隂藥也 治胞痺之劑 千金方茯苓丸治胞痺小便内痛 赤茯苓 防風 細辛 白术 附子 炮 澤瀉 官桂 各半兩 天花粉 紫苑 牛膝 酒浸 黄芪 芍藥 甘草 炙各三 分 生地黄 山茱茰 山藥 獨活 半夏 各一分 右末蜜丸梧子大每十丸温酒送下食前服 巴㦸丸治胞痺臍腹痛小便不利 巴㦸 去心一兩半 桒螵蛸 麩炒黒 逺志 去心 山芋 生地黄 附子 炮 續斷 肉蓯蓉 酒浸各一兩 杜仲 炒 石斛 鹿茸 酥炙 龍骨 五味子 兎絲子 酒浸 山茱茰 桂 各二分 右十六味細末蜜丸梧子大每三十丸空心酒下 腎瀝湯治胞痺小腹急小便不利 麥門冬 木通 桔梗 桒白皮 杜仲 炒 犀角屑 五加皮 各一 兩 赤芍 五錢 右㕮咀每五錢水煎加羊腎一箇竹瀝少許 宣明腎著湯治胞痺證小腹膀胱按之内痛若沃以湯 澁於小便上為清涕不止者 赤茯苓 白术 各四兩 甘草 炙三兩 乾薑 炮二 兩 右為末每五錢水煎温服日三 按此四方當分寒熱之異選使然腸痺亦有腹痛飱 泄小便秘澁者宣明論有證治例詳見本論又可見 小便不利非止胞痺為患也 治淋瀝不禁之劑 局方二氣丹治内虚裏寒膀胱積冷陽漸微小便不禁 硫黄研 肉桂 各一分 乾薑 炮 朱砂 為衣各二錢 附子 一枚大者炮去皮 臍為末半兩 右為末糊丸如梧子大每五十丸鹽湯下食前服 薑附赤石脂朱砂丹治小便數而不禁怔忪多忘魘夢 不已 附子 生 乾薑 各半兩 赤石脂 一兩半水飛 朱砂 一兩研 右為細末酒糊為丸如菉豆大每十五至二三十丸 大便有病米飲下小便不禁茯苓湯下 按此二方助陽之劑也 御藥院方秘元丹治内虚裏寒自汗時出小便不禁 白龍骨 三兩 訶子 十箇 砂仁 一兩 靈砂 二兩 右為末煮糯米粥丸如梧子大每五十丸空心鹽酒 下 按此固陽之劑也 濟生兎絲子丸治小便多或致失禁 兎絲子 二兩 牡蠣 煅 附子 炮 五味子 鹿茸 酒炙各一兩 蓯蓉 酒浸二兩 雞䏶胵 炙乾 桒螵蛸 酒炙各半兩 右為末酒糊丸如梧子大每七十丸空心鹽湯温酒 任下 三因家韭子丸治下元虚冷小便不禁或成白濁 家韭子 六兩 炒 鹿茸 四兩酥 炙 蓯蓉 酒浸 牛膝 熟地黄 當歸 各二兩 巴㦸 去心 兎絲子 酒浸各一兩半 杜仲 石斛 桂心 乾薑 炮各一兩 右為末酒糊丸如梧子大每百丸空心湯酒任下 按此一方助陽滋隂之劑也 茯苓丸治心腎俱虚神志不守小便淋瀝不禁 赤茯苓 白茯苓 等分 右為末以新汲水挼洗澄去新沬控乾别取熟地黄 汁與好酒同於銀石器内熬成膏搜和丸如彈子大 空心鹽酒嚼下一丸 按此滋隂固真之劑也 雜方 澹寮桒螵蛸散治小便頻數或如稠米泔色 桒螵蛸 鹽水 炙 逺志 菖蒲 鹽炙 龍骨 人參 茯神 當歸 鱉甲 醋炙各等分 右為末每二錢臨臥人參湯調服 五子丸治小便頻數時有白濁 兎絲子 酒蒸 家韭子 炒 益智仁 茴香 炒 蛇床子 去皮炒等分 右為末酒糊丸如桐子大每七十丸米飲鹽湯任下 治小便不通諸藥無效或轉胞至死此法用之便自出 用猪尿胞一箇底頭出箇小竅兒著翎筒通過放在 竅内根底細線繫定翎筒口子細杖子堵定上用黄 蠟封尿胞口頭吹滿氣七分繫定了再用手捻定翎 筒根頭放了黄蠟堵塞其翎筒放在小便頭放開翎 筒根頭手其氣透裏自然小便即出大有神效 灸小便淋澁法炒鹽不以多少熱填滿病人臍中是神 闕穴也却用筯頭大艾炷灸七壯良驗或灸三隂交 穴 一法小水閟澁以猪膽連汁籠住小便少時汁入自出 婦人用藥末貯袋子安入隂户中必通 玉機微義卷二十八
欽定四庫全書 玉機微義卷二十九 明 徐用誠 原輯 劉 純 續増 眼目門 論目為血脉之宗 内經曰諸脉者皆属於目目得血而能視針經曰五臟 六腑精氣皆上注於目而為之精精之窠為眼骨之精 為黒眼血之精為絡其窠氣之精為白眼肌肉之精則 為約束裏擷筋骨血氣之精而與脉并為系上属於腦 後出於項中故邪中於項因逢其身之虚其入深則隨 眼系入於腦則腦轉腦轉則引目系急目系急則目眩 以轉矣邪中其精其精所中不相比也則精散精散則 視岐故見兩物目者五臟六腑之精榮衛䰟魄之所常 營也神氣之所主也故神勞則䰟魄散志意亂是故瞳 子黑眼法於隂白眼赤脉發於陽故隂陽合𫝊而為精 明也目者心之使也心者神之舍也故神精亂而不轉 卒然見非常之處精神䰟魄散不相得故曰惑也東垣 曰夫十二經脉三百六十五絡其血氣皆上走於面而 走空竅其清陽氣上散於目而為精其氣走於耳而為 聴因心煩事冗飲食失節勞役過度致脾胃虛弱心火 大盛則百脉沸騰血脉逆行邪害空竅失明則日月 不明矣夫五臟六腑之精氣皆禀受於脾上貫於目脾 者諸隂之首也目者血脉之宗也故脾虚則五臟之精 氣皆失所司不能歸明於目矣心者君火也主人之神 宜静而安相火化行其令相火者包絡也主百脉皆榮 於目既勞役運動勢乃妄行又因邪氣所并而損血脉 故諸病生焉凡醫者不理脾胃及養血安神治標不治 本是不明正理也 按此論目為腑臟血脉精氣之宗至為詳悉豈但世 俗拘之於五輪八廓而已也 論目昏赤腫翳膜皆属於熱 原病式曰目昧不明目赤腫痛翳膜皆瘍皆為熱也及 目膜俗謂之眼黑亦為熱也或平白目無所見者熱氣 鬱之甚也或言目昧為肝腎虚冷者誤也是以妄謂肝 生於目腎主瞳子故妄言目昧為虚而冷也然腎水冬 隂也虚則當熱肝木春陽也虚則當冷腎隂肝陽豈能 同虚而為冷者歟或通言肝腎之中隂實陽虚而無由 目昧也俗妄謂肝腎之氣衰少而不能至於目也不知 經言熱甚目瞑眼黑也豈由寒乎又如仲景言傷寒病 熱極則不識人乃目盲也正理論曰由熱甚怫鬱於目 而致之然也若目無所見耳無所聞悉由熱氣怫鬱𤣥 府閉密而致氣液血脉榮衞精神不能升降出入故也 各隨鬱結微甚而有病之輕重也故知熱鬱於目無所 見也故目微昏者至近則轉難辨物由目之𤣥府閉小 也隔縑視物之象也或視如蠅翼者𤣥府有所閉合者 也或目昏而見黑花者由熱氣甚而發之於目亢則害 承乃制而反出其泣氣液昧之以其至近故雖微而亦 見如黑花也及衝風泣而目暗者由熱甚而水化制之 也故經言厥則目無所見夫人厥則陽氣并於上隂氣 并於下陽并於上則火獨光也隂氣并於下則足隂足 隂則脹也夫一水不能勝五火故目眥而盲是以衝風 泣下而不止夫風之中於目也陽氣内守於睛是火氣 燔目故見風泣下 按此論熱甚怫鬱隂陽并厥𤣥府閉密致目病之由 為詳葢一主於火熱之化也若由飲食辛熱七情所 動六氣淫鬱氣血虚實則東垣子和陳無擇輩論亦 已詳然亦有痰熱濕熱與夫服食金石燥熱之藥致 者或乆病後榮衛虚弱肝氣腎隂不足或元氣精氣 虚衰及脫營為病皆有虚熱實熱之殊並宜分治 論眼證分表裏治 機要曰在腑則為表當除風散熱在臟則為裏宜養血 安神暴發者為表而易治乆病者在裏而難愈 論目疾宜出血最急 子和曰聖人雖言目得血而能視然血亦有太過不及 也太過則目壅塞而發痛不及則目耗竭而失明故年 少之人多太過年老之人多不及但年少之人則無不 及年老之人其間猶有太過者不可不察也夫目之内 皆太陽經之所起血多氣少目之銳眥少陽經也血少 氣多目之上綱太陽經也亦血多氣少目之下綱陽明 經也血氣俱多然陽明經起於目兩旁交頞之中與太陽 少陽俱㑹于目惟足厥隂經連於目系而已故血太過 者太陽陽明之實也血不及者厥隂之虚也故出血者 宜太陽陽明葢此二經血多故也少陽一經不宜出血 血少故也刺太陽陽明出血則目愈明刺少陽出血則 目愈昏要知無使太過不及以血養目而已凡血之為 物太多則濫太少則枯人熱則血行疾而多寒則血行 遲而少此常理也目者肝之外候也肝主目在五行屬 木雖木之為物太茂則蔽密太衰則枯瘁矣夫目之五 輪乃五臟六腑之精華宗脉之所聚其白人屬肺金肉 輪属脾土赤脉属心火黑水神光属腎水兼属肝木此 世俗皆知之矣及有目疾則不知病之理豈知目不因 火則不病何以言之白輪變赤火乗肺也肉輪赤腫火 乗脾也黑水神光被翳火乗肝與腎也赤脉貫目火自 甚也能治火者一句可了故内經曰熱勝則腫凡目暴 赤腫起羞明隱澁泪出不止暴寒目瞞皆太熱之所為 也治火之法在藥則鹹寒吐之下之在針則神廷上星 顖㑹前頂百㑹血之翳者可使立退痛者可使立已昧 者可使立明腫者可使立消惟小兒不可刺顖㑹為肉 分淺薄恐傷其骨然小兒水在上火在下故目明老人 火在上水不足故目昏内經曰血實者宜決之又經曰 虚者補之實者瀉之如雀目不能夜視及内障暴怒大 憂之所致也皆肝主目血少禁出血止宜補肝養腎至 於暴赤腫痛皆宜以䤵針刺前五穴出血而已次調鹽 油以塗髪根甚者雖至于再至于三可也量其病勢以 平為期 按此謂目疾出血最急於初起熱痛暴發或久病鬱 甚非三稜針宣洩不可然年髙之人及乆病虚損并 氣鬱者宜從毫針補瀉之則可故知子和亦大畧言 爾於少陽一經不宜出血無使太過不及以血養目 而已斯意可見 論内障外障 龍木論曰眼疾有七十二般内障二十三候外障四十 九候病狀一一不同據其疾狀認識既不差錯治療必 有所憑 謹按諸候詳見本論然内障為黒水神光昏翳外障 則有翳膜者是今論中雖具諸候而所用藥多本風 熱故並畧去然内障有因於痰熱氣鬱血熱陽陷隂 虚脫榮所致種種病因皆畧之不議況外障之翳有 起於内眥外眥睛上睛下睛中當視其翳色從何經 而來如東垣治例魏邦彦夫人目翳從下而上病自 陽明來也緑非五色之正殆肺腎合而為病也乃就 畫家以墨調膩粉合成色諦視之與翳色同矣肺腎 為病者無疑乃㵼肺腎之邪而以入陽明之藥為之使 既效而他日復病作者三其所從來之經與翳色各 異因詢此必經絡不調目病未已問之果然如所論 治之疾遂不作若此憑其色究其所兼所本之因處 治而不愈者蓋邪藴日久而實元氣隂氣不足所致 也當以王道論治庶可但世俗不能守此理遂致失 明者多矣悲夫 論瞳子散大 東垣曰瞳子散大者由食辛熱之物太甚故也所謂辛 主散熱則助火上乘於腦中其精故散精散則視物亦 散大也夫精明者所以視萬物者也今視物不真則精 衰矣蓋火之與氣勢不兩立故經曰壯火食氣壯火散 氣手少隂足厥隂所主風熱連目系邪入中人各從其 類故循此道而來攻頭目腫悶而瞳子散大皆血虚隂 弱故也當除風熱凉血益血以收耗散之氣則愈矣 論倒睫赤爛 東垣曰夫眼生倒睫拳毛者兩目𦂳急皮縮之所致也 蓋内復熱致隂氣外行當去其内熱并火邪眼皮緩則 眼毛立出翳膜亦退用手法攀出内臉向外速以三稜 針出血以左手爪甲迎其針鋒立愈 目眶歲久赤爛俗呼為赤瞎是也當以三稜針刺目眶 外以瀉濕熱而愈 按已上所論可謂深達病情然是證亦多是血熱隂 虚火動所致蓋血所以滋經脉養毛髪者也故當外 治以瀉其瘀熱内治以杜絶其源可也 論目不能逺視為隂氣不足 東垣曰能逺視不能近視者陽氣不足隂氣有餘也乃 氣虚而血盛也血盛者隂火有餘氣虚者氣弱也此老 人桑榆之象也能近視不能逺視者陽氣有餘隂氣不 足也乃血虚氣盛血虚氣盛者皆火有餘元氣不足火 者元氣穀氣真氣之賊也元氣來也徐而和細細如線 邪氣來也𦂳而强如巨川之水不可遏 謹按陽氣者猶日火也隂氣者金水也先儒所謂金 水内明而外暗日火内暗而外明者也然人目眼備 臟腑五行精華相資而神明故能視即此理之常也 雖經曰目得血而能視殊不言氣者蓋血得氣為水 火之交而能神明之也否則隂虚不能視逺陽乏不 能視近是為老人桒榆之漸然學者於目病能求諸 此則思過半矣 論目疾分三因 陳無擇云病者喜怒不節憂思兼並致臟氣不平鬱而 生涎隨氣上厥逢腦之虚侵淫眼系䕃注於目輕則昏 澁重則障翳眵淚努肉白膜瞞睛皆内所因或數冒風 寒不避暑濕邪中於項乗虚循系以入於腦故生外翳 醫論中所謂青風緑風紫風黑風赤風白風白翳黄翳 等隨八風所中變生諸證皆外所因或嗜慾不節飲食 無時生食五辛熱啖炙 馳騁田獵冒渉烟塵勞動外 情喪明之本皆不内外因治之 按論中所言致證之因至為詳悉惜乎其方多本於 風熱及水臟陽虚處治而未備學者當自為通變矣 論偷針眼 巢氏曰凡眼内眥頭忽結成皰三五日間便生濃汁世 呼為偷針此由熱氣客在眥間熱摶於津液所成但其 勢輕者小小結聚汁潰熱歇乃瘥 謹按世𫝊眼眥初生小皰視其背上即有細紅㸃如 瘡以針刺破眼時即瘥故名偷針實解太陽經結熱 也人每試之有驗然巢氏但具所因而不更分經絡 其諸名實所過者多矣 眼目治法 治風之劑 局方蜜蒙花散治風氣攻注兩眼昏暗眵淚羞明并暴 赤腫 羌活 白蒺䔧 炒 木賊 蜜蒙花 石決明 各一 兩 菊花 二兩 右為末每服二錢茶清食後調下 三因羌活散治風毒上攻眼目昏澁翳膜生瘡及偏正 頭疼目小黒花累累者 羌活 川芎 天麻 青皮 旋覆花 南星 炮 藁本 各一兩 右為末每服二錢水煎入薑三片薄荷七葉 按已上並足太陽厥隂藥也 東垣明目細辛湯治兩目發赤微痛羞明畏日怯風寒 怕火眼睫成紐眵糊多癮澁而難開眉攢腫悶鼻塞 涕唾稠粘大便秘澁 麻黄 羌活 各三錢 防風 二錢 藁本 白茯苓 當歸尾 各一 錢 川芎 細辛 蔓荆子 各半 錢 荆芥穗 一錢 半 生地黄 一錢 酒製 椒 八箇 桃仁 二十箇 紅花 少許 右㕮咀分作四服每服水煎食後熱服 按此足太陽厥隂手少隂藥也 機要四物龍膽湯治目赤暴發雲翳疼痛不可忍 四物湯 各半 兩 羗活 防風 各三錢 防己 龍膽草 各二 錢 右㕮咀作數服水煎 按此足厥隂太隂太陽藥也 防風飲子治拳毛倒睫 黄茋 甘草 人參 各一錢 葛根 半錢 防風 細辛葉 蔓荆子 各半 錢 當歸 七分 半 右㕮咀作一服水煎食後服 按此足太陽陽明手足太隂藥也 治熱之劑 局方洗心散 方見熱門 濟生羊肝丸治肝經有熱目赤睛疼視物昏澁 羊肝 一具生用局 方用白羊肝 黄連 去鬚為 末 右先將羊肝去筋膜於沙盆内搗爛入連末杵和丸 如梧子大每五十丸用熟水送下 按此手少隂足太隂厥隂藥也 東垣瀉熱黄連湯治眼暴發赤腫疼痛 黄芩 酒製炒 黄連 同上製 草龍膽 生地黄 各一 兩 升麻 半兩 柴胡 一兩 右㕮咀每四錢水煎去滓於日午前飯後熱服 按此手少隂太隂足陽明少陽少隂藥也 治風熱之劑 局方明目流氣飲治風熱上攻眼目視物不明常見黒花 當風多淚隱澁難開 大黄 煨 牛蒡子 炒 川芎 菊花 白蒺䔧 炒 細辛 防風 𤣥參 山梔 黄芩 甘草 炙 蔓荆子 荆芥 木賊 各一兩 草決明 一兩 半 蒼术 泔浸炒 二兩 右為末每二錢臨卧用温酒調下 按此手足三隂足陽明太隂藥也 洗肝散治風毒上攻暴作赤目腫痛難開隱澁眵淚 薄荷葉 當歸 羌活 防風 山梔仁 甘草 大黄 川芎 各二 兩 右為末每二錢食後煎水調下 按此足太陽厥隂手足太隂藥也 錢氏瀉青丸治目暴發赤腫疼痛 方見熱門 按此足太陽少陽太隂厥隂藥也 東垣連翹飲子治目中溜火惡日與火癮澁小角𦂳久 視昏花迎風有淚 蔓荆子 生甘草 連翹 各三分 柴胡 二分 黄芩 酒製半 錢 生地黃 當歸 紅葵花 人參 各三分 黃茋 防風 羌活 各半 錢 升麻 一錢 右㕮咀作一服水煎食後熱服 按此足三陽少隂厥隂藥也 治濕熱之劑 神芎丸治濕熱内甚目赤腫或白睛黄色 方見火門 按此足陽明厥隂藥也 東垣龍膽飲子治肝眼流膿生疳翳濕熱為病 黄芩 炒 青蛤粉 羌活 草龍膽 各三 錢 麻黄 一錢半 蛇退皮 穀精草 川鬱金 炙甘草 各半 錢 升麻 二錢 右細末每二錢食後茶調服 按此足太陽陽明手足太隂藥也已上六方宜隨表 裏而輕重之亦不可例用 理血之劑 局方明目地黄丸治男女肝腎俱虚風邪所乗熱氣上 攻目翳遮睛目澁多淚 牛膝 酒浸三 兩 石斛 枳殻 炒 杏仁 去皮 炒 防風 各四兩 生熟地黃 各一斤 右為末煉蜜丸如梧子大毎三十丸食前鹽湯下 按此出太陽例又氣藥也 簡易加減駐景丸治肝腎氣虛兩目昏暗視物不明 車前子 炒二 兩 熟地黄 當歸 各五兩 楮實子 川椒 炒各一 兩 五味子 枸杞子 各二 兩 兎絲子 酒製 半斤 右為末蜜和丸如梧子大每三十丸食前温酒下 謹按肝為相火有瀉無補況隂水虚而陽火實病目 者多故此二方蓋補肝之隂虚也頗有理故收入 地芝丸治目不能逺視能近視或亦妨近視 生地黄 焙乾 天門冬 去心各 四兩 枳殻 二兩 炒 甘菊花 二兩 右為細末煉蜜為丸如桐子大茶清送下百丸食後 理氣之劑 局方定志丸治眼不能近視反能逺視者 白茯苓 人參 各三兩 逺志 去心 菖蒲 各二 兩 右為細末煉蜜丸如梧子大以朱砂為衣每服七丸 至二三十丸温米飲下食後日三服 按已上二方手太隂少隂藥也 濟生桒白皮散治肺氣壅塞毒氣上攻眼目白睛腫脹 日夜疼痛 𤣥參 桒白皮 枳殻 炒 升麻 杏仁 炒 旋復花 防風 赤芍 黄芩 甘菊花 甘草 炙 甜葶藶 炒各 一兩 右㕮咀每半兩入薑三片煎 按此又治風熱之劑也出太陽例 養陽之劑 東垣神效黄茋湯治渾身麻木不仁或頭面或手或腿 脚麻木不仁兩目𦂳急縮小及羞明畏日或視物無 力 黃茋 二兩 人參 八錢 炙甘草 一兩 蔓荆子 三 錢 白芍 一兩 陳皮 半兩 右㕮咀每五錢水煎臨卧熱服 益氣聰明湯治飲食不節勞役形體脾胃不足得内障 耳鳴或多年目昏暗視物不能此藥能令人目廣大 久服無内外障耳鳴耳聾之患 黄茋 甘草 人參 各半兩 升麻 葛根 各三錢 蔓荆子 一錢 半 芍藥 黄栢 酒炒 各一 錢 右㕮咀每服三錢水煎臨睡熱服近五更再服之得 腫更妙如煩悶或有熱漸加黄栢春夏加之盛暑夏 月倍之若此一味多則不效 人參補胃湯治勞役所傷飲食不節内障昏暗 前黄茋湯減陳皮茋再減半加黄栢 一兩酒拌透 右㕮咀每服三四錢水煎食逺稍熱服後兩目廣大 視物如童時覺兩脚踏地不知高下蓋冬天多服升 陽藥故也病減住服 按已上手足太隂少隂藥也 滋隂之劑 東垣連栢益隂丸 羌活 獨活 甘草 當歸尾 製 防風 五味子 各半 兩 石決明 燒三 錢 草決明 細黄芩 黄栢 知母 黄連 酒拌 炒各 一兩 右件為細末煉蜜為丸如菉豆大每服五十丸漸加 至百丸食逺茶清送下常多服補陽湯少服此丸 滋隂腎氣丸此壯水之主以鎮陽光 熟地黄 三兩 牡丹皮 半兩 生地黄 四兩 澤瀉 茯苓 各二兩 半 當歸尾 山茱茰 柴胡 五味子 乾山藥 各半 兩 右件於石臼中杵為細末煉蜜丸如桐子大每服五 七十丸鹽湯空心服 按已上並少隂藥也 養陽滋隂之劑 局方菊睛丸治肝腎不足眼目昏暗常見黒花多淚 枸杞子 三兩 蓯蓉 酒浸炒 巴㦸 去心各 一兩 甘菊花 四 兩 右為末煉蜜丸如梧子大每五十丸温酒鹽湯食逺 任下 東垣滋隂地黄丸治眼目瞳子散大於黄睛視物無的 或卒然見非常之處 熟地黄 一兩 生地黄 一兩 半 柴胡 八錢 天門冬 炙甘草 枳殻 各三錢 人參 地骨皮 各 二 錢 黄連 五味子 各三 錢 黄芩 半兩 當歸身 半兩酒拌焙 右件為細末煉蜜為丸如菉豆大每百丸温茶清送 下日進二次忌辛辣生冷之物 按此二方足少隂之劑也前方主右腎此方主左腎 之藥故亦異爾 補陽湯治陽不勝其隂乃隂盛陽虚則九竅不通青白 翳見於大眥及足太陽少隂經中鬱遏足厥隂肝經 氣不得上通於目故青白翳内阻也當於太陽少隂 經中九原之下以益肝中陽氣衝天上行此乃先補 其陽後於足太陽太隂標中 標者頭也 瀉足厥隂 肝經火下伏於陽中乃次治也内經云隂盛陽虚則 當先補其陽後瀉其隂是也每日清晨服補陽湯臨 卧服益隂丸若天色變飲食不調俱不得服 羌活 獨活 甘草 人參 熟地黄 黄茋 白术 各一兩 澤瀉 陳皮 各半兩 生地黄 白茯苓 知母 炒各 三錢 柴胡 三兩 防風 白芍 各半兩 肉桂 一錢 當歸身 酒製三錢 右同為粗末每服半兩水煎空心服之 冲和養胃湯治内障眼得之脾胃元氣衰弱心火與三 焦俱盛飲食失節形體勞役心不得休息故上為此 疾服之神效 柴胡 七錢 防風 半兩 𦍑活 炙甘草 黄茋 各一兩 半 當歸 製 白术 升麻 人參 葛根 各一兩 白芍 六錢 白茯苓 三 錢 乾薑 一錢 五味子 二錢 黄芩 黄連 各七 錢 右㕮咀每五六錢水煎食逺稍熱服 按已上足三陽手足太隂藥也 治障翳諸方 龍木論還睛丸治眼内赤澁有花或黒或白或紅皆因 肝臟積熱肺受風邪初患之時宜令針治諸穴内服 此 人參 桔梗 黄芩 熟地黄 防風 茺蔚子 車前子 知母 各二 兩 細辛 五味子 各二 兩半 𤣥參 半兩 右為末煉蜜丸如梧子大空心茶下十丸 按本論治内障諸方與此相類者甚多姑存此法 局方蟬花無比散治大人小兒風毒傷肝或為氣攻一 切眼目昏暗漸生翳膜及久患頭風牽搐兩眼漸漸 細小連眶赤爛 茯苓 甘草 炙 防風 各四兩 石決明 鹽 水 煮研如粉 川芎 羌活 當歸 各三 兩 赤芍 十兩炒 蒺䔧 炒半斤 蟬退 二兩 蒼术 十二 兩 蛇蜕 一兩 右為末每三錢食後米泔調茶清亦得 按此足三陽太隂厥隂藥也 蟬花散治肝經藴熱毒氣上攻眼目赤腫多淚羞明一 切風熱昏翳 糓精草 菊花 蟬脱 羌活 甘草 炙 白蒺䔧 炒 草決明 防風 山梔 川芎 蜜䝉花 木賊 荆芥穗 黄芩 蔓荆子 右為末每二錢食後茶清調下 按此足太陽少陽厥隂手太隂藥也 本事方羊肝丸 兎絲子 車前子 麥門冬 決明子 茯苓 五味子 枸杞子 茺蔚子 苦葶藶 㽔仁 地膚子 澤瀉 防風 黄芩 杏仁 炒 細辛 桂心 青箱子 各一 兩 熟地黄 一兩 半 白羯羊肝 只用子肝一片薄切新瓦上炒乾 右為細末煉蜜為丸如梧子大每服三四十丸温水 下日三次 按此足太陽少隂手太隂少隂藥也 秘方撥雲退翳丸 皇統年間醫官劉昌祖傳于世 𤓰蔞根 枳實 甘草 炙 蔓荆子 焙 薄荷 各五錢 川芎 木賊 浸一宿 焙 蜜䝉花 荆芥穗 地骨皮 羌活 白蒺䔧 甘菊花 各一 兩 蛇退 黄連 各三 錢 川椒 七錢 半炒 去目 當歸 一兩半酒浸焙乾 蟬退 三錢 右為細末煉蜜丸每兩作十丸每服一丸食後臨卧 日進三服翳者米泔水下睛暗當歸湯下内障木香 湯下 按此足太陽厥隂手少隂藥也然翳膜之疾有氣血 虚實或夾痰熱七情六淫或隂火動濕熱致者種種 不同皆宜求責但已上法不能以盡病情之變學者 宜擴充焉 㸃洗諸方 局方湯泡散治肝經風熱上壅眼目赤澁睛疼多淚 赤芍 當歸 黄連 等分 右為末每二錢湯頓調熱洗日三五次御藥院方加 荆芥 三因立勝散治風熱攻眼隱澁羞明腫痛 黄連 秦皮 防風 黄芩 等分 右㕮咀水煎熱用新羊毫筆蘸刷洗眼 金露膏除昏退翳截定疼 蕤仁 槌碎 黄丹 各一兩 黄連 半兩 蜜 六兩 右先将黄丹炒令紫色入蜜攪勻下長流水四升以 嫩桞枝五七莖一把定攪之次下㽔仁候滚十數沸 又下黄連用柳枝不住手攪熬至升七八合罩籬内 傾藥在紙上慢慢滴之勿令塵汚如有瘀肉加 砂 末一錢上火上慢開入前膏子内用 龍木論云患傷寒熱病後切不可㸃恐損眼也斯言 可以為藥禁云 寳鑑春雪膏治風熱上攻眼目昏暗痒痛癮澁難開多 眵淚羞明疼痛或生翳膜 黄連 四兩剉用童便二升浸一宿去連用淬甘石 南蘆甘石 十二兩淬便汁浸 好黄丹 六兩水飛 砂 一錢細研水調在盞内頓乾為度 乳香 烏魚骨 焼存 性 當歸 各三錢 麝香 輕粉 各少許 白丁香 半錢 右各研另貯先用好蜜一斤四兩煉去蠟却下甘石 末不住手攪次下丹次下諸藥末不住手攪至紫金 色不粘手為度搓作鋌子每用一粒新水磨化時時 㸃之忌酒濕麫蕎麥之類 拔萃方㗜藥治偏頭疼眼疾 蒼耳頭 薄荷葉 盆硝 石膏 各一 錢亂 文者 乳香 華細辛 貫芎 各半 錢 右為極細末早午夕三時㗜鼻 寳鑑方無蒼耳乳香細辛有荆芥桔梗 蟾光膏治逺年病日不通道路退去雲膜須用十二月 開成日合 白砂蜜 四兩用隔年葱一根去鬚皮切短與蜜同熬 去白膜要候葱熟為度以綿濾浄紙取蠟面 黄丹 蜜陀僧 各水飛三錢生用 蘆甘石 火 煆 五錢水飛 已上三味研極細傾入前蜜中桃柳無節者各一枝 攪勻 當歸 赤芍 杏仁 湯泡去皮尖各五 錢 黄連 去蘆净 二兩 川芎 半兩 秦皮 訶子皮 防風 石膏 𤣥精石 井泉石 無名異 𤣥參 代赭石 石决明 已上十味各三錢㕮咀用雪水或長流水五升於銀 器内熬至二升濾去滓浄再熬至一升傾入前藥蜜 内銀器内慢火熬紫金色時再下後藥勿令過火 乳香 沒藥 琥珀 朱砂 蕤仁 各三錢 已上五味先乾研極細入㽔仁研細水飛澄清極細 才傾入前藥一同復熬以筯㸃藥於水中不散為度 勿令過與不及取下於土中埋七日取出置於銀器 或磁器中如法收貯便再添入後細藥以桃柳枝攪 匀 南鵬砂 珎珠 珊瑚枝 龍腦 各一 錢 麝香 半錢 右五味研極細入藥中封定如有取不盡藥用净水 斟酌洗渲熬過另放洗眼或膏子稠了傾些小調解 灸雀目疳眼法 寳鑑云小兒雀目夜不見物灸手大指甲後一寸内膁 横文頭白肉際灸一炷如小麥大 小兒疳眼灸合谷二宂各一壯炷如小麥大在手大指 次指兩骨間陷者中 按灸法詳見資生等經兹不備錄 玉機微義卷二十九
欽定四庫全書 玉機微義卷三十 明 徐用誠 原輯 劉 純 續増 牙齒門 論牙齒諸痛所因 東垣曰夫齒者腎之標口者脾之竅諸經多有㑹於口 者其牙齒是也手足陽明之所過上齗𨽻於坤土乃足 陽明胃之脉貫絡也止而不動下齗嚼物動而不休手 陽明大腸之脉所貫絡也手陽明惡寒飲而喜熱足陽 明喜寒飲而惡熱其病不一牙者腎之標亦喜寒寒者 堅牢為病不同熱甚則齒動齗㫁袒脱作痛不已故所 治療不同也有惡寒作痛者有惡熱而作痛者有惡寒 又惡熱而作痛者有惡寒飲少熱飲多而作痛者有惡 熱飲少寒飲多而作痛者有牙齒動揺而作痛者有齒 袒而為痛者有齒齗為疳所蝕缺少血出為痛者有齒 齗腫起為痛者有脾胃中有風邪但覺風而作痛者又 有牙上多為虫所蝕其齒缺少而色變為虫牙痛者有 胃中氣少不能於寒袒露其齒作痛者有牙齒疼痛而 穢臭之氣不可近者痛既不一豈可一藥而盡之哉 按此論齒惡寒熱等作痛本手足陽明動揺齗脱本足 少隂故此三經所主為多然齒袒虫疳濕熱齗腫血出作痛 痛而穢臭者皆胃熱火盛所致亦有諸經錯雜之邪與夫 外因者故已上病機現證甚詳學者宜究其機而處治焉 論牙痛分三因 陳無擇云齒為闗門腎之榮骨之餘也腎衰則齒豁精 固則齒堅又大腸支脉在牙齗主灌注於牙大腸壅則 齒為之浮大腸虚則齒露挾風則攻目頭面疳䘌則齲 脱為痔皆氣鬱而生諸證不同治之 謹按頭面外冒風寒或口吸寒冷致牙痛者皆外因 也實熱或隂虚火動骨蒸所致氣鬱血熱虫疰皆内 因也硬物所支打擊等致皆不内外所因也故諸證 不同治之陳止言經病而不具三因者恐傅梓時脫簡爾 論齒痛為風熱濕熱所致 東垣曰劉經歴之内年三十餘病齒痛不可忍須騎馬 外行口吸凉風則痛止至家則其痛復作家人以為祟 神禱於巫師而不能愈病乃濕熱為邪也足陽明多血 多氣加以膏粱之味助其濕熱故為此病因立一方不 須騎馬常令風寒之氣生於齒間以黄連胡桐淚之苦 寒新薄荷葉荆芥穗之辛凉四味相合而作風寒之氣 治其濕熱為主以新升麻之苦平行陽明經為使牙齒 骨之餘以羊䯒骨灰補之為佐麝香少許入肉為引用 為細末擦之痛乃减半又以調胃承氣湯去硝加黄連 以治其本服之下三兩行其痛良愈遂不復作 按此論實熱例而合辛凉風劑蓋風能勝濕苦以洩 熱也今世俗有以大㦸芫花小麥椒細辛蒼耳熬湯 熱𠻳而牙痛立止者正同此例大抵人之牙齒致病 實多内則氣鬱血熱骨蒸等因外則咀炙熱受寒氷 醎酸辛辣之味適口豈不漬搏耶且如以醋沃石則 石為蘇況人之骨餘者乎然雖經絡之喜寒熱氣不 同所受病異者則豈全在標爾 牙齒治法 治風之劑 局方細辛散治風蛀牙疼腮頷浮腫 荆芥穗 細辛 各一兩 砂仁 半兩 白芷 紅椒 草烏 各二兩 鶴虱 牙皂角 畢撥 各半兩 右為末每少許頻擦患處有涎吐之仍用水灌嗽 按此手陽明足少隂厥隂藥也 三因玉池散治風蛀牙疼腫痒動揺牙齦潰爛宣露出 血口氣 地骨皮 白芷 升麻 防風 細辛 川芎 槐花 當歸 藁本 甘草 等分 右為末每用一字揩之痛甚取二錢水盞半黒豆半 合薑三片煎嗽 按此手足陽明厥隂藥也 百一選方治風牙疼 白芷 一兩 朱砂 一分 右為末煉蜜丸櫻桃大每一丸擦牙上 按此手陽明之的藥也 御藥院方獨活散治風毒牙疼牙根腫痛 川芎 獨活 羌活 防風 各半兩 細辛 荆芥 薄荷 生地黄 各二 錢 右㕮咀每三錢水煎漱嚥 按此足太陽厥隂少隂藥也 元戎立效散治牙疼 小椒 露蜂房 青鹽 等分 右為細末煎數沸熱𠻳即止 按此足少隂藥也 東垣羌活散治風寒寒濕犯腦項筋急牙齒動揺肉齗 袒脱疼痛苦楚 麻黄 去節三 兩 羌活 一錢半 柴胡 半兩 升麻 蒼术 各半兩 草豆蔻 一錢 防風 三分半 藁本 三分 細辛 少許 當歸身 六分 白芷 桂 各三分 羊脛骨灰 二錢半 右為末先以温水漱過擦之 按此足三陽太隂藥也 治寒之劑 御藥院方丁香散治牙齒 丁香 畢撥 蝎梢 大椒 等分 右為末每少許擦於患處 按此足陽明太隂藥也 萆薢散搐藥 萆薢 良薑 胡椒 細辛 等分 右為末每少許温水隨痛處鼻内搐 按此足少隂太隂藥也 東垣白芷散治大寒犯腦牙齒疼痛 麻黄 草豆蔻 各一 錢半 黄茋 升麻 各二 錢 吳茱茰 白芷 各四分 當歸 一錢 藁本 三分 熟地黄 一錢 桂枝 二分半 羌活 八分 右為末先用温水漱净以藥擦之 按此手足陽明太陽厥隂藥也 治風熱之劑 元戎胡桐淚散治足陽明經虚風熱所襲流傳牙齒攻 注牙齗則致腫結妨悶甚者與齗間津液相搏化為 濃汁宜用此藥 胡桐淚 石膽礬 黄礬 蘆薈 升麻 各半兩 麝香 亂髪灰 各一 錢 朱砂 細辛 當歸身 川芎 牛膝 各二 錢半 右為末先以甘草湯漱口後用藥少許傅之以常用少 許擦牙去風熱消腫化毒牢固永無牙宣疳血之病 按此足陽明厥隂藥也 犀角升麻湯治陽明經受風熱口唇頰車連牙腫痛 犀角 七錢半 升麻 五錢 防風 羌活 各三 錢半 川芎 白芷 白附子 黄芩 各二 錢半 甘草 一錢半 右㕮咀水煎服 按此手足陽明太陽藥也 治寒熱之劑 東垣當歸龍膽散治寒熱停牙痛 麻黄 升麻 黄連 龍膽草 草豆蔲 各一 錢 白芷 當歸尾 骨灰 各半 錢 生地黄 五分 右件為末擦之 按此太陽陽明少隂厥隂藥也 益智仁律散治寒熱牙疼 草豆蔲 二錢 二分 木律 二分 熟地黄 益智仁 骨灰 各錢半 升麻 一錢半 黄連 當歸 各四 分 右為末乾擦之如寒多不用木律 按此足陽明厥隂藥也 麝香散治熱多寒少牙露根肉齗脱血出齒動欲落大 作疼痛妨食凉少忤熱多 麻黄根 一分 草豆蔲 黄連 各一錢 半 升麻 一錢 益智仁 二分 半 當歸 生地黄 漢防己 酒 製 人參 各三分 熟地黄 二分 骨灰 二錢 麝 少許 右為抹擦之 按此足陽明太隂藥也 攻下之劑 元戎調胃丸治齒痛血出不止 右以謂胃承氣湯為末蜜丸服 升麻丸治陽有熱攻注牙齒腫痛脉洪大而實 細辛 升麻 防己 𦍑活 牽牛 大黄 右等分煉蜜丸桐子大毎二十丸温水臨睡服 按此二方陽明例藥也論云病源有手陽明之支脉 入於齒齒是骨之所終髓之所養若風冷客於經絡 傷於骨髓冷氣入齒根則齒痛或胃與大腸俱熱 大便秘結經絡壅滯而齒齗痛者治法不同也 清胃凉血之劑 東垣清胃散治因服熱藥使上下牙疼不可忍引頭腦 滿面發熱大痛喜寒惡熱 生地黄 二分 酒製 升麻 一錢 牡丹皮 半錢 當歸 三分 黄連 三分 右作末為一服水煎冷服 神功丸治多食肉人口臭不可近牙齒疳蝕牙齗肉将 脱齒落血不止 黄連 酒製 砂仁 各半兩 生地黄 甘草 各三 錢 藿香葉 木香 當歸身 蘭香葉 如 無 藿香葉代之 各一錢 升麻 二錢 右為末湯浸蒸餅丸如菉豆大每服百丸至二百丸白 湯食逺服 按此二方並陽明例藥也 治虫之劑 秘方馬夜眼燒存性為末敷上立愈 瑞竹堂方治虫牙疼 天仙子不以多少燒烟用竹筒抵牙引烟燻之其虫即死 謹按牙齦生虫乃陽胃土濕熱甚而生也學者宜治其本 補劑 金匱八味丸治腎虚牙痛 方見補虚門 三因安腎丸治虚壅牙齒疼痛浮腫 方見腰痛門 按此二方並少隂例藥也 取牙藥 本事方取牙落不犯手 草烏 畢撥 各兩半 川椒 細辛 各三 兩 右為末每少許揩在患處其牙自落 謹按牙齒動揺多因陽明風熱或濕熱疳蝕牙齦坦 露故久則動揺脱之漸也然亦宜求其本而治其内 堅藥擦其外庶或有可安之意否則一以動揺取之 非也況此藥太躁恐非所宜姑采之以備其例爾 堅牙藥 聖濟總錄方治牙齒動揺 黒錫半斤大鍋内化成汁入桑條灰柳木槌研合 成砂以熟絹羅為末每日早辰揩牙温水潄在盂 内以水洗眼能明目黒鬚鬢 食療云治牙動及血䘌並差其齒堅牢 皂角 二錠 鹽 半兩 右燒令赤細研夜夜用擦牙齒一月 西嶽華峯方 猪牙皂角及生薑 西國升麻熟地黄 木律旱蓮槐角子 細辛荷葉要相當 荷葉 取心 青鹽等分同燒煆 研細将來用最良 揩牙牢牙髭髪黒 誰知世上有仙方 元戒麝香間玉散 酸石榴皮 訶子 各二兩 升麻 綠礬 枯 何首烏 青鹽 百藥煎 五倍子 沒石子 各兩 半 白茯苓 一兩 石膽礬 細辛 各半 兩 荷葉灰 白檀 川芎 白芷 甘松 茯苓 茴香 藿香葉 猪牙皂角 灰 木鱉子 各二 錢 畢撥 青黛 各一 錢半 麝香 一錢 腦子 半錢 右為末用藥後茶清漱又方無腦子加沉香二錢 瑞竹堂方蒺䔧散治打動牙齒 蒺䔧根一味燒灰貼動處 東垣白牙散 升麻 一錢 骨灰 二錢 白芷 七分 石膏 一錢 半 麝香 少許 右為末先以温水漱擦之 按齒者骨之餘精氣所養然無病不可常擦蓋精氣 腎氣反有所惡耳昔人有以苦參揩牙久病腰者腎 受傷也此其鏗焉已上方宜隨證選用 嚴氏香鹽散常用牢牙去風冷蛀齲宣露一切齒疾 大香附子 炒令極黒三兩 青鹽 半兩另研 右為細末如常法擦用 玉機微義卷三十
欽定四庫全書 玉機微義卷三十一 明 徐用誠 原輯 劉 純 續増 腰痛門 内經敘諸經腰痛 經曰足太陽脉令人腰痛引項脊尻背如重狀 少陽 令人腰痛如以針刺其皮中循循然不可以俯仰不可 以顧 陽明令人腰痛不可以顧顧如有見者善悲 足少隂令人腰痛痛引脊内廉 厥隂之脉令人腰痛 腰中如張弓弩絃 太隂腰痛下如有横木居其中甚 則遺溲 按本論備言諸經及奇經同隂解脉等為痛并刺法 甚詳宜玩本文 又曰太陽所至為腰痛巨陽虚則腰背頭項痛是動則 項如拔挾脊痛腰似折髀不可以曲 腰者腎之腑轉 揺不能腎将敗矣 脉經曰凡有所用力舉重若入房過度汗出如浴水 則傷腎腎脹者腹滿引背央央然腰髀痛 腎着之為 病從腰以下冷腰重如帶五千錢 按此云用力已下為内傷腎着是外因也 脉法 脉經曰尺脉沉腰背痛腰痛時時失精飲食減少其脉 洪滑而遲此為可治 劉三㸃曰腰痛之脉皆沉而弦沉弦而𦂳者為寒沉弦 而浮者為風沉弦而濡細者為濕沉弦而實者為閃肭 論腰痛為虚宜補 東垣曰太陽氣虚則邪客之痛病生矣夫邪者是風熱 寒濕燥皆能為病大抵寒濕多而風熱少然有房室勞傷 腎虚腰痛者是陽氣虚弱不能運動故也陽之不足宜 補陽如膏粱之人久服陽藥醉以入房損其真隂腎氣 熱則腰脊痛而不能舉久則髓減骨枯骨枯發為骨痿 隂之不足宜補隂 論腰痛宜刺 經云腰痛上寒不可顧取足太陽陽明 腰痛上熱取 足厥隂不可以俛仰取足少陽東垣云蓋足之三陽從 頭走足足三隂從足入腹經所過處皆能為痛治之者 當審其何經所過分野循其空穴而刺之審其寒熱而藥 之假令足太陽令人腰痛引項脊尻背如重狀刺其郄中 太陽二經出血餘皆倣此 按本篇論刺法甚詳宜玩本文然太陽腰痛刺委中出 血效速王注經中更言灸疑誤灸者宜腎俞腰俞穴 論腰痛宜下 子和云腰者腎之腑為大闗節血氣不行則沉痛不能 轉側世人多服補腎藥鮮有效者惟用牽牛甘遂等藥 大瀉其濕其痛自可 按此論治只是謂氣鬱氣挫經壅血瘀及濕熱甚者 宜行此法至於氣血不足腎虚之類皆未宜輕舉宜以 脉體别之丹溪有曰腰痛脉大者腎虚脉濇者瘀血 有濕熱成痰者不可不辨 論腰痛分三因 陳無擇云六經腰痛皆外因大抵太陽少隂多中寒少 陽厥隂多中風熱太隂陽明多燥濕以類推之失志傷 腎鬱怒傷肝憂思傷脾皆致腰痛者以肝腎同系脾胃 表裏脾滯胃閉最致腰痛其證虚羸不足面目䵩黒逺 行久立力不能盡失志所為也腹急脇脹目視 所 祈不得意淫於外宗筋㢮縱及為白淫鬰怒所為也肌 肉濡漬痺而不仁飲食不化腸胃脹滿閉墜腰脇憂 思所為也此屬内因腎著腰痛腰冷如水身重不渴小 便自利飲食如故腰以下冷重如帶五千錢因作勞汗 出衣裏冷濕久久得之腎腰傴僂腫重引季脇痛因於 墜墮惡血流滯及房勞疲力耗竭精氣致腰疼痛此屬不 内外因補瀉施治 按此所論病機甚詳惜乎方治所畧今聊具其例一 二于左學者自宜推格 腰痛治法 治風之劑 小續命湯治因風腰痛 方見中風門三因方加桃仁炒 三因獨活寄生湯治腎虚卧冷濕當風所得 獨活 三兩 桑寄生 杜仲 炒 細辛 牛膝 秦艽 茯苓 白芍 桂心 川芎 防風 甘草 炙 人參 熟地黄 當歸 各等分 右㕮咀每四錢水煎空心服 按此足少隂厥隂藥也 牛膝酒治傷風毒腰痛 牛膝 川芎 羌活 地骨皮 五加皮 薏苡仁 各一 兩 生地黄 甘草 各十 兩 海桐皮 二兩 杜仲 一兩 右㕮咀帛裹入無灰酒浸各二七日夏三五日毎服 一盃日三五次 按此足太陽少隂藥也 治寒濕之劑 濟生术附湯治濕傷腎經腰重冷痛小便自利 附子 白术 各一兩 杜仲 炒半兩 右㕮咀每四錢入薑煎 三因腎著湯治腎虚為病身重腰冷如水洗狀不渴小 便自利食如故腰以下冷痛如帶五千錢 茯苓 白术 各四兩 乾薑 甘草 炙各 二兩 右㕮咀毎四錢水煎空心冷服本方薑苓各四兩 按此二方足少隂藥也 治風寒濕之劑 局方五積散治感寒濕脾胃氣閉腰痛 方見濕門三因 方加桃仁 東垣川芎肉桂湯治冬月露卧感寒濕腰痛用此代針 羌活 一錢半 柴胡 肉桂 桃仁 當歸尾 蒼术 甘草 炙 川芎 各一 錢 獨活 麯 炒各半錢 漢防己 酒製 防風 各三 分 右㕮咀作一服好酒三盞煎至一盞食前暖處温服 麻黄蒼术湯治寒濕所客身體沉重腰痛面色痿黄 麻黄 澤瀉 白茯苓 炒麯 陳皮 各一錢 蒼术 二錢 杏仁 十箇 桂枝 草豆蔻 半夏 猪苓 各半錢 黄茋 三分 甘草 炙二錢 右㕮咀作一服水煎食前温服 按此足太陽少隂藥也 治濕熱之劑 東垣獨活湯治因勞役濕熱自甚腰痛如折沉重如山 羌活 防風 獨活 桂 大黄 煨 澤瀉 各三錢 甘草 炙二錢 當歸 連翹 各半兩 防己 黄柏 各酒製 一兩 桃仁 三十 箇 右㕮咀毎半兩酒水各半盞煎空心熱服 按此足太陽少隂表裏藥也 蒼术湯治濕熱腰腿疼痛 蒼术 三錢 柴胡 二錢 黄柏 防風 各一 錢 右作一服水煎空心温服 健步丸治下虚濕熱腰腿疼痛 方見痿門 謹按腰痛亦有内因寒熱致者詳見婦人門師尼寡 婦之治論中宜隨證為治故其例不復具也 攻下之劑 三因熟大黄湯治墜墮閃肭腰痛不能屈伸 大黄 炒 生薑 各半兩 右㕮咀水浸一宿五更去滓頓服之 按此陽明例藥也 子和益腎散 甘遂 右為末每三錢獖猪腰子細批開以鹽椒等物淹透 爛切摻藥在内荷葉裹燒熟酒送嚼下 按此足少隂例藥也 理氣之劑 局方小七香丸治鬱怒憂思或因閃挫攧撲一切氣滯腰 痛 丁皮 香附 甘草 各一兩 二錢 蓬术 砂仁 各二錢 甘松 八錢 益智仁 六錢 右為末水浸蒸餅丸菉豆大每三二十丸米飲下 易簡枳殻湯治腰背氣動發痛 枳殻 五兩 甘草 右為末葱白湯調下一二錢服訖即卧少時 按已上並太隂例藥也 理血之劑 元戎加味四物湯治瘀血腰痛 本方加桃仁紅花 按此厥隂例藥也 東垣地龍散治打撲傷損從高墜下惡血在太陽經中 令人腰脊或脛腨臂痛股中痛不可忍鼻壅塞不通 中桂 四分 桃仁 六箇 羌活 二錢 獨活 黄柏 各一錢 麻黄 半錢 當歸 一分 地龍 四分 甘草 一錢 蘇木 六分 右㕮咀每五錢水煎服 按此出太陽例藥也 通闗節之劑 濟生菴䕡九治墜墮閃肭血氣疑滯腰痛 菴䕡子 半兩 沒藥 乳香 各二錢 半 補骨脂 炒 葳靈仙 杜仲 炒 桂 當歸 各半 兩 右為末酒糊丸如桐子大每七十丸空心温酒鹽湯 任下 東垣趂痛丸治打撲閃損腰痛不可忍 白萵苣子 炒 黄 白粟米 炒 乳香 沒藥 各一 錢 烏梅 一箇 右為末蒸餅為丸如彈子大每服一丸細嚼用温酒 空心下 按此出厥隂例藥也 補劑 局方青娥丸治腎虚腰痛或風寒乗之血氣相搏為痛 杜仲 薑炒一 斤 破故紙 炒八 兩 胡桃 二十箇 右為末蒜四兩為膏和丸如梧子大毎三十丸空心 温酒送下一法酒糊丸不用蒜 黄茋建中湯治男女諸虚不足身重短氣腰背強痛 方見補虚門 三因安腎丸治腎虚腰痛 破故紙 炒 胡蘆巴 炒 茴香 炒 川楝子 炒 續斷 炒各三 兩 桃仁 炒 杏仁 炒 山藥 茯苓 各二兩 右為末蜜丸梧子大每五十丸空心鹽湯下 百一選方補髓丹治老人虚弱腎傷腰痛不可屈伸 杜仲 炒 破故紙 各十兩用芝蔴五兩同研以 芝蔴黒色無聲為度篩去芝 蔴不用 鹿茸 一兩燎去毛酒浸炙 沒藥 一兩 另研 右為末和勻用胡桃三十箇浸去皮杵為膏入麫少 許煮糊丸如梧子大每百丸温酒鹽湯任下 摩腰膏治傷寒濕腰痛 附尖 烏頭尖 南星 各二錢 半 砂薑 一錢 雄黄 樟腦 丁香 各一錢 半 麝香 五粒 右末煉蜜為膏薑汁化如彈大放掌中火上烘熱摩 之 按此法是代灸之意灸者宜腎俞二宂腰俞一宂見 資生經 玉機微義卷三十一
欽定四庫全書 玉機微義卷三十二 明 徐用誠 原輯 劉 純 續増 腹痛門 内經敘腹痛所因 舉痛論云寒氣入經而稽遲泣而不行客於脉外則血 少客於脉中則氣不通故卒然而痛其痛或卒然而止 者或痛甚不可按或按之痛止或按之無益或喘動應 手者或脇肋與少腹相引而痛者或腹痛引隂股者或 卒然痛死不知人少間復生者或痛而嘔者或腹痛而 後泄者或痛而閉不通者各不同形 按本論具已上病形異候皆寒氣所因甚詳宜玩本 文唯痛而閉不通為熱氣留於小腸腸中痛癉熱焦 渴則堅乾不得出為熱痛此述病機寒熱皆能為痛 也蓋寒痛者多熱痛者少 脉法 脉經曰脉細小𦂳急病速進在中腹中刺痛 隂弦則 腹痛 弦急小腹痛 尺脉𦂳臍下痛 尺脉伏小腹痛 癥疝 尺脉實小腹痛當利之 心腹痛痛不得息脉 細小遲者生堅大疾者死 腹痛脉反浮大而長者死 傷寒論曰傷寒脉陽澁隂弦腹中急痛裏有虚寒 論傷寒腹痛 成無已云隂寒為邪者則腹滿而吐食不下自利益甚腹 自痛太隂證也發汗不解醫反下之因而腹滿時痛者 屬太陽也桂枝加芍藥湯主之大實痛者桂枝加大黄 湯主之 東垣曰腹中諸痛皆因勞役過甚飲食失節中氣不足 寒邪乗虚而入客之故卒然而作大痛經言得炅則止 炅者熱也以熱治寒治之正也然腹痛有部分臟位有 高下治之者宜分之 按已上脉證言諸虚痛矣然邪傳入裏熱結下焦實 滿血結硬痛皆實痛也脉經云腹滿按之不痛為虚痛 者為實此述病機虚實之異又兼部分高下言也 論腹痛為隂毒所致 詳見寒門 論腹痛屬熱 原病式曰熱鬱于内而腹滿堅結痛者不可言為寒也 按丹溪曰腹痛有積熱者或死血食積濕痰皆能作 痛脉弦者食脉滑者痰清痰多作腹痛宜分治之 詳已上蓋言寒熱之分故此論及已後病例皆不之 及 論腹痛屬血 成無已曰邪氣聚於下焦則津液不得通血氣不得行 或溺或血畱滯於下是生脹滿而鞕痛也若從心下 至少腹皆鞕滿而痛者是邪實也須大䧟胷湯下之若 但少腹鞕滿而痛小便利者則是畜血之證小便不利 者則是溺澁之證 論腹痛為疝所致 見疝門 論腹痛為瀉痢 詳見滯下等門 論腹痛為積聚所致 見積聚門 論腹痛為腸癰所致 見瘡瘍門 論治腹痛大法 此事難知曰傷寒中脘痛太隂也理中建中黄茋湯之類 臍腹痛少隂也四逆真武附子湯之類少腹痛厥隂也 重則正陽囬陽丹之類輕則用當歸四逆湯太隂連少 隂痛甚者當變下利不止 雜證而痛四物苦楝湯酒 煮當歸丸之類夏月腹痛肌熱惡熱脉洪疾手太隂足 陽明主之黄芩芍藥湯秋腹痛肌寒惡寒脉沉疾足太 隂足少隂主之桂枝芍藥湯四時腹痛芍藥甘草湯主 之 按此治法本傷寒與夫寒疝時行治例也然學者觀 已上諸病機則脉治思過半矣 腹痛治法 温散之劑 桂枝加芍藥湯治腹滿時痛脉弱 按此太隂例藥也 理中丸治霍亂頭疼身寒腹痛 方並見寒門 小建中湯治傷寒陽脉濇隂脉弦腹中急痛者 方見補虚門 按已上太陽例藥也 真武湯治腹痛下利四肢沉重 方見寒門 四逆湯治傷寒下利腹痛四肢逆冷 甘草 二錢 附子 數大片 乾薑 三錢 右㕮咀水煎服 霹靂散治腹痛脉欲絶 附子一枚炮取出用冷灰培之取半兩入真臘茶 一大錢同研細分二服每水煎臨熟入蜜半 匙候温冷服 桃花湯治腹痛下利膿血小便不利 赤石脂 一兩 乾薑 一錢 粳米 一合 右末水煎服 按已上少隂例藥也 當歸四逆湯治傷寒小腹急痛 方見寒門 按此厥隂例藥也 踈下之劑 仲景桂枝加大黄湯治腹滿時痛煩躁 桂枝 生薑 各三錢 芍藥 六錢 大黄 一錢 甘草 二錢 大棗 二枚 右㕮咀水煎 大陷胷湯治潮熱煩渴從心下至少腹硬滿而痛不可 近 大黄 六錢 芒硝 一合 甘遂 一分 右先煮大黄去滓内硝再煮後下甘遂末温服 按已上太陽例藥也 大承氣湯治闗脉實腹滿大便秘按之痛或繞臍痛 大黄 厚朴 枳實 芒硝 右㕮咀水煎 按此陽明例藥也 和解之劑 黄連湯治胷中有熱胃中有邪氣腹中痛欲嘔吐者用 此升降隂陽 黄連 甘草 炙 乾薑 桂枝 各三 錢 人參 二錢 半夏 半合 右㕮咀水煎入大棗二枚 芍藥甘草湯 白芍藥 甘草 炙 右等分㕮咀水煎入生薑 元戎云腹痛脉弦傷氣用本藥 脉洪傷金加黄芩 脉緩傷水加桂枝 脉濇傷血加當歸 脉遲傷火 加乾薑 按已上並太陽例藥也 加減小柴胡湯治寒熱脉弦腹中痛 本方去黄芩加芍藥 四逆散治寒邪變熱傳裏小便不利腹中痛或泄利 甘草 炙 枳實 炒 柴胡 芍藥 右等分每半兩水煎 黄芩芍藥湯治腹痛脉洪 黄芩 白芍 甘草 右㕮咀水煎加生薑 按已上並少陽例藥也 雜方 元戎四物苦楝湯治臍下虚冷腹痛 四物湯 四兩 𤣥胡 苦楝 各一兩 炒 右㕮咀水煎服每服一兩 酒煮當歸丸治小腹下痛 當歸 一兩 茴香 半兩 附子 良薑 各七 錢 右四味酒煮乾再焙 炒黄鹽 丁香 各半兩 全蝎 二錢 柴胡 二錢 升麻 木香 各一錢 苦楝 半錢 甘草 炙半 錢 𤣥胡 四錢 右酒煑糊丸梧子大每二三十丸空心白湯下 増損當歸丸治三隂受邪心腹㽲痛 四物湯 半兩 防風 獨活 全蝎 各五 錢 續㫁 茴香 各一兩 苦楝 𤣥胡 各七 錢 木香 丁香 各二錢 半 右末酒糊丸梧子大每四五十丸白湯下 苦楝丸治奔豚小腹痛 苦楝 茴香 附子 右三味酒煮焙乾末之每兩入𤣥胡半兩全蝎炒丁香 各十八箇為末酒糊丸桐子大每五十丸食前温酒 下 熨法 見寒門 廻陽丹治隂毒 牡蠣 燒 不灰木 燒 良薑 炒 川烏 炮 白芍 各一錢 麝 少許 右細末每用一錢男病用女唾津調塗外腎女病用 男唾調塗乳上 謹按已前諸方皆傷寒例法也餘屬血屬積聚屬疝 等因作痛方例見各門兹不備錄 玉機微義卷三十二
欽定四庫全書 玉機微義卷三十三 明 徐用誠 原輯 劉 純 續増 心痛門 胃腕痛附 諸經敘心痛所因 内經曰五臟卒痛何氣使然曰寒氣客於背俞之脉則 血脉泣脉泣則血虚血虚則痛其俞注於心故相引而痛 按之則熱氣至則痛止矣重感於寒則痛久矣 鍼經曰足太隂之脉其支者復從胃别上鬲注心中是動 則病舌木強食則嘔胃脘痛腹脹善噎心下急痛 胃 病者腹䐜脹胃脘當心而痛上支兩脇鬲咽不通 厥 心痛者乃寒邪客於心包絡也 真心痛者寒邪傷其 君也手足青至節甚則旦發夕死夕發旦死 脉經曰愁憂思慮則傷心傷心則苦驚喜忘善怒心傷者 其人勞倦即頭面赤而下重心中痛徹背其脉弦此心 臟傷所致也 諸虫痛者如心腹痛懊憹發作腫聚往來 上下行痛有休作心腹中熱善渴涎出面色乍青乍白 乍赤嘔吐清水者蚘咬也以手緊按而堅持之無令得 移以針刺之久持之虫不動乃出針也 脉法 脉經曰脉隂弦為心痛 心脉微急為痛微大為心痺引背 短而數心痛 濇則心痛 脉浮大弦長者死沉細者生 論心痛有熱厥寒厥不同 病機機要曰諸心痛者皆少隂厥隂氣上衝也有熱厥心痛 者身熱足寒痛甚則煩躁而吐額自汗出知為熱也其脉 浮大而洪當灸太谿及崑崙謂表裏俱瀉之是謂熱病汗 不出引熱下利表汗通身而出者愈也灸畢服金鈴子散 則愈痛止服枳术丸去其餘邪也有大實心中痛者因氣 而食卒然發痛大便或秘久而注悶心胸高起按之愈痛 不能飲食急以煮黄丸利之利後以藁本湯去其邪也有 寒厥心痛者手足逆而通身冷汗出便溺清利或大便利 而不渴氣微力弱急以术附湯温之寒厥暴痛非久病 也朝發暮死急當救之是知久病無寒暴病非熱也 按此論寒厥熱厥與夫大實心痛及治法已詳然亦有病 久氣血虚損及素作勞羸弱之人患心痛者皆虚痛也 故錢氏曰心虚者炒鹽補之觀圖經衍義中具蠣治心 痛則蠣粉與鹽實得之矣但世俗莫知其妙而先哲不 言此例者欲人自求之爾 論心痛分三因 陳無擇云十二經絡外感六淫則其氣閉塞鬰于中焦氣與 邪爭發為疼痛足厥隂心痛兩脇急引小腹連隂股相引痛 手心主痛徹背心煩掌中熱咽乾目黄赤協滿足太隂心痛腹 脹滿濇濇然大便不利膈閉咽塞手太隂心痛短氣不足以 息季脇空痛遺失無度胸滿煩心足少隂心痛煩劇面黒心 懸若飢胸滿腰脊痛背輸諸經心痛心與背相引心痛徹背背 痛徹心諸腑心痛難以俯仰小腹上衝卒不知人嘔吐泄瀉此皆 諸經諸俞諸腑涉邪所致病屬外所因若五臟内動汩以七情 則其氣痞結聚于中脘氣與血搏發為疼痛肝心痛者色蒼蒼 如死狀終日不得安息真心痛者 云云見前 脾心痛者如針 錐刺其心腹藴藴然氣滿肺心痛者若從心間起動作 痛益甚色不變腎心痛者與背相引善瘛如物從後觸 其心身傴僂胃心痛者腹脹滿不下食食則不消皆臟 氣不平喜怒憂鬱所致屬内因飲食勞逸觸忤非類使 臟氣不平痞膈于中食飲遁注變亂腸胃發為疼痛或 飲啖生冷果實中寒不能消散結而為積遇食還發名 積心痛及其臟寒生蚘致心痛者所謂九種心痛曰飲 飲曰食曰風曰冷曰熱曰悸曰虫曰疰曰去來痛者除 風熱冷屬外所因餘皆不内外更婦人惡血入心脾經發 作疼痛尤甚於諸痛更有卒中客忤鬼擊尸疰使人心 痛亦屬不内外因 按此具三因病機甚詳但欠諸經病及九痛治例欲 人自擴充爾然臟病連心心病連臟及胃脘病結胷之 不同久新淫鬱之異隨其所甚者為療故宜其無所定 之法也矧有七情九種之致者丹溪先生亦曰凡心膈 之痛須分久新若明知身受寒氣口食寒物而病於初 得之時當用温散或温利之藥若其病得之稍久則 成鬱矣鬱則蒸熱熱乆必生火原病式中偹言之 矣若欲行温利温散寧無助火添病耶由是古方中 多以山梔為熱藥之鄉導則邪易伏病易退然向安 之後若縱恣口味病必復作凡治此病必要先問平 日起居何如假如心痛有因平日喜食熱物以致死 血留於胃口作痛者用桃仁承氣湯下之若此等例 皆前人所未舉也學者識之 心痛治法 治寒之劑 金匱赤石脂丸治心痛徹背背痛徹心 烏頭 一分炮 附子 半兩炮 蜀椒 乾薑 赤石脂 各一 兩 右末密丸如梧子大食後湯下一丸日三服 九痛丸治九種心痛兼卒中惡腹脹痛 附子 三錢炮 生狼牙 二錢 炙 巴豆 一錢去皮心熬研 如脂 人參 乾薑 吳茱萸 各一錢 右六味為末煉蜜丸梧子大酒下强者初服三丸 三因倉卒散治氣自腰腹間攻心攣急痛不可忍腹中 冷白汗如洗手足冷 山梔 四十九箇連皮燒半過 附子 一箇炮去皮臍 右為末毎二錢酒一盞入鹽少許煎温服 元戎术附湯治寒厥暴痛脉微氣弱 甘草 炙一兩 白术 四兩 附子 炮去皮臍切片一 兩半 右㕮咀每三錢入薑棗煎服 宣明神砂一粒丹治一切厥心痛 附子 炮 鬱金 薑紅 各半兩 右為末醋麫糊丸如酸棗大以朱砂為衣每服一丸 男子酒下婦人醋湯下 按已上出少隂例藥也 機要藁本湯治大實心痛大便已利宜此服之 藁本 半兩 蒼术 一兩 右為粗末水煎服 按此足太隂太陽藥也 東垣麻黄豆蔻丸治客寒犯心胃大痛不可忍 麻黄 不去節 一錢 草豆蔻 五錢 益智仁 八分 炒麯 二錢 升麻 半夏 麥蘖 砂仁 黄茋 白术 陳皮 柴胡 炙甘草 吳茱茰 當歸身 各半 錢 木香 青皮 厚朴 畢澄茄 各四 分 蘇木 三分 紅花 二分 右為末湯浸蒸餅為丸如桐子大毎三十丸温水下或細嚼 按此出太陽例又氣血之劑也 治熱之劑 大陷胸湯治熱結胸中脉沉而緊心下痛按之石硬 大黄 六錢 芒硝 半合 甘遂 一分 右先煮大黄後下硝遂末取温服 按此陽明例藥也 機要金鈴子散治熱厥心痛或發或止久不愈者 金鈴子 𤣥胡 各一兩 右為末毎服二三錢酒調下温湯亦得 瑞竹堂方應痛丸治心氣痛不可忍者 好茶末 四兩 揀乳香 二兩 右為末用臘月兎血和丸如雞頭大每服一丸温醋湯下 按此二方少隂經藥也 調血之劑 元戎四神湯治婦人血虚心腹㽲痛 本方減地黄加乾薑 濟生愈痛散治急心痛胃脘痛 五靈脂 𤣥胡索 炒 莪术 良薑 當歸 右等分為末每一錢熱醋湯調下不拘時候服 錢觀文方治心脾疼 當歸 八兩 白术 一分 右為末沸湯㸃服一二錢 丹溪方治死血胃脘痛者 𤣥胡 一兩半 桂 滑石 紅花 紅麯 各半兩 桃仁 三十箇 右為末湯浸蒸餅丸 按已上並厥隂例藥也治血虚血實例各不同宜選用 理氣之劑 局方蘇合香丸治疰忤鬼氣卒心痛 方見氣門 按此厥隂例藥也然世俗多用蟠䓤散 方見疝門宜較輕重選使 元戎立應散治心腹急痛 香附子 炒 良薑 等分 右細末毎二錢湯㸃服 濟生加味七氣湯治七氣為病及外感風寒為心痛 半夏 五兩 桂 𤣥胡 炒各一 兩 人參 甘草 各半兩 乳香 三錢 右㕮咀每四錢入薑煎 按已上太隂例藥也 理氣調血之劑 楊氏方郤痛散治心氣冷痛不可忍 五靈脂 蒲黄 炒一兩 半 當歸 桂 石菖蒲 木香 胡椒 各一兩 川烏 炮七 錢半 右㕮咀每四錢入鹽醋少許煎 按此出厥隂例藥也 百一選方手拈散治心脾疼 草果 𤣥胡 五靈脂 沒藥 右等分每三錢温酒調下 宣明沒藥散治一切心肚疼痛不可忍者 沒藥 乳香 各三錢 穿山甲 炙五 錢 木鱉子 四 錢 右為末毎半錢至一錢酒大半盞同煎温服 消導之劑 元戎厚朴丸治大實心痛 方見積聚門 百一選方薑橘丸治中酒惡心心脾痛嘔逆 生薑 一斤青鹽一兩淹一宿 青皮 砂仁 木香 各三分 莪术 一兩 甘草 炙 陳皮 一兩 半 右末煉蜜丸杵千下丸如櫻桃大每丸鹽湯下 易簡感應丸治酒積食積痰積為患心腹㽲痛 丁香 木香 豆蔻 乾薑 巴豆 杏仁 百草霜 右用見成丸子半兩入巴豆十個去殻研成膏用烏 梅三箇蒸過去肉三件一處研令極匀丸如菉豆大 每三五丸温水下 丹溪方治痰飲積胃脘痛 螺螄殻 墻上年久者燒 滑石 炒 蒼术 山梔 香附 南星 各一兩 枳殻 青皮 木香 半夏 砂仁 各半 兩 右為末生薑汁浸蒸餅丸如菉豆大每三四十丸薑 湯下春加川芎夏加黄連秋加芍藥冬加吳茱茰半兩 按已上出太隂例藥也 治虫之劑 三因集效丸治臟腑虚弱或多食甘肥致蚘動作心腹 絞痛 木香 鶴虱 炒 檳榔 訶子 煨去 核 蕪荑 炒 附子 炮 乾薑 炒各七 錢半 大黄 一兩 半炒 右為末密丸如梧子大每三十丸食前橘皮湯下婦 人醋湯下 按此陽明例藥也姑錄此以備其例 雜方 衍義方銅青一味淡醋湯調些小服之 集錄方荔枝核一味燒存性為末用醋湯調下一錢 失笑散治心腹痛百藥不效 五靈脂 蒲黄 等分 右為末先以釅醋調二錢熬成膏入水一盞食前温 服 玉機微義卷三十三
欽定四庫全書 玉機微義卷三十四 明 徐用誠 原輯 劉 純 續増 頭痛門 論厥頭痛真頭痛 靈樞云厥頭痛取足六經手少隂真頭痛頭痛其腦盡 痛手足寒至節死不治 詳見厥病篇 難經云手三陽之脉受風寒伏留而不去則名厥頭痛入 連在腦者名真頭痛 按靈樞有厥頭痛之名而不指何邪為病至難經始 言風寒伏留不去而三因嚴氏論云氣血俱虚風寒 暑濕之氣所侵傳於陽經伏留不去名曰厥頭痛蓋 厥者逆也逆壅而衝於頭也痛引腦巔䧟至泥丸宫 者名真頭痛非藥之能愈夕發旦死旦發夕死則根 氣先絶也斯言得之矣 頭痛脉法 内經云寸口脉中短者曰頭痛 脉經云陽弦則頭痛又云寸口脉浮中風發熱頭痛 脉緊頭痛是傷寒脉𦂳上寸口者風頭痛 脉訣云頭痛短澁應須死浮滑風痰皆易除 傷寒頭痛 活人書云頭痛者陽證也太陽證頭痛發熱惡寒無汗 麻黄湯有汗桂枝湯若已發汗未發汗頭痛如破者連 鬚䓤白湯不止者葛根䓤白湯陽明證頭痛不惡寒反 惡熱胃實也調胃承氣湯少陽頭痛小柴胡湯太隂少 隂並無頭痛之證仲景只有厥隂一證吳茱茰湯 按傷寒以足三陽經上行至頭并厥隂與督脉㑹于 巔故止言四經頭痛若雜病所感者諸經皆能頭痛 也活人用䓤白湯以通上下之陽氣也 諸經内外頭痛用藥法 太陽頭痛惡風寒川芎 少陽頭痛往來寒熱脉弦柴 胡 陽明頭痛自汗發熱惡熱白芷 太隂頭痛體重 痰實腹痛半夏 少隂頭痛三隂三陽經不流行而足 寒逆為寒厥頭痛細辛 厥隂頭痛項痛脉微浮緩欲 入太陽其疾痊然亦當用川芎 寳鑑作藁本一作吳茱 茰 氣虚頭痛黄茋 血虚頭痛當歸 寳鑑作川芎下同 諸氣血俱虚頭痛黄茋當歸 傷寒太陽頭痛麻黄湯 桂枝湯 陽明頭痛白虎湯 少陽頭痛柴胡湯 太 隂頭痛脉浮桂枝湯脉沉理中湯 少隂頭痛脉沉微 熱麻黄附子細辛湯 厥隂頭痛外傷本經桂枝麻黄 各半湯 嘔而微吐水吳茱茰湯 按此與後論重出者衆然中間藥味畧有不同故兩 存之 東垣頭痛論 金匱真言論云東風生於春病在肝俞在頭項故春氣 者病在頭又諸陽㑹於頭面如足太陽之脉病衝頭痛 足少陽之脉病頭角頷痛夫風從上受之風寒傷上邪 從外入客於經絡令人振寒頭痛身重惡寒治在風池 風府調其隂陽不足則補有餘則瀉汗之則愈此傷寒 頭痛也頭痛耳鳴九竅不利者腸胃之所生乃氣虚頭 痛也心煩頭痛者病在膈中過在手巨陽少隂乃濕熱 頭痛也如氣上不下頭痛巔疾者下虚上實也過在足 少隂巨陽甚則入腎寒濕頭痛也如頭半寒痛者先取 手少陽陽明後取足少陽陽明此偏頭痛也有真頭痛 甚則腦盡痛手足寒至節者死不治有厥逆頭痛者所 犯大寒内至骨髓髓者以腦為主腦逆故令頭痛齒亦 痛凡頭痛者木也風則温也治以辛涼秋尅春之意 故頭痛皆以風藥治之者總其大體而言之高巔之上 惟風可到故味之薄者隂中之陽乃自地升天者也然 有三隂三陽之異故太陽頭痛脉浮緊惡風寒川芎羌 活獨活麻黄之類為主少陽經頭痛脉弦細往來寒熱 柴胡為主陽明頭痛身熱目疼鼻乾惡寒發熱惡熱其 脉浮緩而長升麻湯或石膏白芷為主太隂頭痛必有 痰體重或腹痛為痰癖其脉沉緩蒼术半夏南星為主 少隂經頭痛三隂三陽經不流行而足寒氣逆為寒厥 其脉沉細麻黄附子細辛湯為主厥隂頭痛項痛或痰 吐涎沫厥冷其脉浮緩吳茱茰湯主之諸血虚頭痛當 歸川芎為主諸氣虚頭痛人參黄芪為主為主者主治 也兼見何證以佐使藥治之此立方之大法也氣血俱 虚頭痛者於調中益氣湯中少加川芎蔓荆子細辛其 效如神半夏白术天麻湯治痰厥頭痛藥也青空膏乃 風濕熱頭痛藥也羗活附子湯厥逆頭痛藥也如濕氣 在頭者以苦吐之不可執方而治 按此論頭痛至為詳悉首言傷寒内傷頭痛歴引内 經以明濕熱寒濕偏頭痛真頭痛厥逆頭痛等證細 分六經用藥之法後世無以加矣 論三陽受病頭痛 子和云頭痛不止乃三陽受病也三陽分部分頭與項 痛者足太陽經也攅竹痛俗呼為眉虎骨痛者是也額 角上痛俗呼為偏頭痛者足少陽經也如痛久不已則 令人喪目以三陽受病皆胸膈有宿疾之致然也先以 茶調散吐之吐訖可服川芎薄荷辛涼清上之藥叔和 云寸脉急而頭痛是也 按此云頭痛乃三陽受病皆胸膈有痰之致乃指病 之壅鬱於上而言也内經云春氣者病在頭蓋天氣 在上知病氣亦升於上也吐之所以宣達在上之邪 仲景云大法春宜吐是也此亦治頭痛之一法但不 可專執於此 論頭痛屬火熱之病 子和云丹陽僧病頭熱痛不散見明以布圜其巔上置 冰於其中日易數次戴人曰此三陽畜熱故也乃置炭 火於煖室中出汗涌吐三法併行七日而愈 一婦人偏頭痛五七年大便結燥兩目赤腫眩運世之 頭風藥無不服其頭上針艾數千百矣一日戴人診其 脉急數而有力風熱之甚也此頭角痛是三焦相火之 經乃陽明燥金勝也燥金勝乗肝則肝氣鬱肝氣鬱則 氣血壅氣血壅則上下不通故燥結於裏尋至失明治 以大承氣湯令河水煎二兩加芒硝一兩煎成頓令分 二五服下泄如湯二十餘行次服七宣丸神功丸以潤之 菠稜葵菜猪羊血以滑之三劑之外目豁首輕燥澤結 釋而愈 按此所治之疾既已多年不解豈非風濕熱三氣鬱 滯膠固而然哉故其所施之法雖峻而於中病之情 則得也又論頭風之甚者久則目昏偏頭風者少陽 相火也久則目束小大便秘澁皆宜出血而大下之 出血之義是即開鬱解表也 謹按頭痛之證其原甚多東垣之論可謂詳矣然自 外而致者有風寒暑濕之異若仲景之傷寒東垣分 六經之類皆是也自内而致者有氣血痰飲五臟氣 鬱之異東垣論氣虚血虚痰厥頭痛之類皆是也大 抵四淫皆外邪隨其風寒濕熱多少而治於外也氣 血痰飲五臟之證皆内邪亦宜隨其血氣痰飲七情 内火分虚實寒熱而調其内以治於外也然氣血虚 而用補宜東垣之論若三因等方用附子以治氣虚 此則從陽虚立意非人身平和之血氣也若夫久年 偏正頭風者多因内挾痰涎風火鬱遏經絡氣血壅 滯之證然亦有血虚者須宜分别以治之 頭痛治法 治風之劑 局方川芎茶調散治頭風上攻偏正頭痛 方見傷風門 秘藏徹清膏 川芎 薄荷葉 各三 分 藁本 一錢 甘草 生半 錢 炙甘草 半錢 蔓荆子 細辛 各一分 右為末每二錢茶清下食後服 按此手足少陽厥隂太陽少隂經藥也 元戎治三陽頭痛 羌活 防風 荆芥 升麻 葛根 白芷 石膏 柴胡 川芎 芍藥 細辛 䓤白 連鬚 若隂證頭痛只用温中藥足矣如理中薑附軰此則専 治三陽頭痛也 治風寒之劑 仲景麻黄湯治太陽傷寒頭痛無汗 桂枝湯治太陽傷風頭痛有汗 二方並見傷寒門 局方如聖餅子治風寒伏留陽經氣厥痰飲頭痛 防風 天麻 各半兩 南星 乾薑 川芎 甘草 炙各一 兩 半夏 半兩 川烏 去皮 一兩 右細末蒸餅糊丸捻作餅子每五餅同荆芥穗細嚼茶 清下 按此足三陽經藥也 秘藏羌活附子湯治冬月大寒犯腦令人腦痛齒亦痛 名曰腦風 麻黄 不去節 黒附子 防風 白芷 白殭蠶 黄栢 各二分 羌活 蒼术 各半 錢 升麻 二分 黄芪 一分 甘草 二分 佛耳草 三 分 無寒嗽去之 右㕮咀水煎服 按此手足太陽陽明太隂經藥也 寳鑑川芎神功散治風熱上攻偏正頭痛 川芎 川烏 白芷 南星 麻黄 各半兩 甘草 一分 右為末每服三錢薑水煎服 按此手足少陽厥隂手陽明太隂經藥也 三因芎辛湯治傷風寒生冷及氣虚痰厥頭疼如破兼眩 暈嘔吐 附子 去皮臍 生用 烏頭 生 天南星 乾薑 甘草 炙 川芎 細辛 各等分 右剉散每四錢薑五片茶芽少許煎服 按此足少陽經藥也 嚴氏小芎辛湯治風寒在腦或感邪濕頭重頭疼眩暈嘔吐 川芎 一兩 細辛 白术 甘草 炙各半 錢 右㕮咀每四錢生薑五片茶牙少許煎服 局方加减三五七散治風寒入腦陽虚頭痛 山茱茰 去核 三斤 細辛 一斤半 乾薑 炮三斤 防風 四斤 附子 三十五隻炮去皮臍 茯苓 去皮三斤 右為末每二錢温酒調下 按已上二方亦足少隂經藥也 治風熱之劑 秘藏青空膏治偏頭疼年深不愈者及療風濕熱頭痛 上壅損目 羌活 防風 各一兩 柴胡 七錢 川芎 五錢 甘草 炙一兩 半 黄連 炒一兩 細挺子黄芩 三兩一半酒 洗一半炒 右為末每服二錢匕熱茶調如膏抄在口内少用白湯 送下如苦頭痛加細辛二分如太隂脉緩有痰減去羌 活防風川芎甘草加半夏 一兩半 如偏頭痛服之不 愈減羌活防風川芎一半加柴胡一倍如陽明頭痛 只與白虎湯中加白芷 按此足三陽經藥也 川芎散治頭目不清利 川芎 三分 羌活 防風 藁本 升麻 甘草 各一錢 柴胡 七分 黄芩 炒四 錢半 黄連 四錢半 酒洗 生地黄 一錢 右為末每服一二錢茶清調下 按此亦三陽經藥也 細辛散治偏正頭疼 細辛 二分 川芎 七分 柴胡 二錢 黄芩 二錢 一半 酒洗一半炒 瓦粉 二錢 炙甘草 一錢 半 黄連 七分 芍藥 半錢 右㕮咀每服三錢煎服 按此少陽少隂太隂經藥也 寳鑑石膏散治頭疼 川芎 石膏 白芷 等分 右為末每服四錢熱茶清調下 按此陽明少陽經藥也已上東垣治風熱頭痛諸方 多不同者以其有臟腑經絡之異也今不詳載其方 然有用羗活防風川芎柴胡升麻藁本細辛之異者 行各經也有用黄芩黄連黄柏知母石膏生地黄之 異者分各臟瀉火也用澤瀉茯苓者導濕也又使邪 氣自天而降也用黄茋者補氣行氣也各隨病而増 損之意不可拘執也 治濕之劑 三因芎术湯治濕著頭重眩暈痛極 川芎 白术 附子 生去皮尖各半兩 桂心 甘草 各一分 右㕮咀每服四錢薑七片棗一枚同煎食前服 按此足少隂經藥也治寒濕之藥有熱者不治 痰厥頭痛之劑 秘藏半夏白术天麻湯治素有脾胃之證時顯煩燥大 便不利又出入為寒氣所鬱悶亂大作火鬱不伸故 也醫疑有熱服踈風丸下之元證不減復添嘔逆食 不能停痰唾稠粘湧出不止眼澁頭旋惡心煩悶氣 短促上喘無氣力目不敢開如在風雲中頭苦痛如 裂身重如山四肢厥冷是胃氣已損復下兩次重虚 脾胃病名曰痰厥頭痛 半夏 一錢半 白术 炒麯 各一錢 天麻 黄茋 人參 蒼术 陳皮 澤瀉 茯苓 各半錢 大麥麫 一錢 半 乾薑 三 分 黄柏 二分 此頭痛苦甚為足太隂痰厥頭痛非半夏不能療目 黒頭旋風虚内作非天麻不能除 詳見試效方 家珎水煑金花丸治頭痛毎發時兩頰青黄眩暈目不 欲開懶欲言語身重兀兀欲吐數日方過此厥隂太 隂合而為病名曰風痰服此藥更灸俠谿二穴不旬 日愈 局方玉壺丸加雄黄白术以治風濕 按此出太隂嘔噦例治風痰之藥也 嚴氏三生丸治痰厥頭痛 半夏 白附子 南星 各一分 右為細末生薑自然汁浸蒸餅為丸菉豆大每服四 十丸食後薑湯下 按此藥出厥隂南星半夏例亦治風痰之藥也 寳鑑茯苓半夏湯治風熱痰逆嘔吐頭痛 大半夏 三枚 赤茯苓 一分 黄芩 甘草 陳皮 各二分 右剉薑三片煎 按此手足太隂經藥治痰挾熱之藥也其治痰挾寒 之藥與治風寒之劑相類者采之 補氣之劑 寳鑑順氣和中湯治年高氣弱清氣不能上升頭面昏 悶本無表邪因發汗數次清陽之氣愈虚故苦頭痛 惡風不喜飲食氣短脉弱弦細而微宜升陽氣 黄茋 一錢半 人參 一錢 白术 陳皮 當歸 白芍 五分 甘草 七分 升麻 柴胡 各三分 川芎 細辛 蔓荆子 各 二 分 右剉作一服水煎食後服 按此即補中益氣湯加減法也内傷頭痛本方加蔓 荆子三分痛甚加川芎二分項痛腦痛加藁本二分 若苦頭痛者加細辛二分諸頭痛併用此四味足矣 若頭上有熱則此不能治當以清空之劑 補血之劑 機要四物湯治頭疼 四物湯中倍加川芎 元戎古方治頭痛欲裂 當歸 二兩酒一升煮取六合 按此二方並出厥隂例藥也 搐藥 本事方治八般頭風 草烏尖 細辛 等分 黄丹 少許 為末搐入鼻中立効 秘方治頭痛不可忍 𤣥胡 七枚 猪牙皂角 肥實者二箇 青黛 二錢 右為末水丸成小餅子如杏仁大用時令病者仰卧 以水化開用竹管送入男左女右鼻中覺藥至喉少 酸令病者坐却令咬定銅錢一箇於當門齒當見涎 出成盆即愈 三因搐鼻藥 蓽撥 良薑 各一分 白芷 一錢 細辛 半錢 右為末每服一小字先含水一口分搐鼻内吐水即 止 秘藏搐鼻鬱金散治風熱頭痛 石膏 芒硝 白芷 各二錢 鬱金 一錢 薄荷 三分 右為末極細口含水鼻内搐之 按此陽明經藥也 太陽經嚏藥 防風 二分 羌活 二分 紅豆 二箇 右為末鼻内搐之 元戎搐藥𤓰蒂散治偏頭痛久不愈服藥及針灸不效 者以其濕氣在頭也 𤓰蒂一味為末少許吹鼻中清水徐徐出一晝夜 濕盡病止為度 按此已上搐藥元戎云亦吐之義也經云濕氣在上 以苦吐之故邪在胸中服之邪在頭目搐之皆吐之 屬也張子和㸃目出淚搐鼻流涕口含漉涎皆以同 乎吐也 貼藥 前本事方或三因藥為末和䓤白搗泥為膏貼兩額 上 雜方 嚴氏䓤附丸治元氣虚壅上攻頭痛 附子 一隻炮去皮臍 右為末䓤涎為丸桐子大空心茶清下 玉真丸治腎厥頭痛不可忍其脉舉之則弦按之則堅 生硫黄 二兩 另研 石膏 硬者 半夏 湯洗十 次 硝石 另研 各一 兩 右為末研匀用生薑自然汁煑糊為丸桐子大每服 四十丸食前米飲下 按頭痛古人多從風而議治故其藥雖有辛平辛涼 辛温辛熱之殊大抵皆於解散之中分所挾之寒熱 耳至於傷寒頭痛仲景論中亦詳兹不詳載但内因 痰厥氣虚血虚頭痛之類東垣雖有論有方學者亦 宜隨病審機而用藥亦難拘於所錄之方以盡其變 也又嚴氏治氣虚頭痛用附子治腎厥頭痛用硫黄 等藥本出三因之論其義皆未切當今姑存之以備 其説耳 玉機微義卷三十四
欽定四庫全書 玉機微義卷三十五 明 徐用誠 原輯 劉 純 續増 頭眩門 論頭眩屬肝虚 内經云徇蒙招尤目瞑耳聾下實上虚過在足少陽厥 隂甚則入肝 按許學士云上虚者肝虛也攻肝虚則頭暈徇䝉者 如以物䝉其首招揺不定目眩耳聾皆暈之狀也故 肝厥頭暈治宜鈎藤散 方見後 論眩暈屬肝木風火之證 原病式曰諸風掉眩皆屬肝木風主動故也所謂風氣 甚而頭目眩暈者由風木旺必是金衰不能制木而木 復生火風皆屬陽陽主乎動兩動相搏則為之旋轉故 火本動也熖得風則自然旋轉也 論傷寒頭眩屬虚 成無已云傷寒頭眩責其虚也起則頭眩與眩冒者皆 發汗吐下後所致是知陽虚也故針經曰上虚則眩然 風家亦多有眩者風主動故爾 論眩暈分内外所因等證 嚴用和云眩暈之證經雖云皆屬於肝風上攻所致然 體虚之人外感六淫内傷七情皆能眩暈當以脉證别 之風則脉浮有汗項強不仁寒則脉𦂳無汗筋攣掣痛 暑則脉虚煩悶濕則脉細沉重吐逆及其七情所感遂使 臟氣不平鬱而生涎結而為飲隨氣上逆令人眩暈眉 稜骨痛眼不可開寸脉多沉此為異耳若疲勞過度下 虚上實金瘡吐衂便利及婦人崩傷産後去血過多皆 令人眩暈當隨其所因而治之 按此所分四氣痰飲亡血等證可謂親切但其所集 之方則欠發明學者當自求之 論頭風眩暈有飲宜吐 子和云大風頭風眩暈手足麻痺胃脘發痛皆風寒濕 三氣雜至合而為痺也在上謂之停飲可用獨聖散吐 之吐訖後服清上辛涼之藥 按此法施於胸膈痰涎閉塞多年眩暈不已血氣充 實之人其效甚㨗 謹按眩暈一證人皆稱為上盛下虛所致而不明言 其所以然之故蓋所謂虚者血與氣也所謂實者痰 涎風火也原病之由有氣虚者乃清氣不能上升或 汗多亡陽而致當升陽補氣有血虚者乃因亡血過 多陽無所附而然當益隂補血此皆不足之證也有 因痰涎鬱遏者宜開痰導鬱重則吐下有因風火所 動者宜清上降火若因外感而得者嚴氏雖分四氣 之異皆當散邪為主此皆有餘之證也世有所謂氣 不歸元而用丹藥鎮墜沉香降氣之法蓋香竄散氣 丹藥助火其不歸之氣豈能因此而復耶内經所謂 治病必求其本氣之不歸求其本而用藥則善矣 頭眩治法 治風之劑 本事川芎散治風眩頭暈 山茱茰 一兩 山藥 甘菊花 人參 茯神 小川芎 各半 兩 右為末毎服二錢酒調下 按此名治風眩而用藥帶補肝之意若因風而頭眩 者分其所挾寒熱而用辛温辛凉之劑可也若因肝 虚而病者此藥雖近理亦難執此而用 治風寒之劑 嚴氏三五七散治陽虚風寒入腦頭痛目眩耳鳴 天雄 炮去皮 細辛 各三兩 山茱茰 乾薑 炮各 五兩 防風 山藥 炒各七 兩 右為末毎服二錢温酒調下 按此治上焦陽虚發散風寒之藥也若果有風寒所 傷而頭眩者但用辛温辛熱之劑解散可也何必拘 此 治濕之劑 嚴氏芎术湯治冒雨中濕眩暈嘔逆頭重不食 川芎 半夏 白术 各一兩 甘草 炙半 兩 右㕮咀每服四錢薑七片煎 按此和中散濕之藥也亦可治痰 治濕之劑 子和芎黄湯治頭目眩暈 大黄 荆芥 川芎 防風 各等 分 右為粗末大作劑料水煎去滓服以利為度 按此瀉上焦風熱之藥也若果有風熱頭眩如防風 通聖之類皆可選揀而用 治痰之劑 嚴氏玉液湯治七情感動氣鬱生涎隨氣上逆頭目眩 暈心嘈忪悸眉稜骨痛 大半夏 湯洗七次 右每服四錢水煎生薑十片煎入沉香水一呷温服 風痰眩暈者宜青州白丸子選用 直指二陳湯治因氣鬱痰眩暈 二陳加乾生薑煎服 按此二方去痰和中之平劑足太隂陽明經藥也若 痰氣甚者如吐下之法皆可施自宜隨證而用 去痰和中瑞竹堂化痰丸亦妙 方見欬門 治血虚頭眩之劑 嚴氏芎藭湯治一切失血過多眩暈不甦 芎藭 當歸 酒浸各 等分 右㕮咀每服四錢水煎服 良方治風六合湯治風虚眩暈 四物湯加秦艽羌活 詳見中風門 按已上二方皆補血和血之藥並出厥隂例然芎歸 補血之陽而四物則隂陽俱補秦芁羌活可為佐使 不宜等分而用 治氣虚頭眩之劑 直指香橘飲治氣虚眩暈 木香 白术 半夏麯 橘皮 白茯苓 砂仁 各半兩 甘草 炙 丁香 各一 分 右剉每服三錢薑五片煎吞蘇合香丸本方加芎歸 各三分官桂半兩治血虚眩暈 按直指方云淫慾過度腎家不能納氣歸元使諸氣 逆奔而上此眩暈出於氣虚也吐衂崩漏肝家不能 收攝榮氣使諸血失道妄行此眩暈生於血虚也夫 既曰腎家不能納氣使氣奔上而用此香散辛熱之 藥此藥果能降氣乎又曰氣虚此藥果能補氣乎又 曰血虚加芎歸官桂夫血虚用芎歸則可矣所加官 桂與丁香木香等藥縱使血有虚寒亦難例用若血 虚有熱者其害将何如哉孟子所謂盡信書則不如 無書者正此類也 治下虚頭眩之劑 局方黒錫丹治隂陽不升降上盛下虚頭目眩暈 養正丹治虚風頭旋吐涎不已此藥升降隂陽 二方並見局方以乳香泡湯送下 順氣散治體虚痰盛氣不順頭目眩暈 南星 一兩炮 川烏 附子 各半兩 木香 二錢 半 右每服三錢薑十片煎 嚴氏沉香磁石丸治上盛下虚頭目眩暈耳鳴耳聾 沉香 半兩另 研 磁石 火煆醋淬 七次研 胡蘆巴 炒 川巴㦸 去 心 陽起石 煅 附子 炮 椒紅 炒 山茱茰肉 山藥 炒各一 兩 青鹽 另研 甘菊花 蔓荆子 各半 兩 右為細末酒煮米糊丸梧子大每七十丸空心鹽湯 下 按已上諸方皆是温熱金石鎮墜之藥雖能補下焦 之陽虚然金石體質雖重必候火煆而成佐以燥熱 之藥多致飛越之亢况眩暈多有屬風屬火之證用 者宜致思焉 雜方 本事鈎藤散治肝厥頭暈清頭目 鈎藤 陳皮 半夏 麥門冬 茯苓 茯神 人參 甘菊花 防風 各半兩 甘草 一分 石膏 一兩 右㕮咀每四錢薑七片煎 按前許學士所論近是則此方用藥其義未詳 謹按頭暈諸方用藥俱未切當直指香橘飲之説尤 為背理大抵外邪之感理宜解表但隨其風寒暑濕 以治痰涎内蓄者必當清痰為先氣虚者宜補氣如 東垣之法血虚者宜補血如四物増損之類若腎虚 而氣不降者又當益隂而補腎若専執前藥豈能中 其肯綮耶 玉機微義卷三十五
欽定四庫全書 玉機微義卷三十六 明 徐用誠 原輯 劉 純 續増 欬逆門 叙欬逆為病 内經云歲金太過欬逆金鬱之發欬逆少隂二氣欬逆 按内經所言欬逆者止此他書惟傷寒論欬逆脉散 者死又金匱治欬逆上氣諸方而已似皆指肺金及 火為病也活人書謂欬逆證為極惡仲景所不載孫真 人云徧尋方論無此名遂斷欬逆為噦證而靈樞云噦 者糓入於胃胃氣上注於肺故寒氣與新糓氣俱入於胃 新故相亂真邪相攻氣并相逆復出於胃故為噦注云 噦氣仵也仵偶敵也保命集又以欬逆為噫噫氣者胸 中氣不交也少隂經至胸中交於厥隂水火相傳而有 聲靈樞云噫者寒氣客於胃厥逆從下上復出於胃故 為噫注云噫象火烟隨焰出心不受邪故噫出之愚謂二説 各有其義未知是否而難知力辨朱氏之非其論見後 論傷寒欬逆有寒有熱 活人書云欬逆者仲景所謂噦是也胃寒所生傷寒本 虚攻其熱必噦又云傷寒大吐下之極虚後極汗出者 因得噦所以然者胃中寒冷故也橘皮亁薑湯羌活附 子散半夏生薑湯退隂散主之不差者灸乳下必愈然 亦有陽證者欬逆者有潮熱時時噦小柴胡湯橘皮竹 茹湯又云傷寒噦而腹滿視其前後何部不利利之愈 按活人書以欬逆為噦故今從而以仲景言噦者入於 欬逆之門縱使仲景言噦非此證而活人論證用藥則 是欬逆而非嘔噦大抵欬逆者多由汗下之後胃虚而 作活人以虚作寒治故用諸温熱之藥然亦有虚而有 熱者有實而有熱者所引橘皮竹茹湯未能詳盡也 欬逆分隂陽證 畧例云陽證欬逆者胃熱失下也隂消将盡陽逆上行使隂 不内也為之惡候或兼以舌攣語言不正而反昏胃與咽痛 者少隂也速下之宜大承氣湯若陽極脉微将盡者不宜 下宜瀉心湯養隂退陽而已涼膈芒硝清肺亦可隂證者 内已伏隂隂氣太甚腎水擅權肝氣不生胃火已病丁火又 消所有遊行相火寒邪迫而率集於胸中亦欲盡也故令人 發熱大渴引飲并去葢覆病人獨覺熱也他人按之身體 皆寒此火即無根之火也故用丁香亁薑之類温胃其火 自下欬逆乃止非如陽證以涼膈瀉心湯退心火隂氣乃 生且隂證欬逆從嘔噦而生胃寒嘔噦不已陽逆繼之也 按欬逆本由隂氣已虚陽火暴甚直衝而上出於胃 入於肺而作聲東垣用凉藥者所以瀉熱降火也若夫 所謂隂證欬逆者蓋以隂氣先消陽火亦竭浮於胸 中亦欲散也故不宜用寒而反以温藥養胃留其陽 氣胃氣一和陽生則隂長之説也而此畧例以陽證 為失下用承氣瀉心二藥分便秘便軟用之則可矣 以隂證為隂氣太甚腎水擅權寒邪迫火而上愚謂 腎隂若盛則火自不妄動矣其所謂寒邪者未審其 指受外寒耶内寒耶還只是虚耶姑俟明哲 又案張子和云火欲上行為寒邪所遏寒不勝火 故作聲此則是上寒遏下熱與外寒鬱内熱之義同 亦與前説不同 辯欬逆與噦不同 難知云夫欬逆證活人斷為噦逆其説似是而非蓋噦 者乾嘔也若有物直出則為吐也嘔物旋出則為嘔也 嘔無物出則為噦也欬逆者或水漬於肺而心痞或連 續不已而氣逆或喜笑過多而氣噎或嚥飲而錯喉而 氣搶或急食亁物而氣塞皆能作欬逆之聲連續不絶 俗謂之吃忒是也大抵欬逆者不順之義吃忒者差錯 之義二者皆氣不得下為火熱托之而使上至咽喉中 噎而止也人或以紙撚鼻嚏而止或詐寃盜賊因恐而 止或鼻熱聞食香調氣而止皆抑之駭之而使氣下也 千金以欬逆上氣者為病肺脉散者死是心火刑於肺 金也是以李氏稱易老云欬逆者火熱奔急上行而肺 金不内何其當哉故便秘者大承氣湯下之便軟者瀉 心湯主之朱氏斷為胃寒并陽證二法用藥治噦雖勝 大抵其噦之意止是氣逆上行似欬逆耳即非仲景所 謂欬逆之本證也盡噦者出聲也噦出其氣噦聲盡然 後吸欬逆者入聲也抑氣不出逆聲盡然後呼也出入 呼吸其大不同兼嘔噦者本於胃欬逆者本於肺何其 難辨哉 欬逆噦分手足經標本辨 難知云活人以欬逆為噦謂若可下之宜調胃承氣湯 是邪氣在胃故斷之為噦是則然矣抑不思欬逆者是 足陽明失下傳手太隂活人但言其火之本不言其火 之標炎上至極髙之分而欬逆也合而觀之噦與欬逆 同一熱也分而言之噦為本為膽為胃為中欬逆為標 為心為肺為上若標病應見止當治標不必名噦若 言作噦使後人只見膽胃本而不見心肺標也此一説 又足經甲戊而傳手經丁辛也 按海藏論欬逆與噦二者不同謂其聲有出入之異 臟腑有肺胃標本之殊其説尤長但欬逆與噦其氣 皆自下而上嘔噦則直出於口欬逆則至咽膈吃忒 而中止然後出也實非有出入之異 論雜病欬逆皆由病後胃虚所生 三因云欬逆之病古人以為噦耳多因吐利之後胃中 虚寒遂成此疾亦有胃中虚膈上熱噦至八九聲相連 収氣不回者大抵傷寒乆病後老人虚人及婦人産後 多有此證者皆病深之候也亦有噦而心下痞悸者有 痰水所為别無惡候者是 論吃逆病由隂虚火上亦有暴病屬實者附 丹溪云吃病者氣逆也氣自臍下直衝上出於口而作 聲之名也書曰火炎上内經曰諸逆衝上皆屬於火古 方悉以胃弱言之而不及火且以丁香柿蒂竹茹陳皮 等劑治之未審孰為降火孰為補虚人之隂氣依胃為 飬胃土傷損則木氣侮之矣此土敗木賊也隂為火所乗 不得内守木挾相火乘之故直衝清道而上言胃弱者 隂弱也虚之甚也病人見此似為危證然亦有實者不 可不知趙立道年近五十質弱而多怒七月炎暑大飢 索飯其家不能急具因大怒両日後得滯下病口渇自 以冷水調生蜜飲之甚快滯下亦漸緩如此者五七日 召予視脉稍大不數遂令止蜜水渇時且令以人參白 术煎湯調益元散與之滯下亦漸収七八日後覺倦甚 發吃予知其因下乆而隂虚也令其守前藥然滯下尚 未止又以煉蜜飲之如此者三吃猶未止衆皆尤藥之 未當将以薑附飲之予曰補藥無速效附子非補隂者 服之必死衆曰冷水飲多得無寒乎予曰炎暑如此隂 涼非寒勿多疑待以日數力到當自止又四日而吃止 滯下亦安又陳澤仁年近七十厚味之人也有乆喘病 而作止不常新秋患滯下食大減至五七日後吃作召 予視脉皆大豁衆以為難予曰形瘦者尚可為以人參 白术湯下大補丸以補血至七日而安此二人者虚之 為也又一女子年踰笄性躁味厚暑月因大怒而吃作 每作則舉身跳動神昏不知問之乃知暴病視其形氣 俱實遂以人參蘆湯飲一椀大吐頑痰數椀大汗昏睡 一日而安人參入手太隂補陽中之隂者也蘆則反耳 大瀉手太隂之陽女子暴怒氣上肝主怒肺主氣經曰 怒則氣逆氣因怒逆肝脉乘火侮肺故吃大作而神昏 參蘆喜吐痰盡氣降而火衰金氣復位胃氣得和而觧 矣 謹按欬逆一證古方悉作胃寒所致俱用丁香柿蒂 薑附等藥然此證有虚有實有火不可專作寒論盖 傷寒發汗吐下之後與滯下日乆及婦人産後而有 此者皆隂大虚之為也若平人食入太速而氣噎或 飲水喜笑錯喉而氣搶或因痰水停膈心下或因暴 怒氣逆痰厥或傷寒熱病失下而有此者則皆屬實 也夫水性潤下火氣炎上今其氣自下衝上而作聲 非火而何大抵治法虚則補之補中須分寒熱如因 汗吐下誤服寒凉過劑當以温而補之如脾胃隂虚 火逆衝上當以平而補之挾熱者涼而補之若夫實 者如傷寒失下地道不通因而欬逆當以寒下之如 痰飲停蓄心下或暴怒氣逆痰厥此等必形氣俱實 别無惡候皆當隨其邪之所在而涌之泄之清之利 之也世醫凡遇此疾首以丁香柿蒂為言殊不知此 藥不能補虚不能降火不能清氣利痰唯有温煖助 火而已豈宜總治斯疾乎 欬逆治法 治熱之劑 活人橘皮竹茹湯治噦逆嚴氏治吐利後胃虚膈熱而 欬逆 橘皮 一升 竹茹 一升半 甘草 二兩炙 人參 半兩 棗子 三十箇 生薑 半兩 右剉以水一斗煮取三升去滓温服一升日三服 按此出太隂嘔噦例藥也姜棗參橘亦是温藥故三 因云此治胃中虚冷但以此藥比之姜桂丁香則性 平故從嚴氏入治熱之劑 小柴胡湯治陽證欬逆 難知大承氣湯治欬逆大便秘者 二方並見寒門 瀉心湯治欬逆大便軟利者 方見心下痞門 治寒之劑 半夏生薑湯治噦欲死 半夏 洗一兩 一錢 生薑 二兩切 右水二盞煎八分分作二服 橘皮乾薑湯治噦 橘皮 通草 乾薑 桂心 甘草 炙各二 兩 人參 一兩 右剉每服四錢水煎温服日三次 按已上二方並太隂嘔噦例藥也 三因丁香散治欬逆 丁香 杮蒂 各一錢 甘草 炙 良薑 各半 錢 右爲末熱湯㸃二錢乗熱服不拘時 嚴氏柿蒂湯治胸滿欬逆不止 杮蒂 丁香 各一兩 右㕮咀四錢薑五片煎家珍有人參一味寳鑑有青 陳皮二味並各等分爲末水煎服 按已上二方並太隂陽明經藥也 活人羌活附子散治欬逆嚴氏治吐利後胃寒欬逆 羌活 附子 炮 茴香 微炒各 半兩 木香 乾薑 各一棗許 大 右細末每服一錢水一盞塩一捻同煎熱服 三因方木香作丁香 按此太陽少隂太隂經藥也 本事方治隂毒欬逆 川烏頭 乾薑 炮 附子 炮 肉桂 芍藥 甘草 炙 半夏 吳茱萸 陳皮 大黄 右等分爲細末每服一錢薑五片煎去濁查取清熱 服 按此三隂經藥也 補虚之劑 寳鑑炙甘草湯治許伯威中氣本弱病傷寒八九日醫 見其熱甚以凉藥下之又食梨三枚痛傷脾胃四肢 冷時發昏憒其脉動而中止有時自還乃結脉也心 亦悸動吃逆不絶色變青黄精神減少目不欲開踡 臥惡人語以此藥治之 甘草 炙 生薑 桂枝 人參 生地黄 阿膠 麥門冬 麻子仁 大棗 成無已云補可以去弱人參大棗之甘以補不足之 氣桂枝生薑之辛以益正氣五臟痿弱榮衛涸流濕 劑所以潤之麻仁阿膠麥門冬地黄之甘潤經益血 復脉通心也加以人參桂枝急扶正氣生地黄減半 恐傷陽氣剉一兩服之其證減半再服而安 按此心肺藥也 謹按欬逆諸方古方唯有治寒之劑至於補虛降火 養隂之藥及治痰氣厥逆之法皆未詳也學者自宜 隨證用之 灸法 嚴氏云欬逆治法婦人屈乳頭向下盡處骨間是穴丈 夫及乳小者以一指爲率正男左女右與乳相直間䧟 中動脉處是穴艾炷如小豆許灸三壯 玉機微義卷三十六
欽定四庫全書 玉機微義卷三十七 明 徐用誠 原輯 劉 純 續增 心下痞滿門 論痞為濕土之病 内經云備化之紀其病痞又云太隂所至為積飲痞膈 按原病式云痞與否同不通泰也謂精神榮衛血氣 津液出入流行之紋理閉密而為痞也 論傷寒心下痞 成無已云傷寒心下滿者不經下後則有吐下之殊若 下後則有結胸痞氣之别經曰病人手足厥冷脉乍𦂳 邪結在胸中心滿而煩當吐之又云脉浮而大心下反 硬有熱屬臟者攻之此二者不經汗下而心下滿或吐 之或下之隨其邪氣之髙下要在泄其邪也又邪氣在 表未應下而强下之邪氣乘虚結於心下實者硬滿而 痛為結胸虚者滿而不痛為虚痞盖結胸是實邪大䧟 胸湯主之痞是虚邪須諸瀉心湯散可也 論痞為痰飲及諸氣所致 詳見各門 論傷寒雜病痞皆血證 秘藏云内經曰備化之紀其病痞又曰太隂所致為積 飲痞膈太隂者濕土也主壅塞乃土來心下為痞滿也 傷寒下之太早亦為痞乃因寒傷榮血心主血邪入於 本故為心下痞仲景瀉心湯數方皆用黄連以瀉心下 之土邪至於酒積雜病下之太過亦作痞滿皆血證也 蓋下多則亡隂亡隂者即損脾胃謂脾胃水榖之隂亡 也故胸中之氣以其血虚而下䧟於心之分故致心下 痞上宜理脾胃以血藥治之若全用氣藥𨗳之則其痞 益甚而復下之氣愈下降必變為中滿皷脹非其治也 又有虚實之殊如實痞大便秘厚朴枳實主之虚痞大 便利芍藥陳皮主之飲食所傷而為痞滿者當用藥消 𨗳其胸中窒塞欲吐者則宜吐之 難知云傷寒痞者從血中來從外之内從無形雜病痞 者亦從血中來從内之外從有形故無形以苦泄之有 形以辛散之 按痞之凝滯閉塞人皆知氣之不運也獨東垣指以 血病言之謂下多則亡隂而損血此前人之未論也 世有用氣藥治痞而不效者蓋不知此理故也 論諸瀉心湯用藥寒熱不同 保命集云三隂三陽之標本治各不同有用寒藥而為 熱痞大黄黄連之類也有用寒熱藥者隂與陽不和而痞 大黄黄連加附子之類也有用辛熱藥多而寒藥少者隂 盛陽虚而痞半夏甘草生薑瀉心三方之類瀉心湯者非 瀉心火之熱瀉心下之痞也通而論之其藥陽多而隂少 蓋病發於隂而得之有大黄黄連瀉心湯獨為隂心下痞 而脉疾一證桂枝後用從太陽浮弱所變餘皆隂陽雜用 論痞為熱證 直格云傷寒裏之隂分已受熱邪是病發於隂也或熱 微下證未全誤下之早則裏熱除去表熱乗虚入裏而 作痞也故仲景攻痞多用大黄黄連黄芩寒藥爾後或 加附子乾薑之類者是以辛熱佐其寒藥欲令開發痞 之怫熱結滯也非攻寒耳 按前保命集論瀉心湯分隂陽寒熱多少而用藥可 謂詳切矣而此論則專主於熱二者似乎不同要之 各有所當葢直格是言其受病之本保命集是論其 用藥之標若以為痞有隂寒之證耶則仲景瀉心五 方何皆用黄芩黄連之藥若以為痞無隂陽之異耶 何瀉心湯又有兼用乾薑附子半夏生薑之類者也 一言其本一論其標而已 謹按痞之為病由隂伏陽蓄氣與血不運而成處心 下位中央䐜滿痞塞皆土之病也與脹滿有輕重之 分痞則内覺痞悶而外無脹急之形脹滿則外亦有 形也前人所論皆指誤下而致之葢誤下則裏氣虚 故傷寒之表邪乗虚入於心下雜病則所受之邪氣 亦蓄於心下因致痞也亦有不因悞下而得之如中 氣虚弱不能運化精微為痞者有飲食痰積不能施 化為痞者有濕熱太甚土乗心下為痞者故古方治 痞用黄連黄芩枳實之苦以泄之厚朴生薑半夏之 辛以散之人參白术之甘苦温以補之茯苓澤瀉之 淡以滲之隨其病之所在以調之也既痞同濕治惟 宜上下分消其氣如果有内實之證庶可畧與踈𨗳 世人苦於痞塞喜行利藥以求速效暫時通快痞若 再作益以滋甚是皆不察夫所謂下多亡隂之意也 心下痞滿治法 治熱之劑 仲景大黄黄連瀉心湯治心下痞按之濡其脉關上浮 者或寸沉關浮而有熱者 大黄 二兩 黄連 一兩 右剉以麻沸湯二升漬之須臾絞去滓分温再服 按此手少隂經藥也出陽明例成無已云大黄黄連 以𨗳瀉心下之虚熱以麻沸湯漬服者取其氣薄而 泄虚熱也 又按活人云伊尹湯液論大黄黄連黄芩湯共三味 今監本無黄芩脫落之也又保命集無黄芩却加甘 草 一兩 散寒泄熱之劑 仲景附子瀉心湯治心下痞而復惡寒汗出脉沉遲也 大黄 二兩 黄連 黄芩 各一兩 附子 一枚炮去皮别煑 右剉以麻沸湯二升漬之須臾絞去滓内附子汁分 温再服 半夏瀉心湯治汗下後身寒痞滿而嘔食飲不下脉微 按之不痛非柴胡證 半夏 半升洗 黄芩 乾薑 人參 各三兩 黄連 一兩 大棗 十二枚 甘草 二兩炙 右七味以水一斗煑取六升去滓再煑取三升温服 一升日三服 生薑瀉心湯治汗下後胃中不利乾噫食臭自利腸鳴 脇下有水氣而心下痞滿 比半夏瀉心湯加生薑 四兩 減乾薑作 一兩 甘草瀉心湯治下之後腹中雷鳴心下痞硬再下之痞 益甚此非結熱以胃中虚客氣上逆也 比半夏瀉心湯無人參加甘草作 四兩 按以上諸瀉心湯元戎云手少隂藥也以其心下痞 故入陽明例况服梔子黄芩黄連黄栢大黄為上下 通經之劑安得不例陽明乎 秘藏大消痞丸治一切心下痞悶及積年久不愈者 黄連 炒 黄芩 各六錢 薑黄 白术 各一錢 炙甘草 砂仁 乾生薑 神麯 炒各一錢 人參 二錢 枳實 炒五錢 橘皮 二錢 澤瀉 三錢 厚朴 炒三錢 猪苓 一錢半 半夏 四錢 右同為細末水浸蒸餅丸桐子大毎五十丸至百丸 白湯下 枳實消痞丸治右關脉浮弦心下虚痞惡食懶倦開胃 進食 枳實 黄連 各五錢 乾生薑 二錢 半夏麯 三錢 厚朴 炙四錢 人參 三錢 白术 三錢 炙甘草 二錢 茯苓 大麥麫 各二錢 右同為細末水浸蒸餅為丸毎三五十丸温水下 按以上二方並半夏瀉心湯加減法也内有枳术湯 四君子五苓平胃等利濕消痞補虚之藥也 温中散飲之劑 寳鑑枳實理中丸治中脘痞滯氣不宣通積寒停飲食 不化 人參 乾薑 炮 白术 枳實 甘草 炙各一兩 右為細末煉蜜為丸如雞子黄大毎服一丸細嚼白 湯下或沸湯化服活人有茯苓 深師消飲丸治停飲心下痞 方見痰飲門 按已上二方並出陽明飲痞例 理氣之劑 活人桔梗枳殻湯治傷寒痞氣胸滿欲絶 桔梗 枳殻 去穰炒各三兩 右剉水二盞煎至一盞去滓分作二服 按此手太隂經藥也出少隂枳殻例活人云審知是 痞先用湯尤妙縁枳桔行氣下膈先用之無不驗也 海藏云活人用此非治痞也審知錯下必成痞是氣 將䧟於胸中故先用此使不至於痞也若已成痞而 用則失之晩胸中之氣反痞矣先之一字預早之意 也先用此若不應後當以仲景痞藥治之若執此治 痞其害深矣 宣明㯽榔散治傷寒隂證下後成痞滿而不痛按之軟虚 㯽榔 枳殻 等分 右為末毎服三錢煎黄連湯調下 寳鑑三脘痞氣丸治三焦痞滯水飲停積脇下虚滿 木香 白豆蔲 青皮 炒 京三稜 炮各一兩 㯽榔 半兩 半夏 湯洗七次 大腹子 陳皮 各二兩 砂仁 沉香 各半兩 右為末麫糊為丸桐子大毎服三十丸加至六十丸 食後陳皮湯下 按此出太隂調氣例藥也 秘藏木香消痞丸治因憂氣結中脘腹皮厚微痛心下 痞滿不思飲食 木香 半兩 柴胡 四錢 橘皮 三錢 甘草 炙 半夏 各一兩 乾薑 半兩 當歸尾 一錢 紅花 半錢 右為細末水浸蒸餅丸服之 補虚之劑 加味補中益氣湯治内傷心下痞 方見内傷門 脉緩有痰而痞加半夏黄連 脉弦四肢滿閉便難而心下痞加柴胡黄連甘草 大便秘燥加黄連桃仁少加大黄歸身 心下痞夯悶者加白芍黄連 心下痞腹脹加五味子白芍砂仁如天寒少加乾薑 或中桂 心下痞中寒者加附子黄連 心下痞嘔逆者加黄連生薑陳皮如冬月加黄連少 入丁香藿香葉 能食而心下痞加黄連半錢枳實三錢如不能食心 下痞者勿加止依方服之 食已心下痞别服橘皮枳术丸 按難知云中滿者勿食甘不滿者當食之如自覺滿 而外無脹急之形乃痞也是不滿也當以甘而撐柱 之又太陽病下之腹滿時痛為脾桂枝加芍藥湯滿 木也為甘所主故用芍藥之酸克其滿酸凉除滿急 收能除甘所主甘温生滿緩散能除酸所主也 謹按痞證有氣不運化及隂虚損血者前論已詳故 收入此補虚之劑但世俗不明此理徃徃例用峻快 藥下之復痞或致危篤者多矣 玉機微義卷三十七
欽定四庫全書 玉機微義卷三十八 明 徐用誠 原輯 劉 純 續增 吐酸門 吞酸附 論吐酸屬熱 内經云諸嘔吐酸皆屬於熱又云少陽之勝嘔酸 原病式云酸者肝木之味也由火勝制金不能平木則 肝木自甚故為酸也如飲食熱則易於酸矣是以肝熱 則口酸也或言為寒者但謂傷生硬冷物而喜噫醋吞 酸故俗醫主於温和脾胃豈知人之傷於寒也則為病 熱蓋寒傷皮毛則腠理閉宻陽氣怫欎而為熱故傷寒 熱在表以麻黄湯熱藥發散使腠理開通汗泄熱退而 愈也凡内傷冷物者或即隂勝陽而為病寒或寒熱相 搏而致腸胃陽氣怫欎而為熱亦有内傷冷物而反病 熱得汗泄身凉而愈也或微而吐為中酸俗謂之醋心 法宜温藥散之亦猶解表之義若久喜酸不已則不宜 溫之宜以寒藥下之後以凉藥調之結散熱去則氣和 也所以中酸不宜食粘滑油膩者謂能令氣欎不通暢 也宜食糲食菜蔬能令氣通利也 論雜病吐酸與病機外邪不同 發明云病機諸嘔吐酸皆屬於熱此上焦受外來客邪 也胃氣不受外邪故嘔仲景以生薑半夏治之以雜病 論之嘔吐酸水者甚則酸水浸其心不任其苦其次則 吐出酸水令上下牙酸澁不能相對以大辛熱藥療之 必减吐酸水嘔出也酸味者收氣也西方肺金旺也寒 水乃金之子子能令毋實故用大醎熱之劑瀉其子以 辛熱為之佐而瀉肺之實以病機作熱攻之誤矣葢雜 病醋心濁氣不降欲為中滿寒藥豈能治之乎 按吐酸原病式為熱而此作寒論治者葢東垣以内 傷不足之病末傳寒中濁氣不降不宜用寒藥治療 乃指為寒却以素問病機之説作外感客邪論與諸 腹脹大論分寒熱脹義相同以下文丹溪之論觀之 其説方備 辯素問東垣論酸不同 丹溪云或曰吐酸素問明以為熱東垣又言為寒何也 予曰吐酸與吞酸不同吐酸是吐出酸水如醋平時津 液隨上升之氣欎積而成欎積之乆濕中生熱故從火 化遂作酸味非熱而何其有欎積之乆不能自湧而出 伏於肺胃之間咯不得上咽不得下肌表得風寒則内 熱愈欎而酸味刺心肌表溫煖腠理開發或得香熱湯 丸津液得行亦可暫解非寒而何素問言熱者言其本 也東垣言寒者言其末也但東垣不言外得風寒而作 收氣立説欲瀉肺金之實又謂寒藥不可治酸而用安 胃湯加减二陳湯俱犯丁香且無治濕熱欎結之法為 未合經意予嘗治吞酸用黄連茱萸各炒隨時令迭其 佐使蒼术茯苓為輔佐湯浸炊餅為小丸吞之仍教以 糲食蔬菜自養則病易安 謹按吐酸一證以病機言之則屬於熱以臟腑論之 則脾胃受病以内邪言之則痰飲宿食之所為故治 法熱者寒之脾惡濕以苦燥之有痰飲者清之散之 分利之有宿食者消之𨗳之驅逐之局方不察斯故 以噫醋吞酸醋心吐酸水之證並入於諸氣門中率 用溫熱之藥豈吐酸專主於寒而無他證也故此一 門以叙河間東垣丹溪之論其病源治法無餘蘊矣 吐酸治法 治寒溫胃之劑 發明藿香安胃散治脾胃虚弱不進飲食嘔吐不待腐 熟 藿香 丁香 人參 各二錢半 陳皮 五錢 右為細末毎服二錢水煎入生薑 按此手太隂足陽明太隂經藥也 加减二陳湯治痰飲為患嘔吐頭眩心悸或因食生冷 脾胃不和 丁香 一兩 半夏 陳皮 各五兩 茯苓 三兩 甘草 一兩半 右㕮咀四錢水煎入生薑煎服 按此出太隂嘔噦例藥也 三因麹末丸治中脘宿食留飲酸蜇心痛口吐清水 神麯 炒三兩 蒼术 泔浸三宿洗淨日乾炒一兩半 陳皮 一兩 右為末生薑汁别煑神麹糊為丸薑湯送下 按此足陽明足太隂經藥也 謹按吐酸諸方前人作寒藥治之甚多兹不詳載至 於治熱之藥前人既以斯證為寒所以絶無其方也 若夫消痰去食解外寒治欎熱之法又當隨證用焉 玉機微義卷三十八
欽定四庫全書 玉機微義卷三十九 明 徐用誠 原輯 劉 純 續增 痓門 論痓病屬濕强直屬風 内經曰諸痓項强皆屬於濕王注太陽傷濕又云諸暴 强直皆屬於風王注陽内欎而隂行於外 按内經言痓肺腎太陽督脉與夫六氣皆能為之大 抵專生於濕故原病式云諸痙强直筋勁强直而不 柔和也土主安靜故也隂痓曰柔痓陽痓曰剛痓亢 則害承乃制故濕過極反兼風化制之然兼化者虛 象實非風也又云諸暴强直皆屬於風謂筋勁强有 力不柔和也然燥金主於𦂳歛短縮勁急風木為病 反見燥金之化由亢則害承乃制也又況風能勝濕 而為燥也愚謂土性安靜木性動搖痓病强直而安 靜故主於濕風病强直而搐搦故屬於風況土氣之 下木氣乗之故痓之强直有似於風又木氣之下金 氣乗之金之𦂳歛勁切與土相近故風之强直有似 於濕二者有本化有虛象不可不察也 又按病機治痓治風之法云諸痓項强皆屬於濕寒 濕同性水火同居故足太陽屬水而位下所以濕可 傷也其脉下項故主項强太陽表中風加以濕客於 經中内挾寒濕則筋脉抽急故痙項強而不柔和當詳 有汗無汗治以流濕祛風緩發表而愈也强直屬風 乃厥隂風木勢甚而成千金以强直為風治以瀉火 補金木能自平矣愚謂此言痓病項强以外感風寒 濕氣者言之也風病强直以風木自病者言也 論傷寒剛柔二痓 仲景云太陽病發熱無汗而反惡寒名曰剛痓太陽病 發熱汗出而不惡寒名曰柔痓病身熱足寒頸項强急 惡寒時頭熱面赤獨頭動揺卒口噤背反張者痓病也 若發其汗寒濕相得其表益虚即惡寒甚 按活人云太陽經先因傷風又感寒濕而致然也古 人謂之痓又作痙痙者强直也古人以强直為痓外 證與傷寒相似但其脉沉遲弦細而項背反張强硬 如發癎狀為異耳察其有汗無汗以分剛柔二痓無 汗葛根湯主之有汗桂枝加𤓰蔞湯主之剛痓胸滿 口噤脚攣急咬齒當行大承氣湯愚謂剛痓柔痓並 屬太陽至於項强口噤一證例太陽兼陽明也因有 陽明故不冝發汗而有用大承氣湯法者難知云傷 寒痓證五種皆屬太陽餘經不言聖人之大意也若 頭低視下手足牽引肘膝相搆陽明痓也若一目或 左或右邪視并一手一足搐搦者少陽痓也汗之止 之和之下之各隨其經可使必已葢謂此也 論致痓病因 仲景云太陽病發汗太多因致痓 風病下之則痓復 發汗必拘急 瘡家雖身疼痛不可發汗汗出則痓 按此謂發汗下之而致痓則不專於風寒濕之外傳 矣是又因壞證而成也發汗下之太過皆亡津液損 血之所由也 痓病脉法 脉經云太陽病發熱脉沉而細者名曰痓為難治 夫 痓脉按之𦂳如弦直上下行 痓家其脉伏堅直上下 腹暴脹大為欲解脉反伏弦者痓 痓病發其汗已 其脉浛浛如蛇 按痓證屬風寒濕所傷有汗者脉必浮緩無汗者脉 必浮𦂳若其脉沉細者濕所傷也堅直上下行皆𦂳之 象也發汗已如蛇亡津液而無胃氣之象也 論隂陽痙 活人書云隂陽二痙者陽痙屬剛痓隂痙屬柔痓以附 子散桂心白术湯附子防風散八物白术湯可選而用 之 按仲景論剛柔二痓並屬太陽活人論隂陽二痓既 以陽痙屬剛痓隂痙屬柔痓而乃以术附薑桂諸熱 藥治隂痙則是以隂專為寒治矣恐非至當之論姑 伺明哲其方兹不載詳見本論 論風搐反張有風火之證 子和書云吕君玉妻年三十病風搐目眩角弓反張數 日不食諸醫皆作驚風暗風風癎治之以南星雄黄烏 附用之不効戴人曰諸風掉眩皆屬肝木陽主動隂主 靜由火盛制金不能平木肝木茂而自病先涌風痰二 三升次以寒劑下之又以䤵針刺百㑹穴出血二盃立 愈 按風搐本與痓證不同而痓證屬濕土極必兼風木 動搖之化風搐屬木木極必見金燥𦂳歛之形要之 亦可同論故取此條以證痓病不專於風寒濕之外 至亦有風火熱之内作者也 論痓證屬内虛所致 三因方云夫人之筋各隨經絡結束於身血氣内虛外 為風寒濕熱之所中則痓以風散氣故有汗而不惡寒 曰柔痓寒泣血故無汗而惡寒曰剛痓原其所因多由 亡血筋無所营故邪得以襲之所以傷寒汗下過多與 夫病瘡人及産後致斯疾者槩可見矣診其脉皆沉伏 弦𦂳但陽緩隂急則乆乆拘攣隂緩陽急則反張强直 二證各異不可不别 按傷寒言痓專主外邪為病陳無擇發明血氣内虛 一節實與仲景所言汗下過多者相合可謂善矣惜 乎用藥未能詳明也又言隂緩陽急則太陽痓也陽 緩隂急則陽明痓也 論産後發痓 郭稽中云産後汗出多而變痓者由産後血虛肉理不 宻故多汗因遇風邪搏之則變痓冝灌小續命湯稍緩 即汗出如雨手拭不及不可治也 按此既云産後則血氣本虛矣汗出既多則衛氣亦 虛縱有風邪乗之小續命用麻黄軰其可服乎況有 虛象而實非風者哉陳無擇雖嘗論其失所用大豆 紫湯大聖散亦未盡善也 謹按傷寒痓病活人以太陽中風又感寒濕而致則 專於外邪所傷然仲景亦有汗下過多之戒則又出 於壞證所成矣葢外邪所傷者通冝解散仲景言剛 柔活人分隂陽難知論經絡等諸方詳矣至於治壞 證補虚救失之法諸方則亡也又千金謂温病熱入 腎中亦為痓小兒病癎熱盛亦為痓若此治法俱未 之見也況此二者之外又有血氣本虚之人如産後 汗出多而變痓者或因七情怒氣而發痓者或因濕 熱内盛痰涎壅遏經絡而作痓者治各不同也大抵 傷寒有外邪之可解宜用風藥發散風寒又風藥亦 能勝濕耳至於邪熱入腎亦非風藥之所能療也其 内證作痓本無外邪前人豈仍用風藥處治惟宜補 虚降火敦土平木清痰去濕隨證而用不可不察也 痓證治法 解散之劑 金匱括蔞桂枝湯治太陽病其證備身體强几几然脉 反沉遲此為痓病 括蔞根 甘草 炙各二兩 桂枝 芍藥 生薑 各三兩 大棗 十二枚 右六味以水九升煑取三升分温三服取微汗汗不 出食頃啜熱粥發之 按此出太陽例藥也 葛根湯治太陽病無汗而小便反少氣上衝胸口禁不 得語欲作剛痓 方見傷寒門 海藏神术湯治剛痓 加羌活 獨活 麻黄 白术湯治柔痓 加桂心 黄茋 白术 活人舉卿舉敗散治新産血虚痓者汗後中風發搐亦 然荆芥穂不以多少微炒為末大豆黄卷熟以酒沃 之去黄卷取汁調細末三五錢和查飲之其效如神 一方只以好酒調服 按此太陽厥隂經藥也按本草荆芥能發汗破結氣 下瘀血除風濕痺亦是攻邪之藥若血氣果虚之人 亦非所宜也 攻下之劑 金匱大承氣湯治痓為强腦滿口禁卧不着席脚攣急 必齘齒可與 見本方 按此陽明經藥也陽明揔宗筋以風寒濕熱之邪入 於胃津液不行宗筋無所養故急宜用此湯下濕熱 行津液宣明云痓病目置口禁背强如弓卧搖動手 足搐搦通宜三一承氣湯下之亦此意也然非察證 之明的有内實熱者不可輕用 去風養血之劑 難知防風當歸散治發汗過多發熱頭面搖卒口禁背 反張者宜去風養血 防風 當歸 川芎 地黄 各一兩 右剉毎服一兩水煎服 謹按痓證發汗過多與夫血氣内虚之人自當隨證 用藥古方於此等處多缺畧姑叙此方以見意爾至 於發散風寒行經之藥甚多及活人治隂痙諸温藥 難知分經絡用藥兹並不載用究本書 玉機微義卷三十九
飲定四庫全書 玉機微義卷四十 明 徐用誠 原輯 劉 純 續增 癘風門 叙癘風為病 内經曰風氣與太陽行諸脉俞散於分肉之間與衛氣 相干其道不利故使肌肉膹䐜而有瘍衛氣有所凝而 不行故其肉有不仁也癘者有榮衛熱腑其氣不清故 使鼻柱壞而色敗皮膚瘍潰風寒客於脉而不去名曰 癘風 癘風治法 内經云病大風骨節重鬚眉墮名曰大風刺肌肉間故 汗出百日王注泄衛氣之怫熱刺骨髓汗出百日泄榮 氣之怫熱凡一百日鬚眉生而止針怫熱屏退隂氣内 復故多汗出鬚眉生也靈樞云癘風者數刺其腫上已 刺以銳針針其處按出其惡氣腫盡乃止常食方食勿 食他食以犯其病 論癘風屬肺生䖝屬木皆血熱之病 病機云内經云脉風成為癘俗云癩病也先樺皮散從 少至多服五七日灸承漿穴七壯灸瘡輕再灸瘡愈三 灸之後服二聖散泄熱祛血中之風邪戒房室三年病 愈藥灸同止述類象形此治肺風之法也然此疾非止 肺臟有之以其病發於鼻俗呼為肺風也鼻腫凖赤脹 大而為瘡乃血隨氣化也氣既不施則血為之聚血既 聚則使肉爛而生䖝也生䖝者厥隂主之厥隂為風木 主生五䖝葢三焦相火熱甚而制金金衰故木來尅侮 宜瀉火熱利風之劑䖝自不生也故此疾血熱明矣當 以藥緩疎泄之煎局方升麻湯下錢氏瀉青丸餘病各 隨經治 按癘風皮毛血脉先受病二者屬榮衛所主故言肺 風至於内壞生䖝又陽明厥隂所屬故其用藥皆疎 泄肺氣祛逐血分之邪熱其灸承漿一穴乃陽明任 脉之㑹所以宣通血脉以散風也 論癩風宜汗宜下宜出血 子和書云内經論癩針二百日眉毛再生針同發汗也 但無藥者用針一汗可抵千針故髙供奉嘗採萍治癱 瘓風出汗張主薄病癩十餘年戴人曰足有汗者可治 之當發汗其汗出當臭其涎當腥乃置燠室中以三聖 散吐之汗出周身如卧水中其汗果臭痰皆腥如魚涎 足心微有汗次以舟車丸濬川散下五七行如此數次 乃瘳又一人病風面黒爬搔不已眉毛脫落到其面大 出血如墨刺三次血變色毎刺自額至頥排針上下俱 刺毎隔日一刺至二十餘日方已 按此論内經用針同發汗至於出血亦同汗也但癘 證在經在表故宜針宜汗有惡血留滯故宜出血或 於腫上或於委中皆可也又腸胃有穢惡䖝積故宜 下大抵皆宣泄表裏血氣邪熱之毒也 論癘風所因 三因之經所載癘風即風論所謂惡疾是也雖名曰風 未必皆因風大率多嗜慾勞動氣血熱發汗泄不避邪 風冷濕使滛氣與衛氣相干致肌肉皮膚瘍潰鼻梁塌 壞千金所謂自作不仁極猥之業雖有悔言而無悔心 良得其情然亦有傳染者原其所因皆不内外渉外所 因而成也治之須推其所因凡因風寒濕熱兼勞役飲 食與夫傳染穎然不同若例以瀉風藥治之則失矣 按此云雖名曰風未必皆因風此論固善葢此疾多 由嗜慾飲食積毒之所致因其病證穢惡可畏又不 可不謂之風也若夫傳染之說世或有之雖因其一 家血脉飲食居處氣味之相傳者本無内熱積毒亦 不能染也 論大風有上下之分 丹溪云大風病是受得天地間殺物之風古人謂之癘 風以其酷烈暴悍可畏爾人得之者須分在上在下夫 在上者以醉仙散取臭涎惡血於齒縫中出在下者以 通天再造散取惡物陳䖝於榖道中出所出雖有上下 道路之異然皆不外乎陽明一經治此病者須知此意 看其疙瘩與瘡上先見者上體多者在上也下先見者 下體多者在下也上下同得者在上後在下也陽明經 胃與大腸也無物不受此風之入人也氣受之則在上 多血受之則在下多血氣俱受者甚重自非醫者有神 病者有鉄心罕有免者夫或從上或從下以漸而來者 皆可治病人見其病勢之緩多忽之雖按此法施治病 已全然脫體若不能絶味絶色後必發再發則終於不 救矣某曾治五人矣中間唯一婦人得免以其貧甚無 物可吃也餘四人三兩年後皆再發孫真人曰吾嘗治 四五百人終無一人免於死非孫真人之不能治也葢 無一人能守禁忌耳此一婦治本病外又是千餘貼加 减四物湯半年之上方得月經行而十分安全 謹按癘風古方謂之大風惡疾以其瘡痍荼毒膿汁 淋漓眉鬢墮落手足指脫頑痺痛痒鼻塌眼爛齒豁 唇掲病勢之可畏耳若專以房勞嗜慾飲食積毒之 所致何為遽至於是故丹溪先生亦謂之受得殺毒 之風也葢其風毒之傷與夫内毒所致人皆安得而 知之及其病證顯露方始歸咎於此其於外受之風 内積之毒豈可得而分治之也故内經刺肌肉刺骨 髓以泄榮衛之怫熱靈樞以銳針刺腫上按出惡氣 惡血子和用汗吐下出血之法河間用疎風泄熱之 劑俱不分病之所因隨其病之所在以調之也至於 丹溪分在上在下氣血受病多少其用藥取涎下毒 雖皆前人之法亦可謂深得病情而善用其法者矣 學者宜細觀之若夫用藥之外守禁忌謹調養清心 寡慾獨淡内觀又在乎人而不在乎醫也孫真人戒 之深矣其可忽乎 癘風治法 驅風之劑 局方樺皮散治肺臟風毒遍身瘡疥及癮疹瘙痒治之 成瘡又治面上風刺及粉刺 樺皮 四兩燒灰 荆芥穂 二兩 甘草 炙半兩 杏仁 二兩去皮尖用水一碗於銀銚子内熬候水 减半取出放令乾 枳殻 四兩去穰用炭火燒存性 取出於濕紙上令冷 右除杏仁外餘藥為末將杏仁另研令細次入諸藥 細合匀磁盒内放之 按此太隂陽明經藥出厥隂例 家珎凌霄散治癘風 蟬退 地龍 炒 白殭蠶 全蝎 各七個 凌霄花 半兩 右為細末毎服二錢酒調下於浴室内常在湯中住 一時許服藥效 元戎治風疾癩病遍身生瘡 天麻 七錢半 荆芥 二錢半 薄荷 二錢半 白花蛇 四兩酒浸 右為末好酒二升蜜四兩石噐中熬成膏子毎服一 盞溫服日三煎餅壓下急於煖處令汗出十日效 按此已上二方厥隂例藥也 子和治風疥癬及癩 浮萍 一兩 荆芥 川芎 甘草 麻黄 各半兩 或加芍藥當歸 右為末毎服一兩水一碗入葱白豆豉同煎至一半 無時服汗出為度 寳鑑換肌散治大風疾年深乆不愈以至面毛脫落鼻 梁崩壞不致踰月取效如神 白花蛇 黑花蛇 各三兩並酒浸一夕 地龍 去土三兩 當歸 細辛 白芷 天麻 各一兩 蔓荆子 威靈仙 木賊 荆芥穂 甘菊花 苦參 紫參 沙參 沙苑蒺䔧 不灰木 赤芍 炙甘草 九節菖蒲 天門冬 寒風草 何首烏 胡麻子 炒 草烏頭 去皮臍 蒼术 泔浸去皮 川芎 木鱉子 已上各二兩 右同為細末毎服五錢溫酒調下食後酒多為妙 按此出少隂諸風例藥也 去風養血之劑 易老祛風丸治疥癩經曰脉風成病即癩也 黄茋 枳殻 防風 芍藥 甘草 熟地黄 生地黄 地骨皮 枸杞子 右九味木杵臼為細末煉蜜為丸桐子大白湯下五 十丸 按此出少隂諸風例藥也 東坡四神丹醫未有專此四味者乆服可愈大風疾 羌活 𤣥參 熟地黄 當歸 按此出少隂腎氣例藥也 破血瀉熱補氣之劑 補氣瀉營湯治叚庫使病癘風滿面連頸極痒眉毛已 脫須用熱水沃之稍緩毎晝夜須數次或砭刺亦緩 予記内經云癘者榮衛熱胕治者以銳針刺其腫處 按出其惡氣腫盡乃止如以藥治當破惡血去熱升 陽去痒瀉榮運辛溫散之甘溫補之行陽明經瀉心 火補肺氣乃治之正也 升麻 連翹 各六錢 蘇木 當歸 黄連 黄茋 全蝎 地龍 各三分 生地黄 黄芩 生各四分 人參 二分 甘草 一分半 桔梗 半錢 桃仁 三個 麝香 少許 胡桐淚 一分 蠓䖝 去翅足炒三個 水蛭 炒令烟盡三個 白豆蔲 二分 右件除連翹另剉胡桐淚研白豆蔲為細末二味另 放麝香蠓䖝水蛭三味為細末另放都作一服水二 盞煎入酒一盞至一盞六分入連翹煎去滓再入豆 蔲二味并麝香等三味再熬至七分稍熱服早飯後 忌酒麫及生冷硬物 取涎之劑 寳鑑醉仙散治大風疾遍身癮疹瘙痒麻木 胡麻子 牛蒡子 枸杞子 蔓荆子 各一兩同炒 白蒺䔧 苦參 𤓰蔞根 防風 各半兩 右為細末毎十五錢末入輕粉一錢拌匀毎服一錢 茶調下晨午夕各一服後五七日先於牙縫内出臭 黄涎渾身疼痛昏悶如醉次後利下膿血惡臭氣病 根乃去 按丹溪方輕粉二錢藥八味各半兩前四味為粗末 炒紫色為度云須量人大小虛實與之證候重而急 者須先以再造散下之候補養得還復與此藥服此 藥須斷塩醬醋諸般魚肉椒料果實煨燒炙煿等止 可淡粥及煑熟時菜亦須淡食茄亦不可食惟諸般 蛇以淡酒蒸熟食之可以助藥 攻下之劑 病機二聖散治大風癘疾 大黄 半兩 皂角刺 三錢燒灰 右將皂角刺一二箇燒灰研細煎大黄半兩湯調下 二錢早服樺皮散中煎升麻湯下瀉青丸晚服二聖 散此數等藥皆為緩疎泄血中風熱也 三因通天再造散治大風惡疾 欎金 半錢 大黄 一兩炮 白牽牛 六錢半生半炒 皂角刺 一兩經年黒大者 右為末毎服五錢日未出面東以無灰酒調下 按已上二方並厥隂例藥也 雜方 元戎生眉散 枽寄生 南星 半夏 没藥 各一錢 右為細末生薑自然汁調成膏子先用自然銅擦過 次以此塗之 子和一方半夏生用羊糞燒焦各等分為末生薑汁 調塗 渫洗藥 何首烏 荆芥 防風 馬鞭草 蔓荆子 右為粗末毎二兩水一斗煎十數沸得藥力無風處 渫洗 本事方萆麻法治癘風十指攣曲節間疼不可忍漸至 斷落 萆麻 去皮 黄連 剉各二兩 右以小瓶入水一升同浸春夏三日秋冬五日後用 萆麻子一粒孹破面赤以浸藥水吞下平旦服漸加 至四五粒微利不妨水少更添水忌動風物累用得 效 按寳鑑以此二味用銀石噐着水大碗煑水盡即添 熬三日二夜取出只用萆麻隂乾切作四段計五粒 二十段作一服荆芥湯下用治諸癎病 玉機微義卷四十
欽定四庫全書 玉機微義卷四十一 明 徐用誠 原輯 劉 純 續増 風癎門 叙癎病之始 靈樞云暴攣癎眩足不任身取天柱 天柱穴足太陽也 又云癲癎瘈瘲不知所苦兩蹻之下男陽女隂 按潔古云晝發灸陽蹻夜發灸隂蹻各二七壯陽蹻 起於跟中循外踝上行入風池 申脉穴也 隂蹻亦起 於跟中循内踝上行至咽喉交貫衝脉 照海穴也 又按内經言癲而不言癎古方以癲癎或併言或言 風癲或言風癎或言癲狂所指不一葢癎病歸於五 臟癲病屬之於心故今以風癎另立一門而癲狂合 為一門也又癎與痓畧相類而實不同其病發身軟 時醒者謂之癎也身强直反張如弓不時醒者謂之 痓也癎病隨其痰之潮作故有時而醒痓病比癎為 甚而有挾虛者故因其昏冒而遂致亡者多矣 論癎病所因 三因云夫癲癎病皆由驚動使臟氣不平鬱而生涎閉 塞諸經厥而乃成或在母胎中受驚或幼小感風寒暑 濕或飲食不節逆於臟氣而成葢忤氣得之外驚恐得 之内飲食屬不内外三因不同忤氣則一 按此所論三因固皆切當但胎内受驚與飲食作癎 者多而外感者間而有之 論三癎 千金方云小兒之癎有三風癎驚癎食癎也風癎縁衣 暖汗出風因入也初時先屈指如數乃作驚癎起於驚 怖大啼乃作食癎其先不哺乳吐而變熱後發然風癎 驚癎時時有之十兒之中未有一二凡是先寒後熱熱 者皆食癎也驚癎皆按圖灸之風癎當與猪心湯食癎 當下乃愈紫霜丸佳 按此論三癎葢有三因之分風癎屬外因驚癎屬内 因食癎屬不内外因也 論五癎 三因云古方有三癎五臟癎六畜癎等名證不同難於 備載别録有五癎之證一曰馬癎作馬嘶鳴以馬屬在 午手少隂君火主之故其病生於心二曰羊癎作羊呌 聲以羊屬未足太隂濕土主之應乎脾三曰雞癎作雞 呌聲以雞屬酉足陽明燥金主之應乎胃四曰猪癎作 猪呌聲以猪屬亥手厥隂心包主之應乎右腎五曰牛 癎作牛吼聲以牛屬丑手太隂濕土主之應乎肺此五 癎應乎五畜五畜應乎五臟者也發則旋暈顛倒口眼 相引目睛上搖手足搐搦背脊强直食頃乃甦各隨所 感施以治法 錢氏云凡治五癎皆隨臟治之毎臟各有一獸犬癎反 折上竄犬呌肝也羊癎目瞪吐舌羊呌心也牛癎目直 視腹滿牛叫脾也雞癎驚跳反折手縱雞呌肺也猪癎 如尸吐沫猪呌腎也五癎重者死病後甚者亦死輕者 五色丸主之 按千金方叙六畜癎曰馬曰牛曰羊曰猪曰犬曰雞 並不以六畜分屬五臟今三因所引五癎無犬癎一 證錢氏叙五癎一證無馬癎一證二書以五獸分配 五臟各各不同俱不知所由然也三因雖有馬無犬 癎及五臟有胃無腎之說亦難據憑無所載焉 論癎有隂陽 千金方云病先身熱掣瘲驚啼呌喚而後發癎脉浮者 為陽癎病在六腑外在肌膚猶易治也病先身冷不驚 掣不啼呼而病發時脉沉者為隂癎病在五臟内在骨 髓難治也 按此論癎之隂陽後世有認為寒熱者誤也葢此疾 皆以痰熱所作而得其傷於陽分在表而淺則曰陽 癎故云易治其傷於隂分入裏而深則曰隂癎故云 難治所論隂陽者乃表裏臟腑淺深之謂非寒熱之 謂也 論癎證由熱 原病式云風癎之發作者由熱甚而風燥為其兼化涎 溢胸膈燥爍而氣瘲昏冒僵仆也 治癎用吐下之法 子和書云夫癎病不至目瞪如愚者用三聖散投之更 用火盆於暖室中令汗吐下三法並行次服通聖散百 餘日則愈矣至於目瞪如愚者不可治内經曰神不守謂 神亂也大凡此疾乃肝經有熱吐後可服瀉青丸下之 按癎病多由風痰膠固胸膈上下故大法先宜吐之 吐後可用清熱之藥如東垣安神丸守真龍㑹丸之 類皆可服不獨通聖散也痰實在裏不解宜𨗳痰清 熱亦不獨瀉青丸也 癎分脉藥寒溫不同 難知云治洪長伏三脉風癎驚癎發狂惡人與火灸第 三第九椎服局方妙香丸以針投眼子透冷水内浸少 時服之如本方法治弦細緩三脉諸癎似狂李和南五 生丸 按此以脉之隂陽虚實分而用藥可謂善矣但癎病 出於風熱痰之所致而其藥有寒熱之異者由其標 本虚實傳變之不同故也 謹按癎病古方或云風癎或云驚癎或云癲癎由此 疾與中風顛狂急慢驚相類故命名不同也原其所 由或在母腹中受驚或因聞大驚而得葢小兒神氣 尚弱驚則神不守舍舍空則痰涎歸之或飲食失節 脾胃有傷積為痰飲以致痰迷心竅而作者治法必 當尋火尋痰而論前人多用鎮墜清心之藥固可以 治熱可以清痰若有頑痰膠固者此藥未易驅逐在 上者必先用吐吐後方宜服此更有痰實在裏者亦 須下之隨病輕重而用也或曰癎有隂陽何也予曰 此與急慢驚者可同論也陽癎不因吐下由其有痰 有熱客於心胃之間因聞大驚而作若熱盛雖不聞 驚亦自作也宜用寒藥以攻治之隂癎亦本於痰熱 所作醫以寒凉攻下太過損傷脾胃變而成隂宜用 溫平補胃燥痰之藥治之若曰不因壞證而有隂陽 之分則是指痰熱所客表裏臟腑淺深而言癎病豈 本自有隂寒者哉 風癎治法 清心安神之劑 寳鑑龍腦安神丸治男女五般癲癎無問逺近發作無 時 茯神 三兩 人參 地骨皮 甘草 麥門冬 桑白皮 各二兩 馬牙硝 二錢 龍腦 麝香 各三錢 牛黄 半兩 硃砂 二錢 烏犀 一兩 金箔 三十五片 右為細末煉蜜為丸如彈子大金箔為衣如風癎病 冬月溫水化下夏月凉水化下不以時二三歲者日 進二服小兒一丸分二服虚勞發熱咳嗽新汲水化 下 按此手少隂太隂經藥也出厥隂例 神應丹治諸癎 辰砂 不以多少研 右以猪心血和之得所以蒸餅裹劑蒸熟取出就丸 如桐子大毎服一丸食後臨卧煎人參湯下 按此手少隂經藥也出厥隂硃砂例 墜痰清神之劑 錢氏五色丸 硃砂 半兩研 水銀 一分 雄黄 一兩熬 真珠末 一兩研 鉛 三兩同水銀熬 右煉蜜丸如麻子大毎服三四丸煎金銀薄荷湯下 三因六珎丹治風癎失性顛倒欲死或作五畜等聲掣 縱吐沫乆而方甦 雄黄 雌黄 未鑚真珠 各一兩 鉛 二兩熬成屑 丹砂 半兩 水銀 一兩半 右研令極匀蜜丸桐子大毎服三丸至五丸薑棗湯 下須搗二三萬杵乃可丸 丹治五癲五癎無問隂陽冷熱 虢丹 晉 各一兩 右用塼鑿一窠可容二兩許先安丹在下次安 在 上以炭五斤煆令炭盡取出細研以不經水猪心血 為丸如菉豆大毎服十丸至二十丸橘皮湯下 元戎二白丸 白 一塊約一兩 右用生蒸餅裹劑蒸熟去皮可丸入輕粉一字或半 錢量虚實加减丸桐子大毎服二三十丸生薑湯下 小兒丸小些 子和硃砂滚涎散治五癎 硃砂 白 生用 赤石脂 硝石 各等分 右為細末研蒜膏為丸如菉豆大毎服三十丸食後 荆芥湯下 寳鑑琥珀夀星丸 天南星 一斤掘坑用火煅燒坑紅出炭淨入好酒 一升潑火穴中放入南星葢穴勿令通氣過一宿 取出焙末入 珠子 四兩 硃砂 二兩半為衣 右以猪心血打薑糊丸如桐子大毎服五十丸煎人 參湯送下空心日三服 按已上六方雖俱手少隂經藥並出厥隂例 治痰溫熱之劑 李和南五生丸治癎有神治隂脉弦細緩者 南星 半夏 川烏 白附子 各一兩 大豆 去皮一兩 右為細末滴水為丸毎服三丸至五丸不過七丸薑 湯下 元戎小靈寳丹 附子 炮一兩 天麻 全蝎 白殭蚕 炒 藿香葉 南星 炮 白附子 炮各半兩 右細末酒糊丸桐子大温酒下一十五丸 按已上二方並出厥隂風癎例藥也 吐劑 局方碧霞丹治痰涎壅塞牙關𦂳急心神迷悶目睛上 視五種癎疾時作搐搦 石碌 研九度飛十兩 附子尖 烏頭尖 蝎梢 各七十箇 右為末入石碌令匀麫糊丸如雞豆毎服用薄荷汁 半盞化下一丸更以酒半合温服之須臾吐出痰涎 然後隨證治之如口禁斡開灌之 子和三聖散 方見吐劑 治痰攻下之劑 嚴氏控涎丸治諸癎久不愈頑涎散聚無時 川烏 生 半夏 各半兩 鉄粉 三錢 甘遂 二錢半 殭蠶 不炒生薑汁浸一宿半兩 全蝎 去尖七箇 右為細末生薑自然汁成薄糊丸如菉豆大硃砂為 衣毎服十五丸食後薑湯下忌甘草 按此厥隂例藥也 三因控涎丹 方見痰飲門 錢氏白餅子 方見痰飲門 千金紫丸治食癎先寒後熱方 方見内傷門 㧞萃妙香丸治時疾傷寒解五毒潮熱積熱及小兒驚 百病 辰砂 研九兩 牛黄 半兩 金箔 九十片研 龍腦 膩粉 麝香 研各七錢半 巴豆 三百十五箇去皮心研去油 右合研勻煉蜜去蠟淨入沙蜜白者七錢半同煉勻 為丸毎兩作三十丸米飲調下 按海藏云此治脉洪長大有力内熱者無力内寒五 生丸主之治小兒毎一丸分十五粒每服二丸蜜水 下出厥隂風癎例藥也已上五方有寒熱温凉之異 用者隨證擇焉 平肝瀉火之劑 宣明當歸龍膽丸治腎水隂虚風熱藴積時發驚悸筋 脉搐搦暗風癎病 方見諸火門 千金龍膽湯治嬰兒出腹血脉盛實寒熱温壯四肢驚 掣發熱并諸驚癎方 龍膽 鈎藤皮 柴胡 黄芩 桂枝 芍藥 茯苓 一作茯神 甘草 各六銖 螳蜋 二枚 大黄 一兩 右㕮咀以水一升煑取五合為劑服之 按此少陽厥隂經藥也 錢氏瀉青丸 方見小兒門 通解風熱之劑 宣明防風通聖散亦治風癎 方見中風門 救壞證之劑 寳鑑沉香天麻湯治一小兒四歲因長老摩頂受記僧 人念呪恐懼發搐痰涎有聲目多白睛强項背一時 許方醒後毎見皂衣人即發多服犀硃腦麝鎮墜之 藥已四年餘此證尚在又添行歩動作神思如痴診 其脉沉弦而急針經云心脉滿大癎瘈筋攣病久氣 弱多服鎮墜寒凉之劑復損正氣致添動作如痴先 灸兩蹻各二七壯次服此藥 又肝脉小急葢小兒神氣尚弱因而被驚神思無依 又動於肝肝主筋故癎瘈筋攣 沉香 益智仁 川烏 各二錢 天麻 防風 半夏 附子 炮各三錢 羌活 五錢 獨活 四錢 甘草 當歸 殭蠶 各一錢半 經云恐則氣下精怯而上焦閉以羌活獨活苦温引 氣上行又入太陽為引用故以為君天麻防風辛温 以散之當歸甘草辛甘温以補氣血之不足又養胃 氣故以為臣附子川烏益智大辛温行陽退隂又治 客寒傷胃腎主五液入脾為涎以生薑半夏燥濕化 痰沉香辛温體重氣清去怯安神故以為使 右剉毎服五錢水二盞生薑三片煎至一盞去滓温 服食前三劑而愈 按癎證本從熱治然亦有壞證而成隂者如錢仲陽 所治王氏子吐瀉諸醫藥下之至虚變慢驚手足瘈 瘲而身冷醫復與八正散錢曰不能食而胃中虚若 利大小便即死久則脾腎俱虚當身冷而閉目必用 益黄散史君子丸補脾遂能飲食後又不語錢以地 黄丸補腎一月而安皆此意也此方用大熱之藥乃 從權以救前治之失非常治之道也 玉機微義卷四十一
欽定四庫全書 玉機微義卷四十二 明 徐用誠 原輯 劉 純 續増 破傷風門 論破傷風表裏中治法 病機云破傷風者同傷寒證治通於表裏分别隂陽有 在表有在裏有在半表半裏者在裏宜下在表宜汗在 表裏之間宜和解不可過其治也故表脉浮而無力者 太陽也脉長而有力者陽明也脉浮而弦小者少陽也 若明此三法而施治不中病者鮮矣 原病式云夫破傷中風之由者因瘡熱甚欎結而榮衛 不得宣通怫熱因之徧體故多白痂是時瘡口閉塞氣 難通泄熱甚則生風也不已則表傳於裏亦猶觸冒傷 寒怫熱欎甚不解則表傳於裏者也但有風熱微甚兼 化故殊異矣大法破傷中風風熱燥甚怫欎在表而裏 氣尚平者善伸數欠筋脉拘急或時惡寒或筋惕而搐 脉浮數而弦也宜以辛熱治風之藥開衝結滯而愈猶 傷寒表熱怫欎而以麻黄湯辛熱發散者也凡用辛熱 開衝風熱結滯宜以寒藥佐之則良免致藥中病而風 熱轉甚也如治傷寒發熱用麻黄桂枝加黄芩石膏知 母之類是也若世以甘草滑石葱豉寒藥發散甚妙若 表不已漸傷入裏裏又未太甚而脉在肌肉者宜以退 風熱開結滯之寒藥調之或微加治風辛熱亦得猶傷 寒在半表半裏而以小柴胡和解之也若裏熱已甚而 舌强口禁項背反張驚搐惕搦涎唾稠粘胸腹滿塞而 或便溺閉結或時汗出脉洪數而弦也然汗出者由風 熱欎甚於裏而表熱稍罷則腠理疎泄而心火熱甚故 汗出也法宜除風散結寒藥下之後以退風熱開結滯 之寒藥調之而熱退結散則風自愈矣凡治此亦宜按 摩𨗳引及以藥斡開牙關勿令口禁使粥藥得下也 按此論表裏中脉病證治至為詳盡前人所未論也 論破傷風所因不同 病機云破傷風者有因卒暴傷損風襲之間傳播經絡 至使寒熱更作身體反張口禁不開甚者邪氣入臟有 因諸瘡不瘥榮衛虚肌肉不生瘡眼不合風邪亦能外 入於瘡為破傷風之候有諸瘡不瘥舉世皆言著灸為 上是謂熱瘡而不知火熱客毒逐經諸變不可勝數微 則發熱甚則生風而搐或角弓反張口禁目斜亦有破 傷不灸而病此者因瘡著白痂瘡口閉塞氣難通泄故 陽熱易為欎結熱甚則生風也 按此論所因有四二者因瘡口入風似屬外因一者 因灸逐熱似屬不内外因一者因瘡口閉塞内熱生 風似屬内因也 謹按破傷風證古方藥論甚少豈非以此疾與中風 同論故不另立條目也唯河間論傷寒表裏中三法 同治用藥甚詳其言病因有因外傷於風有因灸及 内熱所作者然與中風相似也但中風之人尚可淹 延歳月而破傷風者犯之多致不救葢中風有在經 在腑在臟之異獨入臟者最難治破傷風或始而出 血過多或瘡早閉合瘀血停滯俱是血受病血屬隂 五臟之所主故此風所傷始雖在表隨即必傳入臟 故多死也又此病或瘡口坦露不避風寒而無所傷 或瘡口閉合宻避風邪而反病此或病已十分安全 而忽有此大抵皆由内氣虚而有欎熱者得之若内 氣壯實而無欎熱者雖傷而無所害也 破傷風治法 治表之劑 病機羌活防風湯治邪初在表 羌活 防風 甘草 川芎 藁本 當歸 芍藥 各四兩 地榆 細辛 各二兩 右㕮咀毎五錢水煎熱服無時熱則加大黄黄芩 各 二兩 防風湯治破傷風同傷寒表證未傳入裏急宜服之 防風 羌活 獨活 川芎 等分 右㕮咀毎五錢水煎服宜調蜈蚣散大效 按已上二方並三陽經藥也 蜈蚣散 蜈蚣 一對 鰾 三錢 右為細末用防風湯調下如表解不已覺轉入裏常 服左龍丸 即後江鰾丸四味是也 蜈蚣散治裏和至愈可服 蜈蚣 一對 鰾 五錢 左盤龍 五錢炒烟盡野鴿糞是也 右為細末毎服一錢清酒調下治裏至愈可服但有 裏證不可服次當下之用蜈蚣散四錢巴豆霜半錢 燒飯為丸如菉豆大毎服一丸加至六七丸清酒調 蜈蚣散少許送下宣利為度 發表雄黄散裏和至愈可服 雄黄 一錢 防風 二錢 草烏 一錢 右為細末毎服一字溫酒調下 天麻雄黄散治表 天南星 三錢 半夏 天麻 各五錢 雄黄 二錢半 右為細末毎服一錢溫酒調下如有涎加大黄為下 藥 三因防風散治風入瘡口項强牙關𦂳急欲死又名玉 真散 防風 天南星 炮各等分 右為末毎服三錢童子小便一大盞煎七分熱服 香膠散治破傷風口禁直强 魚膠 燒七分存性 右研細入麝香少許毎服二錢酒調下不飲米湯下 一方以蘇木煎湯下 元戎治破傷風欲死者 川烏 南星 半夏 並生 天麻 去蘆各等分 右為細末毎服一錢豆淋酒調下稍溫服次以酒一 二盞投之 治破傷風 蝎稍七條為細末熱酒調下 按此已上八方並厥隂例藥也 治半表半裏之劑 病機羌活湯治半在表半在裏 羌活 菊花 麻黄 川芎 石膏 防風 前胡 黄芩 細辛 甘草 枳殻 白茯苓 蔓荆子 各一兩 薄荷 白芷 各半兩 右㕮咀毎服五錢水煎入生薑五片熱服日二三次 按此三陽經藥也 地榆防風散治破傷風半在表半在裏頭微汗身無汗 不可發汗宜表裏治之 地丁草 馬齒莧 地榆 防風 各等分 右為細末毎服三錢溫米湯調下 治裏之劑 病機大芎黄湯治破傷風臟腑小便赤自汗不止者 川芎 羌活 黄芩 大黄 各一兩 右㕮咀五七錢水煎温服臟腑和為度 按此三陽經藥此自汗乃裏實也如陽明病汗多急下之 江鰾丸治破傷風驚而發搐臟腑秘澁知病在裏可用 此下之 江鰾 剉燒半兩 野鴿糞 半兩炒 雄黄 一錢 白殭蠶 半兩 蜈蚣 一對炙 天麻 一兩 只用前四味名左龍丸 右為細末分作三分將二分燒飯為丸桐子大硃砂 為衣將一分入巴豆霜一錢用和亦以燒飯為丸如 桐子大不用硃砂為衣毎服硃砂為衣二十丸入巴 豆藥一丸第二服二丸加至利為度再服硃砂為衣 藥病愈即止 按此厥隂例藥也 治汗之劑 病機白术防風湯治服發表藥過有自汗者 白术 黄茋 各一兩 防風 二兩 右㕮咀毎服五七錢水煎溫服無時臟腑和而自汗 者可服此藥若臟腑秘小便赤自汗者無寒也宜速 下之用大芎黄湯 按此手少陽足陽明太隂太陽經藥也 白术湯治破傷風大汗不止筋攣搐搦 白术 葛根 各一兩 升麻 黄芩 各半兩 芍藥 二兩 甘草 二錢半 右㕮咀毎服一錢水煎溫服無時 按此陽明太隂經藥也 理血之劑 養血當歸地黄散治病日乆氣血漸虚邪氣入胃養血 為度 當歸 地黄 芍藥 川芎 藁本 防風 白芷 各一兩 細辛 右㕮咀水煎服 按此厥隂四物例藥也 雜方 如聖散 方見中風門 一方本藥内加兩頭尖二兩 玉機微義卷四十二
欽定四庫全書 玉機微義卷四十三 明 徐用誠 原輯 劉 純 續增 損傷門 叙堕墜為病 内經云人有所堕墜惡血留内腹中脹滿不得前後先 飲利藥此上傷厥隂之脉下傷少隂之絡刺足内踝下 然骨之前出血刺足肘上動脉不已刺三毛各一痏見 血立已左刺右右刺左 靈樞云有所堕墜惡血留於内若有所大怒氣上而不 下積於脇下則傷肝又中風及有所擊打若醉入房汗 出當風則傷脾又頭痛不可取於腧者有所擊堕惡血 惡血在於内若内傷痛不已可側刺不可逺取之也 按發明經云夫從髙墜下惡血留於内不分十二經 絡聖人俱作風中肝經留於脇下以中風療之血者 皆肝之所主惡血必歸於肝不問何經之傷必留於 脇下葢肝主血故也痛甚則必有自汗但人汗出皆 為風證諸痛皆屬於肝木況敗血凝澁從其所屬入 於肝也從高墮下逆其所行之血氣非肝而何以破 血行經藥治之 傷損脉法 内經云肝脉搏堅而長色不青當病堕若搏因血在脇 下令人嘔逆 金匱云寸口脉浮微而澁然當亡血若汗出設不汗出 者當身有瘡被刀斧所傷亡血故也 脉經云金瘡出血太多其脉虚細者生數實大者死 金瘡出血脉沉小者生浮大者死 砍瘡出血一二石脉來大者二十日死 砍刺出血不止者其脉止脉來大者七日死滑細者 生 從髙顛仆内有血腹脹滿其脉堅强者生小弱者死 按破傷有瘀血在内脉堅强實則生虚小弱者死若 亡血過多脉虚細小者生浮大數實者死皆為脉病 不相應故也 論傷損宜下 子和云諸落馬墜井打撲傷損閃肭損折杖瘡腫發焮 痛不止者可峻下二三十行痛止腫消宜以通經散𨗳 水丸等藥或加湯劑瀉之後服和血消腫散毒之藥 按子和於堕車落馬杖瘡閃肭者俱用峻下其有心 恙牙關禁急者云是驚涎堵塞於上俱用三聖散先 吐後下其法雖峻然果有驚涎瘀血停留於内焮痛 腫脹發於外者亦奏㨗功但於出血過多老弱之人 脉虚大者亦當求責 謹按打撲金刄損傷是不因氣動而病生於外外受 有形之物所傷乃血肉筋骨受病非如六滛七情為 病有在氣在血之分也所以損傷一證專從血論但 須分其有瘀血停積而亡血過多之證葢打撲墜堕 皮不破而内損者必有瘀血若金刄傷皮出血或致 亡血過多二者不可同法而治有瘀血者宜攻利之 若亡血者兼補而行之又察其所傷有上下輕重淺 深之異經絡氣血多少之殊唯宜先逐瘀血通經絡 和血止痛然後調氣養血補益胃氣無不效也頃見 圍城中軍士被傷不問頭面手足胸背輕重醫者例 以大黄等藥利之後大黄缺少甚者遂以巴豆代之 以為不於初時瀉去毒氣後則多致危殆至於畧傷 手指亦悉以藥利之殊不知大黄之藥惟與有瘀血 者相宜其有亡血過多元氣胃氣虚弱之人不可服 也其巴豆大熱有毒止能破堅逐積用於此疾尤非 切當所以有服下藥過後其脉愈見堅大醫者不察 又以為瘀血未盡而後下之因而夭折人命可不慎 歟 損傷治法 攻下瘀血之劑 金匱治馬墜及一切筋骨損方 大黄 一兩切浸成湯下 緋帛 如手大燒灰 亂髮 如雞子大燒灰 炊單布 一尺燒灰 敗蒲 一把三寸 桃仁 四十九箇去皮尖熬 甘草 如中指節炙剉 右七味以童子小便量多少煎湯成内酒一大盞次 下大黄去滓分溫三服先剉敗蒲席半領煎湯浴衣 被處斯須通利數行痛楚立差 發明復元活血湯治從髙堕下惡血留於脇下疼痛不 可忍 柴胡 五錢 當歸 六錢 甘草 二錢 穿山甲 炮二錢 大黄 酒浸一兩 桃仁 去皮尖五十箇 紅花 𤓰蔞根 各二錢 右件桃仁研爛餘藥剉如麻豆大毎服一兩水二盞 半酒半盞煎至七分去滓食前大溫服以利為度得 利後痛或不盡服乳香神應散靈樞云墜堕惡血留 於脇下則傷肝肝膽之經行於脇下屬厥隂少陽宜 以柴胡為引用為君以當歸活血脉又急者痛也以 甘草緩其急亦能生新血陽生隂長故也為臣穿山 甲𤓰蔞根桃仁紅花破血潤血為之佐大黄酒製以 蕩滌敗血為之使 當歸𨗳氣散治損傷瘀血大便不通紅腫暗青疼痛昏 悶畜血内壅欲死 大黄 一兩 當歸 三錢 麝香 少許 右三味除麝香另研外為極細末入麝香合匀毎服 三錢熱酒一盞調下食前内瘀血去或骨節傷折疼 痛接骨紫金丹治之 三因雞鳴散治從髙墜下及木石所壓凡是損傷瘀血 凝滯疼痛欲死兼以此藥推陳致新神效 大黄 一兩酒浸 杏仁 三七粒去皮尖 右研細酒一碗煎至六分去滓雞鳴時服至晩取下 瘀血即愈若便覺氣絶取藥不及急擘開口以熱小 便嚾之 按已上四方雖皆蕩逐惡血之藥前三方所以治血 在肝經血分者也後一方所以治血在肺經氣分者 也當以脉之浮沉表裏别之又海藏云若登髙墜下 撞打及傷心腹胸中積血不散以上中下三焦部分 分之以易老犀角地黄湯桃仁承氣抵當湯丸之類 下之亦有以小便同煎治之者更有内加生地黄當 歸煎服者亦有加大黄者惟智者能擇之 破血止痛行經之劑 秘藏破血散治乗馬損傷跌其脊骨惡血流於脇下 其痛苦楚不能轉側 羌活 防風 桂 各一錢 柴胡 連翹 當歸稍 水蛭 炒烟盡研各二錢 麝香 少許另研 一方有蘇木 一錢半 右件分作二服毎服二大盞酒水一盞除水蛭麝香外另研 如泥煎餘藥一大盞去滓上火令稍熱調二味飢服之 按此太陽陽明少陽經藥也 地龍散治腰脊痛或打撲損傷從髙堕下惡血留在太 陽經中令人腰脊或脛腨臂腰中痛不可忍 中桂 地龍 各四分 黄栢 甘草 各一錢 羌活 二錢 蘇木 六分 麻黄 半錢 桃仁 六箇 當歸梢 一分 右㕮咀毎服五錢水二盞煎一盞去滓溫服 按此足太陽經藥也 發明乳香神應散治從髙墜下疼痛不可忍及腹中疼 痛 雄黒豆 桑白皮 乳香 没藥 獨科栗子 各一兩 破故紙 炒二兩 右為末毎服五錢醋一盞沙石噐内煎至六分入麝 香少許温服寳鑑有當歸 一兩 水蛭 炒半兩 聖靈丹治一切打撲折傷疼痛不可忍者 乳香 五錢 烏梅 去核五箇 白米 一捻秘藏作粟 萵葵子 一盞炒黄二兩八錢 右為細末煉蜜丸彈子大毎服一丸細嚼熱酒送下 一伏時痛不止冄服 按此二方少隂經藥也 三因加味芎藭湯治打傷敗血入胃嘔吐黑血 川芎 當歸 白芍 百合 浸半日 荆芥穗 各等分 右剉毎服四錢水酒各半煎 元戎加味四物湯治虚人損傷不禁下之者 四物湯加穿山甲煎服 按已上二方厥隂例藥通前六方皆溫平之劑 局方花蘃石散治金刄傷及打撲損傷猫狗咬傷或至 死者急於傷處擦藥其血化為黄水如内損血入臟 腑煎童子小便入酒少許調一錢服之立效 婦人産後惡血奔心胎衣不下以小便調一錢取下 惡物立效 硫黄 明淨者四兩 花蘃石 一斤 右二味粗末拌令匀用紙筋和膠泥固濟丸罐子一 箇入藥在内密泥封口了焙乾安在四方塼上上畫 八卦五行字用炭一秤圍燒自已午時從下生火直 至經宿火盡又經宿已冷取研極細磁盒内盛 按此厥隂硫黄例藥也海藏云有用此藥以童便煎 服或酒調服之者與寒藥正分隂陽不可不辨也 補損當歸散治墜馬落車傷腕折臂疼痛服此藥疼痛 即止筋骨即當相連 澤蘭 炒 附子 炮各一錢 當歸 炒 甘草 炙 蜀椒 炒 桂心 各五分 芎藭 炒六分 右為細末毎服二錢溫酒調服日三忌生葱猪肉冷 水生菓 按此少隂厥隂經藥也已上二方皆溫熱之劑 接骨之劑 發明紫金丹定痛接骨 川烏 炮 草烏 炮各一兩 靈脂 去土半錢 木鱉子 去殻 黒牽牛 生 骨碎補 威靈仙 金毛狗脊 防風 自然銅 淬七次 地龍 去土 烏藥 青皮 陳皮 茴香 各半錢 禹餘粮 淬四兩 沒藥 紅藥子 麝香 各二錢半 右細末醋糊為丸如梧子大毎服十丸至二十丸温 酒送下病上食後病下食前 元戎接骨丹 沒藥 乳香 當歸 川椒 自然銅 醋淬 赤芍 骨碎補 炙 敗龜 炙 虎骨 白芷 各等分 千金藤 郁李仁是也各 等分 又方加龍骨川芎 右細末化蠟半兩丸如彈子大毎服一丸好酒半升 化開煎用東南桞枝攪散熱服 經驗方治打攧折骨損斷服此藥自頂心尋病至下遇 受病處則颯颯有聲覺藥力習習往來則愈 自然銅 煅醋淬七次一兩 川烏 去皮尖 松明節 乳香 血竭 三錢 龍骨 半兩生 地龍 半兩 水蛭 炒半兩 沒藥 蘓木 降真香 土狗 十箇油浸焙乾 右為末毎服五錢無灰酒調下病在上食後在下食 前 按已上三方並出少隂折傷例藥也其用毒藥以行 諸經亦是瘀血已去者方可用丹溪云世以自然銅 為接骨藥然此等方儘多大抵在補氣補血補土俗 工惟在速効以罔利迎合病人之意而銅非煆不可 服若新出火者其火毒金毒相扇挾香挾藥毒雖有 接傷之功而燥散之禍甚於刀劒戒之 雜方 機要刀箭藥止血定痛没藥散 定粉 風化灰 各一兩 乳香 半錢另研 枯 三錢另研 没藥 一字另研 右件各研為細末同和匀再研摻用之 本事地黄散治金瘡止血除疼痛辟風續筋骨生肌肉 地黄苖 地松 青蒿 蒼耳苖 生艾汁 三合 赤芍 各五兩入水取汁 石灰 三分 右五月五七月七午時修合以前藥汁拌石灰隂乾 入黄丹三兩更杵羅細丸金瘡出血用藥封包不可 動十日差無膿腫 經驗方治打撲損筋傷骨折吕顯謨傳 黄栢 一兩 半夏 半兩 右為細末毎用半兩生薑自然汁調如稀糊傅用紙 花貼如乾再傅骨折先以絹帛封縛次用沙木扎定 良乆痛止即痒覺熱乃是血活筋骨復舊輕者三五 日重者不過旬月 又方治打撲損腫痛不止 生薑自然汁米醋牛皮膠同熬溶入馬屁勃末不 以多少調如膏以紙攤𫝊腫處 治刀傷斧斫 五倍子一味為末乾貼神效 桑葉隂乾為末乾貼如無旋熨乾末貼之妙 玉機微義卷四十三
欽定四庫全書 玉機微義卷四十四 明 徐用誠 原輯 劉 純 續增 㿀疹門 論㿀疹證治 潔古云㿀疹之病其為證各異瘡發焮腫於外者属少 陽三焦相火也謂之㿀小紅靨行皮膚之中不出者属 少隂君火也謂之疹凡顯㿀證若自吐瀉者慎勿亂治 而多吉謂邪氣上下皆出也㿀疹並出小兒難禁是以 别生他證也首尾不可下大抵安裏之藥多發表之藥 少秘則微疎之令邪氣不壅併而能作畨次使兒易禁 也身温煖者順身涼者逆 按此是例陽證發㿀宜與小兒門㿀論兼㸔證治 論傷寒發㿀有隂陽不同 略例曰陽證發㿀有四有傷寒發㿀有時氣發㿀有熱 病發㿀有温毒發㿀班班如錦文或發之面部或𤼵之 胸背或發之四末色紅赤者胃熱也紫黑為胃爛也一 則下之早一則下之晚乃外感熱病而發㿀也當服𤣥參 升麻白虎等藥 謹按四氣發㿀温毒為至重暑證亦發㿀固有輕重 之殊見面部者傳手經也難知云戊助少隂心火入 于手太隂肺也背多者足太陽胸属足陽明四末属 脾與心也 隂證發㿀亦出背胸又出手足亦稀少而微紅若作熱 證投之涼劑大悞矣此無根失守之火聚於胸中上獨 熏肺傳於皮膚而為班㸃但如蚊蚋蚤虱咬形狀而非 錦文也調中温胃加以茴香芍藥以大建中之類其火 自下㿀自退可謂治本而不治標也 謹按㿀證固有隂陽輕重之現證矣陽證大率用托 裏清熱化㿀涼血隂證止用調中温胃其㿀自消病 體自定非若瘡成膿疱也雖輕重俱從火化大抵急 則治標緩則治本 論中寒發㿀 畧例云完顔小將軍病寒熱間作有㿀三五㸃鼻中微 血出兩手脈沈濇胸膈四肢按之殊無大熱此内傷寒 也問之因暑卧殿角傷風又渇飲氷酪水此外感者輕 内傷者重從内病俱為隂也故先㿀衂後顯内隂寒熱 間作脾亦有之非往來少陽之寒熱也與調中湯數服 而愈 論傷寒治誤發㿀 陳無擇云傷寒發㿀者蓋不當下而下之熱則乗虚入 胃當下而失下則胃熱不得泄二者皆能發㿀其狀如 錦繡赤者易治黑者難治蓋熱毒入胃深也 按此謂㿀主於胃因下早下晚之失而生至如陽證 悞用熱劑而發㿀或温毒便發㿀者皆宜從脈求其 本也仲景云寸脈浮滑者可用瓜蒂散吐之是熱毒 藴於胸膈也又非在胃及虚火之比大抵黑者熱極 亢則害承乃制也 論癮疹 陳無擇云世醫論瘾疹無不謂是皮膚間風然既分冷 熱冷熱即寒暑之證又有因浴出湊風冷而得之者豈 非温也則知四氣偹矣經分諸瘡實熱則痛虚寒則痒 又陽明主肌肉屬胃與大腸亦有冷熱分痛痒不可不 審世人呼白者為婆膜赤者為血風名義混殽當以理 曉察内外隨證治之 謹按瘾疹多屬脾隐隐然在皮膚之間故言瘾疹也 發則多痒或不仁者是兼風兼濕之殊色紅者兼火 化也 瘾疹治法 升散之劑 元戎葛根橘皮湯治㿀在肌 冬温始發肌中㿀爛欬 而心悶但嘔清汁 葛根 橘皮 杏仁 知母 黄芩 麻黄 甘草 右等分水煎服 按此足陽明太陽藥也 陽毒升麻湯㿀在面傷寒一二日或吐下後變成陽毒 腰背痛煩悶不安面赤狂言見鬼下痢脈浮大咽痛 升麻 五錢 犀角 射干 黄芩 人參 甘草 各二錢半 右㕮咀水煎取飲半盞刻許再進温覆手足得汗出 觧 𤣥參升麻湯㿀在身治汗下吐後毒不散表虚裏實發 於外甚則煩躁譫妄 𤣥參 升麻 甘草 等分 右㕮咀水煎服 按已上足陽明藥也 陽毒梔子湯治傷寒壯熱百節疼痛而發㿀 升麻 梔子仁 黄芩 芍藥 石膏 知母 杏仁 柴胡 甘草 右粗末每五錢入薑五片䜴百粒煎服 按此足陽明少陽藥也 消毒犀角飲子治㿀及瘾疹 牛蒡子 六錢 荆芥 防風 各二錢 甘草 一錢 右㕮咀水煎 按此手太隂藥也 觧毒防風湯治㿀及瘾疹痒痛 防風 一兩 地骨皮 黄茋 芍藥 荆芥 枳殻 牛蒡子 各半兩 右為粗末每四五錢水煎服 按此手足太隂藥也已上諸方本於陽證者宜選用 之 升麻葛根湯 隂毒升麻鱉甲湯治隂㿀 升麻 三兩 當歸 甘草 各二兩 蜀椒 一兩 鱉甲 炙 雄黄 半兩研 右為末每服五錢水煎服 按此 闕 三因加味羌活散治感四時所傳肌膚發為瘾疹增寒 壯熱 羌活 前胡 各一兩 人參 桔梗 甘草 枳殻 川芎 天麻 茯苓 各半兩 蟬蛻 薄荷 各三錢 右㕮咀搗為末每服二大錢薑三片煎服 按此足太陽手太隂少隂藥也 調中湯治内傷外感而發隂㿀 蒼术 一錢半 陳皮 一錢 砂仁 藿香 芍藥 炒 甘草 炙 桔梗 半夏 白芷 羌活 枳殻 各一錢 川芎 半錢 麻黄 桂枝 各半錢 右㕮咀薑三片水煎服 按此足太陽太隂手陽明太隂藥也已上諸方本於 隂證者宜選用之 和解之劑 化㿀湯治傷寒汗吐下後㿀發脈虚 白虎湯加人參守真類粹再加白术 右㕮咀時時煎服之 下劑 當歸丸治傷寒㿀見無大熱脈虚秘悶 當歸 半兩 甘草 一分 黄連 大黄 各二錢半 右先將當歸熬膏子入藥末三味為丸漸加至利為 度 凉血之劑 黒膏治温毒發㿀 生地黄 半斤 好䜴 一升 右二味以猪膏二斤合煎之至濃汁用雄黄麝香如 大豆大内中攪和毎服用彈子大湯化服未效再服 之 大青四物湯 大青 四兩 阿膠 甘草 各一兩 䜴 八合 右㕮咀每服五錢水煎服之 玉機微義卷四十四
欽定四庫全書 玉機微義卷四十五 明 徐用誠 原輯 劉 純 續增 黄疸門 發黄附 諸經叙黄疸脈證 内經曰溺黄赤安卧者黄疸 要略曰寸口脈浮而緩浮則為風緩則為痺痺非中風 四肢苦煩脾色必黄瘀熱以行 尺脈浮為傷腎跌陽 脈緊為傷脾風寒相摶食榖即眩榖食不消胃中苦濁 濁氣下流小便不通隂被其寒熱流膀胱身體盡黄名 曰榖疸 額上黒微汗出手足中熱薄暮即發膀胱急 小便不利名曰女勞疸 腹如水狀心中懊憹而熱不 能食時欲吐名曰酒疸多不治 脈經曰脈沈渇欲飲水小便不利者皆發黄凡黄候其 寸口脈近掌無脈口鼻冷並不可治 論五疸 陳無擇云古方叙五種黄者其實一病立名異耳如黄 汗者以胃為脾表屬陽明陽明蓄熱喜自汗汗出因入 水中熱必鬰故汗黄也其後身體腫發熱不渇狀如風 水汗出染衣色正黄如栢汗 黄疸者由暴熱用冷水洗浴熱留胃中所致其候身面 眼悉黄如金色小便如煮蘖汁 榖疸者夫由肌發熱大食傷胃氣衝鬰所致其候食則 腹滿眩暈榖氣不消 云云見前 酒疸由大醉當風入水所致唯酒變證最多熱毒流於 清氣道中則眼黄鼻雝 女勞疸由大熱交接竟入水水流濕入於脾因腎氣虚 甚以所勝尅入致腎氣上行故有額黑身黄之證其間 兼渇與腹脹者並難治發於隂必嘔發於陽則振寒面 微熱雖本於胃氣鬰發土色上行然發於脾則為内疸 發於腎則為黑疸若所論因外則風寒暑濕内則喜怒 憂驚酒食房勞三因悉備世醫獨嚴於傷寒論中不亦 濫矣 按已上五疸與前要略所具不同宜兼考之陳氏治 例未能以盡其變推其病體究治大抵已上五疸形 證已具無所隐兼證者黄汗黄疸榖疸誠以元氣脾 胃之氣為主而治之形氣榖氣稍實者則可得而復 矣酒疸則元氣胃氣殊已傷甚形氣孤危榖氣與藥 雜進能有斷厚味而守藥得復生者則㡬希矣女勞 疸則隂陽之氣虚竭甚者為難治陳云世醫獨嚴於 傷寒而不及此此則亦非傷寒家法所可髣髴施也 論傷寒陽證發黄 保命集云凡發黄有六有畜血發黄邪熱傳於太陽之 本小便先淋而黄其人暴狂内有血也為太陽發黄本 病也濕熱發黄太隂併陽明之本為小便不利風濕熱 發黄併少陽也寒濕發黄太隂併少陽也結胸發黄下 之早附太陽也痞氣發黄附太隂也凡六者各隨脈證 標本而治之大抵發黄從太隂陽明而論脾胃皆土也 故見黄色當從其脾病色黄土氣化濕非濕毒何能發 黄也 論隂證發黄 韓秖和云病人三五曰服下藥太過虚其脾胃亡其津 液渇飲水漿脾土為隂濕加之與邪熱相㑹發黄此隂 黄也當以温藥治之如兩手脈沈細遲肢體逆冷皮膚 有粟起或嘔吐舌上有胎遍身發黄煩躁欲於泥水中 卧小便赤少皆隂候也故隂黄多以熱湯温之或湯漬 布搭其胸腹或以湯盛瓢中坐於臍下熨之其病愈者 曾治趙顯宗病傷寒至六七日因服下藥太過致發黄 其脈沈細遲無力皮膚涼發躁欲於泥中卧喘嘔小便 赤澁先投茵陳橘皮湯喘嘔止次服小茵陳湯半劑脈 微出不欲於泥中卧次日又服茵陳附子湯半劑四肢 發熱小便二三升當日中大汗而愈似此治愈者不一 一錄凡傷寒病黄毎遇太陽或太隂司天嵗若下之太 過往徃變成隂黄蓋辰戌太陽寒水司天水來犯土丑 未太隂濕土司天土氣不足即脾胃虚弱亦水來侵犯 多變此證也 按已上論傷寒隂陽二證發黄殆無餘藴大抵本形 氣虚實受證不同用藥有汗下温之禁非若雜病之 比也我丹溪先生謂發黄如 麯相似濕熱有微甚 及兼熱兼寒瘀血所因不同故治例不可不分 論内傷發黄 略例云内感傷寒勞役形體飲食失節中州變寒之病 生黄非傷寒壊之而得只用建中理中大建中足矣不 必用茵陳也 按此言内傷不足故宜補益惟其有餘新病必湏消 導之乆病從榖疸施治可也 論發黄治例 難知云色如熏黄乃濕病也一身盡痛 色如橘子黄 乃黄病也一身不痛 乾黄燥也小便自利四肢不沈 重渇而引飲者梔子蘗皮湯 濕黄脾也小便不利四 肢沈重似渇不欲飲者大茵陳湯 若大便自利而黄 者茵陳梔子黄連三物湯往來寒熱一身盡黄者小柴 胡加梔子湯 按一身盡痛而黄者濕勝在表也不痛者病在裏也 乾燥者熱勝也故後證皆有表裏之分殊東垣云傷 寒當汗不汗即生黄邪在表者宜急汗之在表之裏 宜滲利之在半表裏宜和觧之在裏者宜急下之若 已上諸證及略例云男黄小便自利當與虛勞小建 中湯若黄色不變欲自利腹滿而喘不可除熱除熱 必噦小半夏湯皆不必拘於茵陳也 黄疸治法 升散之劑 金匱桂枝加黄茋湯治黄汗身腫汗出出已輒輕輕乆 必身瞤胸中痛腰以下無汗腰臗㢮痛如有物在皮 中劇者不能食煩躁小便不利 桂枝 芍藥 各三錢 甘草 二錢 黄茋 五錢 右水煎入薑棗服後仍飲熱粥助藥力 麻黄連翹赤小豆湯治身熱不去瘀熱在裏發黄小便 微利 麻黄 連翹 各一兩 赤小豆 右㕮咀作一服水煎 局方茵陳五苓散治傷寒或伏暑發黄小便不利煩渇 本方五分加茵陳一分 韓氏茵陳茯苓湯治發黄脈沈細數四肢冷小便濇煩 躁而渇 茯苓 桂枝 猪苓 各一兩 滑石 一兩半 茵陳 一兩 右為末毎服半兩水煎服如脈未出加當歸 按已上方並太陽例藥也 攻下之劑 金匱梔子大黄湯治酒疸心中懊憹或熱痛 梔子 十四枚 大黄 一兩 枳實 五枚 䜴 一升 右水煎至二升分温三服 大黄硝石湯治黄疸腹滿小便不利而赤自汗此表和 裏實 大黄 黄栢 硝石 各四兩 梔子 十五枚 右水煎服如前法 硝石 石散治女勞疸身黄額黑曰晡發熱惡寒膀胱 急小腹滿足下熱因作黑疸其腹滿如水狀大便必 黑時溏此女勞之病非水也 硝石 石 各燒等分 右二味為散以大麥粥汁和服二錢曰三重衣覆取 汗隨大小便去小便黄大便黑是其候也 半夏湯治酒疸身黄無熱言了了腹滿欲嘔心煩足熱 或癥瘕心中懊憹其脈沈弦或緊細 半夏 茯苓 白术 各三兩 前胡 枳殻 炒 甘草 大㦸 炒各二兩 黄芩 茵陳 當歸 各 兩 右㕮咀每服四錢水煎入薑三片空心服 茵陳蒿湯治身熱鼻乾汗出陽上奔小便赤而不利濕 熱發黄 茵陳蒿 六兩 梔子 十四箇 大黄 二兩 右三味每服一兩半水煎服 難知茵陳大黄湯治傷寒大熱發黄面目悉黄小便赤 茵陳蒿 梔子 柴胡 柏皮 黄芩 升麻 大黄 炒各一兩 龍膽草 半兩 右為粗末每服五錢水煎服 抵當湯治太陽傷寒頭痛身熱法當汗觧反利小便熱 瘀在内則身黄脈沈少腹硬小便自利其人如狂者 下焦有血也宜此湯主之 水蛭 蝱虫 各十箇 大黄 一兩 桃仁 十二箇 右剉作一服水煎食前服 按已上並陽明經藥也抵當湯厥隂藥輕者桃仁承 氣湯主之 和解之劑 小柴胡加梔子湯 按此手太隂足少陽藥也 治熱和中之劑 梔子柏皮湯治身熱不去大便利而煩熱身黄者 梔子 柏皮 黄連 各等分 右㕮咀每服一兩水煎服 寳鑑茯苓滲濕湯治黄疸寒熱嘔吐而渇欲飲冷身體 面目黄小便不利不得安卧不思食 白茯苓 五分 澤瀉 三分 茵陳 六分 猪苓 二錢 生黄芩 黄連 梔子 防己 白术 蒼术 陳皮 青皮 枳實 各二分 右㕮咀作一服水煎空心服酒疸兼作丸子服之 按此並太陽例藥 温中之劑 金匱小半夏湯治黄疸小便色不異欲利腹滿而喘 半夏 湯泡七次 右㕮咀每服三五錢水煎入薑十片 韓氏茵陳橘皮湯治身黄脈沈細數熱而手足寒喘嘔 煩躁不渇者 茵陳 橘皮 生薑 各一兩 白术 一分 半夏 茯苓 各半兩 右為末水四升煮取二升放温分作四服 按此並足陽明太隂藥也 小茵陳湯治發黄脈沈細遲四肢及遍身冷 附子 一箇八片 甘草 炙一兩 茵陳 二兩 右為粗末用水二升煮一升温作三服 茵陳四逆湯治發黄脈沈細遲肢體逆冷腰已上自汗 甘草 炙一兩 乾薑 炮一兩半 附子 一箇作八片 茵陳 二兩 右為粗末分作四貼水煎服 茵陳附子湯治服四逆湯身冷汗不止者 附子 二箇各作八片 乾薑 炮二兩半 茵陳 一兩半 右為粗末水煎分作三服 按已上並少隂經藥也 茵陳茱萸湯治服茵陳附子湯證未退及脈伏者 吴茱萸 一兩 當歸 三分 附子 二箇作八片 木通 一兩 乾薑 炮 茵陳 各一兩半 右為粗末分作二服水煎 按此足少隂厥隂藥也 吐下之劑 三因苦參散治濕熱内甚小便赤澁大便時秘食飲不 妨服諸藥不除因為乆黄 苦參 黄連 瓜蒂 黄柏 大黄 各一分 葶藶 半兩 右為末每服一大錢飲調下當吐利随時消息加減 與之服 按此出太陽陽明例藥也 調理之劑 當歸白术湯治酒疸發黄結飲癖在心胸間堅滿骨肉 沈重逆害飲食小便赤黄此因内虚飲食生冷脾胃 痰結所致其脈弦濇 白术 茯苓 各三兩 當歸 黄芩 茵陳 各一兩 前胡 枳實 炒 甘草 炙 杏仁 炒各二兩 半夏 一兩半 右㕮咀每服四五錢入薑煎 小建中湯 養榮湯治五疸腳弱心忪口淡耳鳴微寒發熱氣急小 便白濁當作虚勞治之 方並見虚損門 消食之劑 三因紅丸子治糓疸發黄 方見霍亂門用生薑甘草湯下 寳鑑棗 丸治食勞目黄身黄者 皂 不以多少沙鍋内木炭燒通紅赤用米醋内 㸃之 右為末棗肉丸桐子大每服二三十丸食後用生薑 湯下 取黄水法 瓜蒂散 瓜蒂 二錢 母丁香 一錢 黍米 四十九箇 赤小豆 半錢 右為極細末每夜於鼻内㗜之取下黄水内服凉劑 三因如神散治酒毒不散發黄乆乆浸漬流入清氣道 中宜此内鼻中取黄水 苦瓠子 去皮 苦葫蘆子 去皮三七箇 黄黍米 三百粒 安息香 二皂子大 右為末以一字搐入鼻中滴出黄水一升忌勿吹吹 或過多即以黍穰燒灰麝香末各少許吹鼻内立止 玉機微義卷四十五
欽定四庫全書 玉機微義卷四十六 明 徐用誠 原輯 劉 純 續增 霍亂門 内經叙霍亂所因 經曰嵗土不及風乃大行 云云 民病飱泄霍亂體重腹 痛筋骨繇併 按此言土運不及木乃太過木乘土而為病宜詳玩 本文 論霍亂脈證 内經曰脈伏者霍亂 傷寒論曰病嘔吐而利名曰霍亂或發熱頭痛身疼惡 寒吐利或自吐下又利止復更發熱也皆是霍亂證傷 寒其脈微澁者本是霍亂今是傷寒却四五日至隂經 上轉入陰必利本嘔下利者不可治也 保命集云傷寒霍亂轉筋身熱脈長陽明本病也脾胃 受濕熱中焦氣滯或因冷飲或傷冷水或感濕氣冷熱 不調水火相干隂陽相摶上下相離榮衛不能相維故 轉筋攣痛經絡亂行暴熱吐瀉中焦胃氣所主也 謹按傷寒傳變為霍亂者殊少惟夏秋之間暄熱人 勝理䟱感風濕暍之氣而生此證多有隂陽虚實不 同脈來浮洪者可治微而遲氣少不語者為難治 論霍亂分三因 陳無擇曰霍亂者心腹卒痛嘔吐下利增寒壯熱頭痛 眩暈先心痛則先吐先腹痛則先利心腹俱痛吐利並 作甚則轉筋入腹則斃霍亂惡證無越於斯葢隂陽反 戾清濁相干陽氣暴升隂氣頓墜隂陽痞隔上下奔逸 治之惟宜温煖更詳别三因以調之外因諸風則惡風 有汗傷寒則惡寒無汗胃濕則重著傷暑則熱煩内因 九氣所致鬰聚痰涎飲痞膈不通遂致滿悶随其勝復 必作吐利或諸飽食膾炙恣飱乳酪氷脯寒漿㫖酒胃 既䐜脹脾臟停凝必内鬰發遂成吐利當從不内外因 也 按此具霍亂三因稍備但立方未能以盡其變學者 自宜推格 論霍亂轉筋 陳氏曰轉筋者以陽明養宗筋属胃與大膓今暴吐下 津液頓亡外感四氣内積七情飲食甜膩攻閉諸脈枯 削於筋宗筋失養必致攣縮甚則卵縮舌卷為難治 按此言霍亂者多轉筋大抵冷熱不調隂陽相摶故 筋攣痛甚者遍體轉筋此實隂陽之氣反戾風寒 乘之筋失氣血所榮而為攣縮急痛也 論乾霍亂 陳氏曰乾霍亂者忽然心腹脹滿絞刺疼痛蠱毒煩寃 欲吐不吐欲利不利狀若神靈所附頃刻之間便致悶 絶亦涉三因或臟虛或膓胃素厚故吐利不行 按此謂人膓胃素厚形氣實者故感四氣則吐利不 行而乾揮霍撩亂也大抵熱勝痰鬰則悶亂濕勝飲 鬰則吐下形氣虛者禍不旋踵嚴氏謂胃中諸食結 而不消隂陽二氣擁而反戾揮霍之間變成吐利然 飲食致者亦有有餘不足如飲食自倍外感濕暍而 乾霍亂者宜吐之或下之過傷者宜消導之痰者刼 之寒者温之熱者清之要在適事為故也 論霍亂煩渇 陳氏曰煩渇者以隂陽反戻清濁相干水與糓併小便 秘澁既走津液腎必枯燥引水自救煩渇必矣 按吐利必竭況腎水竭者乎與水者唯宜温煖熱甚 者天水軰以甘緩火也 霍亂治例 保命集云霍亂陽明證宜和中平胃建中軰或四君子 湯脈浮自汗四君子加桂主之脈浮無汗四君子加麻 黄 吐利轉筋脇下痛脈弦者木尅土也故痛甚平胃 加木瓜五錢或建中加柴胡木瓜 吐利轉筋腹中痛 體重脈沈而細者四君子加白芍良薑 吐利四肢拘 急脈沈而遲此少隂霍亂四君子加薑附厚朴 吐利 四肢厥冷脈微緩屬厥隂建中加歸附 吐利頭痛而 身熱熱多欲飲水者五苓寒多不用水者理中丸主之 元戎云太隂證霍亂者理中加橘紅名治中湯 若吐 下心腹作痛手足逆冷理中去白术加熟附名四順湯 若吐利後轉筋者理中加火煆石膏一兩 霍亂治法 和中之劑 四君子湯 平胃散 建中湯並治證見前 方見虚損門 治寒之劑 機要漿水散治暴泄如水周身汗出盡冷脈弱不能語 言甚者加吐 半夏 二錢 附子 乾生薑 炙甘草 桂 各半錢 良薑 三分半 右為末作一服漿水煎服之 薑附湯治霍亂轉筋手足厥冷汗嘔逆多 乾薑 一兩 附子 一箇生用 通脈四逆湯治霍亂多寒身冷脈絶 呉茱萸 三兩炒 附子 炮一兩 桂心 通草 細辛 白芍 甘草 炙各半兩 當歸 三錢 右㕮咀每服四錢水酒各半加生薑煎 理中湯治過食生冷遂成霍亂吐下脹滿食不消心腹 痛 方見寒門加橘皮名橘皮治中湯 嚴氏曰若臍上築動者腎氣動也去术加桂吐多者 去术加生薑半夏利多者仍用术心悸者加茯苓腹 痛者加乾薑腹滿者去术加附子厚朴 治濕之劑 三因茯苓澤瀉湯治霍亂吐利後煩渇飲水 五苓减猪苓加甘草 按此太陽例藥也 治暑之劑 局方五苓散治霍亂頭痛吐下煩渇 方見濕門 嚴氏水浸丹治伏暑傷冷冷熱不調口乾煩渇 黄丹 一兩一分炒 巴豆 二十五箇去皮心 右同研匀用黄蠟作汁為丸如梧子大每服五丸以 水浸少頃别以新汲水吞下 按此刼劑也 加味香薷飲治伏暑吐利不止煩悶多渇 本方加㯽榔 黄連 右㕮咀每服五錢水酒各半煎服 冷香飲子治伏暑吐利煩燥 草菓仁 三兩 附子 橘紅 各一兩 甘草 半兩 右㕮咀每服一兩入薑煎水旋冷服 按已上並太陽例藥也有寒熱隂陽不同要在脉證 相符而行也 温經之劑 三因木瓜湯治霍亂吐下舉體轉筋入腹則悶絶 乾木瓜 一兩 呉茱萸 半兩 茴香 炙甘草 各二錢 右㕮咀每服四大錢入薑三片蘇葉十片煎 按此陽明例藥也大抵轉筋亦有所兼之證不同用 者自宜推格 墜痰温補之劑 三因胃氣丸治憂思過度脾氣閉聚結痰飲留滯腸胃 氣欝於隂凝之於陽隂陽反戾吐利交作四肢厥冷 頭目暈眩或復發熱 硫黄 不以多少入猪臟内縳定頭米泔酒童便各 一碗煑乾一半取出洗去穢晒乾秤十兩用 半夏 洗去滑五兩 人參 白茯苓 各一兩 石膏 右為末生薑汁浸炊餅為丸每五十丸至百丸空心 食前米湯下 理氣温中之劑 三因七氣湯治七氣發欝致臟氣刑尅隂陽反戾變成 吐利交作寒熱眩暈痞滿咽塞 半夏 五錢 厚朴 桂心 各三錢 茯苓 白芍 紫蘇 橘皮 各二錢 人參 一錢 右㕮咀每服四五錢入薑棗煎 訶子散治心脾冷痛霍亂吐利如神 訶子 甘草 炙 厚朴 製 乾薑 草果 陳皮 良薑 茯苓 神麯 炒 麯 各等分 右為末每服二錢入鹽些小水煎服 按已上並足陽明經藥也 消食之劑 三因紅丸子治脾胃虛冷飲食失節宿食留飲聚癖腸 胃或因食不調衝胃寒濕忽作霍亂吐利並作心腹 絞痛 蓬术 三棱 各二兩同用米醋炙一伏時 胡椒 一兩 青皮 三兩炒 阿魏 一分 右為末化阿魏入陳米粉為丸如梧子大朱砂為衣 每服百丸至二百丸不拘時生薑甘草湯下 雜方 嚴氏洗法治霍亂轉筋 蓼一把去兩頭水三升煮二升放温熏洗 漬法治霍亂轉筋入腹 鹽多用煎湯於槽中暖漬之 三因吐法治乾霍亂蠱毒宿食不消積冷心腹煩滿鬼 氣極鹹鹽湯三升熱飲一升刺口令吐宿食便盡不 吐更服吐訖復飲三吐乃止此法大勝諸治俗人以 為田舍淺近鄙而不用守死而已凡有此證即先用 之元戎云吐定用理中湯 灸法治霍亂已死腹中有暖氣者 鹽内臍中灸二七 壯 玉機微義卷四十六
欽定四庫全書 玉機微義卷四十七 明 徐用誠 原輯 劉 純 續增 厥門 内經論厥證所因 論曰陽氣衰於下則為寒厥隂氣衰於下則為熱厥人 質壯以秋冬奪於所用下氣上争不能復精氣溢下邪 氣因從之而上也氣因於中由陽氣衰不能滲營其經 絡陽氣曰損隂氣獨在故手足為之寒厥也隂氣衰於 下則為熱厥由醉飽入房内亡精氣中虚熱入腎氣日 衰陽盛隂虚故手足為之熱也隂氣盛於上則下虚下 虚則腹脹滿腹滿則下氣重而邪氣逆逆則陽氣亂陽 氣亂則令人暴不知人或至半日逺一日乃知人也名 曰尸厥 按本論叙六經厥狀與六經厥逆甚詳宜玩本文大 抵六經之厥陽證至為㫬仆為顛疾為妄見隂證至 為䐜脹大小便不利或嘔或心痛之類皆素多痰氣 因虚所乘之為病也惟有輕重之殊爾如成無已註 傷寒論云厥者手足冷也四逆者四肢不温也邪在三 陽則手足必熱傳到三隂則手足厥冷厥者逆也而 有隂陽之殊熱極而成厥逆者陽極似隂也寒極而 成厥逆者獨隂無陽也 論卒厥脈法 脈經曰脈至如喘名曰氣厥氣厥者不知與人言 金匱方論曰寸脈沈大而滑沈則為實滑則為氣實氣 相搏血氣入臟唇口青身冷即死如身和汗自出為入 腑即愈此為卒厥 按腑者為傳道出内之所其氣通故入腑即愈也 論諸厥證寒熱不同 陳無擇曰經論粗分六經殊不出寒熱二證所因欲求 備治當歴明之寒厥則因多慾而奪其精故致陽衰隂 盛熱厥則因醉飽入房精虚則熱入故致隂虚陽盛考 其厥因多以不勝乘其所勝氣不得行遂致厥逆如腎 移寒於脾則水乘於土水既不行乃成寒厥如心移熱 於腎則火乘於水火既不行乃成熱厥六經皆然可次 第論也尸厥亦然正由臟氣相刑或與外邪相忤則氣 遏不行閉於經絡諸脈匿伏昏不知人唯當随其臟氣 而通之寒則熱熱則寒閉則通經中以數醉為熱厥之 因學者不可拘此葢傷寒温病皆有熱厥仲景所謂熱 深厥深經意以酒能發百脈熱故舉此以為例耳寒厥 者初得之四肢冷脈沈微而不數多惡寒引衣自覆下 利清糓外證多惺惺熱厥者初得之必發熱頭疼脈雖 沈伏按之必數其人或畏熱喜冷揚手掉足煩躁不眠 大小便秘赤外證多昏冐傷寒亦然 謹按寒熱發厥固宜随其隂陽勝負為治如其厥逆 者不外乎傷寒寒熱二證求隂陽厥逆之淺深餘寒 熱厥證是沈寒積熱發厥至若隂陽竭閉尸厥卒厥 又非已上寒熱厥證之比也陳論雖稍闖其頥何治 例殊未少具爾 論寒熱厥證宜吐下 子和曰 云云 謹按厥證寒熱亦有隂陽虛實不同如形氣稍實者 宜從子和之法吐下之虚甚者惟宜随其所因而調 理之可也陳氏論臟氣相刑或與外邪相忤氣遏不 行閉經絡脈伏昏不知人至為尸厥今世俗多作風 治鮮不致斃如傳引華陀治虢太子尸厥為陽脈下 墜隂脈上爭㑹氣閉而不通上有絶陽之絡下有破 隂之紐破隂絶陽之色已發脈亂故形静如死狀此 與經言隂陽之氣盛衰為厥之㫖甚微後人安能得 證治之彷彿乎而以隂陽證治之可驗者較之若傷 寒手足厥逆昏不知人邪正已極温下之間稍或遲 緩禍不旋踵或汗不觧暴衂不知人而厥或雜病得 吐衂血而厥不知人者一二日或三日必間間則為 愈矣葢隂氣尚實必身不熱熱則不厥厥則為血温 身熱主死矣暴氣厥而形實者七情所致痰飲内鬰 而厥必半日或一二時必間形虚而氣逆甚者多致 不救此又可見氣血為厥隂陽暴逆之甚也故不可 斷作風治 厥證治法 通關竅之劑 蘇合香丸治卒暴厥不知人未辯風痰氣厥宜與此膏 化濃湯灌之惺後却議脈證用藥 吐劑 瓜蒂散 方見痰飲門口噤者或先用搐鼻藥 升發之劑 三因追魂湯治卒厥暴死及主客忤鬼擊飛尸氣絶不 覺口噤 麻黄湯 方見寒門 右㕮咀水煎灌之不下者分病人髪左右捉搦按肩 引之令服取效千金方加桂 按此治感中邪氣之劑也 治寒之劑 四逆湯治寒厥表熱裏寒下利清糓食入則吐脈沈伏 手足冷 方見寒門 按此治寒熱之劑並出寒暑例然内因氣血之劑詳 見各門宜對證選用茲不詳錄 治熱之劑 白虎湯治熱厥腹滿身重難以轉側靣垢譫語遺溺手 足厥冷自汗脈沈滑 方見暑門 玉機微義卷四十七
欽定四庫全書 玉機微義卷四十八 明 徐用誠 原輯 劉 純 續增 痺證門 内經叙痺 經曰風寒濕三氣雜至合而為痺其風氣勝者為行痺 寒氣勝者為痛痺濕氣勝者為著痺以冬遇此為骨痺 以夏遇此為筋痺以夏遇此為脈痺以至隂遇此為肌 痺以秋遇此為皮痺 按本論備五臟等痺甚詳宜玩本文 脈法 脈經曰脈澁而緊痺病 論痺證所因不同 陳無擇曰雖三氣合痺其用不同三氣襲人經絡入於 筋脈皮肉肌骨乆而不已則入五臟煩滿喘而嘔者是 痺客於肺煩心上氣嗌乾恐噫厥脹滿者是痺客於心 多飲數小便小腹痛如懐妊夜卧則驚者是痺客於肝 善脹尻以代腫脊以代頭者是痺客於腎四肢懈墮發 欬嘔沫上為大寒者是痺客於脾又有腸痺胞痺及六 腑各有俞風寒濕所中治之隨其腑俞以施針灸之法 仍服逐三氣發散等藥則病自愈大抵痺之為病寒多 則痛風多則行濕多則著在骨則重而不舉在脈則血 凝不流在筋則屈而不伸在肉則不仁在脾則寒逢寒 則急逢熱則縱又有血痺以類相從外有支飲作痺 謹按痺之為證有筋攣不伸肌肉不仁者與風證絶 相似故世俗多類於風痿痺證通治此千古之弊也徐 先生已於卷首分出痿證一門大抵固當分其所因 風則陽受之痺感風寒濕之氣則隂受之為病多重 痛沈著患者難易得去如錢仲陽為宋之一代明醫 自患周痺止能移於手足為之偏廢不能盡去可見 其為難治也况今世俗多類於風證通治宜乎不能 得其病情也 論痺因虛所致 嚴氏曰痺證因體虚腠理空䟱受之而成逢寒則急逢 熱則縱隨所受邪氣而生證也診其脈大而濇為痺脈 來急亦為痺脈濇而緊者亦為痺又有風血痺隂邪入 於血經故也 謹按人感三氣為痺者正因形虚血虚爾但有在肌 皮血脈淺深之異故入臟者死雖陳氏具經論頗詳 而其方未能以盡其變學者自宜充擴也 痺證治法 温經勝濕之劑 三因附子湯治風寒濕痺骨節疼痛皮膚不仁肌肉重 著四肢緩縱 附子 生 白芍 桂心 甘草 白茯苓 人參 各三分 白术 一兩 右㕮咀每服四錢水煎服 按此太陽例藥温中觧表之劑 疎風養血之劑 三因黄茋五物湯治人骨弱肌重因疲勞汗出卧不時 動揺加以微風遂作血痺脈當隂陽俱微尺中少緊 身體如風痺狀 黄茋 芍藥 桂心 等分 右㕮咀每服四五錢入薑棗煎 嚴氏蠲痺湯治身體煩疼項背拘急或痛或重舉動艱 難手足冷痺腰腿沈重筋脈無力 當歸 芍藥 黄茋 片子薑黄 羌活 各一兩半 甘草 炙半兩 右㕮咀每服四五錢入薑棗煎 黄茋酒治風濕痺身體頑麻皮膚瘙痒筋脈攣急言語 蹇澁手足不遂時覺不仁 黄茋 防風 桂 天麻 萆 石斛 虎骨 炙 白芍 當歸 雲母粉 白术 茵芋葉 木香 仙靈脾 甘草 川續斷 右剉如麻豆大以生絹袋盛好酒一斗浸之春五夏 三秋七冬十日每服一盞温服之不拘時 防風湯治血痺皮膚不仁 防風 二兩 川獨活 川當歸 赤茯苓 秦芁 赤芍 黄芩 各一兩 桂心 杏仁 甘草 炙各半兩 右㕮咀每四五錢入薑煎 獨活寄生湯治肝腎虛弱感風濕致痺兩脛緩縱痺弱 不仁 方見脚氣門 謹按已上方多太陽例藥也大扺痺證有兼風兼濕 寒熱獨勝腑臟所受不同用者自宜擴充然此證因 虛而感既著體不去須製對證藥日夜飲之雖留連 不愈能守病禁不令入臟庶可扶持也如錢仲陽取 茯苓其大逾斗者以法噉之閲月乃盡由此雖偏廢 而氣骨堅悍如無疾者夀八十二而終惜乎其方無 傳 治痰飲之劑 茯苓湯治支飲手足麻痺多唾眩冐 半夏 赤茯苓 橘紅 各一兩 枳實 桔梗 甘草 各半兩 右㕮咀每服四五錢入薑七片水煎 按此言支飲能為痺證即飲能為脚氣證是也大抵 因虛而傳注邪客日久榮衞壅欝多致濕熱經緩不 能自收持如逄熱則縱也已上方未能盡其例用者 自宜通變也 玉機微義卷四十八
欽定四庫全書 玉機㣲義卷四十九 明 徐用誠 原輯 劉 純 續增 婦人門 論經閉不行 内經隂陽别論云二陽之病發心脾有不得隱曲女子 不月其傳為風消為息賁者死不治東垣曰婦人脾胃 久虚或形羸氣血俱衰而致經水斷絶不行或病中消 胃熱善食漸瘦津液不生夫經者血脉津液所化津液 既絶為熱所爍肌肉消瘦時見渇躁血海枯竭病名曰 血枯經絶宜瀉胃之燥熱補益氣血經自行矣此證或 經適行而有子子不安為胎病者有矣或心包脉洪數 燥作時見大便秘澁小便雖清不利而經水閉絶不行 此乃血海乾枯宜調血脈除包絡中火邪而經自行矣 内經所謂小腸移熱於大腸為痣瘕為沉月澁不利則 月事沈滯而不利故云為痣瘕為沈也或因勞心心火 上行月事不来安心補血㵼火經自行矣故内經云月 事不来者胞脈閉也胞脈者属心而絡於胞中令氣上 迫肺心氣不得下故月事不来也曾治驗裴澤之夫人 病寒熱而月事不至者數年矣已加喘𠻳醫者率以蛤 蚧桂附等投之曰不然夫人病隂為陽所搏温劑太過 故無益而反害投以涼血和血之藥則經行矣已而果 然 要略曰婦人之病因虚積冷結氣為證經水斷絶至有 歴年血寒積結胞門寒傷經絡凝堅在上嘔吐涎唾久 成肺癰形體損分在中盤結繞臍寒疝或兩脇疼痛與 臟相連或結熱中痛在闗元脈數無瘡經候不匀冷隂 掣痛少腹惡寒或引腰脊下根氣街 云云 謹按良方言婦人月水不通由勞傷血氣致令體虚 受風寒邪氣客於胞内損衝任之脈并手太陽少隂 二經致胞絡内血絶不通如已上病機皆略之不議 且血病經閉又豈止手太陽少隂二經耶然亦有不 因寒熱或痰飲積聚疝瘕所致如七情所動其為氣 病血從一也况隂道常虚不足者實多宜翫血證門 血属隂難成易虧論及後丹溪先生等說 論經水不調或紫或黑 丹溪曰經水者隂血也隂必從陽故其色紅禀火色也 血為氣之配氣熱則熱氣寒則寒氣升則升氣降則降 氣凝則凝氣滯則滯氣清則清氣濁則濁上應於月其 行有常名之曰經為氣之配因氣而行成塊者氣之凝 也将行而痛者氣之滯也来後作痛者氣血俱虚也色 淡者亦虚也而有水混之也錯經妄行者氣之亂也紫 者氣之熱也黑者熱之甚也今人但見其紫者黑者作 痛者成塊者率指為風冷乗之而行温熱之劑禍不旋 踵矣良由病源論月水之病皆曰風冷乗之宜其相習 而成俗也或曰黑者北方水之色也紫者黑之漸也非 冷而何予曰經云亢則害承乃制熱甚者必兼水化所 以熱則紫甚則黑也况婦人性執而鄙嗜欲加倍臟腑 厥陽之火無日不起非熱而何若曰風冷必須外得設 或有之吾恐千百而一二也 按此論經病甚詳大抵不得率指為風冷所乗者此 由良方所言世俗徃徃因之悞人故戒慎之也然冷 證外邪初感入經必痛或不痛者久則鬱而變熱矣 且寒則凝既行而紫黑故非寒也 論經漏不止 内經隂陽别論云隂虚陽搏謂之崩東垣曰婦人脾胃 虚損致命門脈沈細而數疾或沈弦而洪大有力寸闗 脈亦然皆由脾胃有虧下䧟於腎與相火相合濕熱下 廹經漏不止其色紫黑如夏月腐肉之臭中有白𢃄者 脉必弦細寒作於中中有赤𢃄者其脈洪數疾熱明矣 必腰痛或臍下痛臨經欲行先見寒熱徃來兩脇急縮 兼脾胃證出見或四肢困熱心煩不得眠卧心下急宜 大補脾胃而升舉血氣可一服而愈或人故貴脫勢人 事䟱少或先富後貧心氣不足其火大熾旺於血脈之 中乂致脾胃飲食失節火乗其中形質肌肉容顔似不 病者此心病者不行於診故脾胃飲食不調其證顯矣 而經水不時而下或適來適斷暴下不止治當先說惡 死之言勸諭令拒死而心不動以大補氣血之藥舉養 脾胃微加鎮墜心火之藥治其心補隂㵼陽經自止矣 痿論云悲哀太甚則胞絡絶則陽氣内動發則心下崩 數溲血也故本病曰大經空虚發則肌痺傳為脈痿此 之謂也 良方論曰婦人崩中由臟腑傷損衝任血氣俱虚故也 衝任為經脈之海血氣之行外循經絡内榮臟腑若無 傷損則隂陽和平而氣血調適若勞動過多致臟腑俱 傷而衝任之氣虚不能約制其經血故忽然暴下或由 隂陽相搏為熱所乗攻傷衝任血得熱則流散甚者至 於昏悶其脈數疾小為順大甚者逆 按此備言經脈致病之因本於臟腑傷損合前東垣 所論極言因熱因虚或悲哀七情等所致病機殆無 餘藴矣 脈法 脈經曰尺脈滑血氣實婦人經脈不利 少隂脈弱而 微微則少血少隂脈滑而數者隂中則生瘡 寸口脈 浮而弱浮則為虚弱則無血 脈來至狀如琴弦若少 腹痛主月水不利孔竅生瘡 肝弦沈主月水不利腰 腹痛 尺脈來而斷絶者月水不利 寸闗調如故而 尺脈絶不至者月水不利當患小腹引腰痛氣滯上攻 胸臆也 經不通繞臍寒疝痛其脉沈緊此由寒氣客 於血室血凝不行結積血為氣所衝新血與故血相搏 故痛 漏血下赤白脈遲者脈小虚滑者生急疾者大 緊實數者死 暴崩下血寸口脈微遲尺脈微弦微遲 為寒在上焦但吐爾今尺脈微弦如此即小腹痛引腰 脊痛者必下血也 寸口弦而大弦則為减大則為芤 减則為寒芤則為虚寒虚相搏脈則為革婦人則半産 漏下 尺脈急而弦大風邪入少隂之經女子漏自下 赤 漏下赤白日下血數斗脈急疾者死遲者生 尺 寸脈虚者漏血漏血脈浮不可治也 論赤白帶下 機要云赤者熱入小腸白者熱入大腸其本實熱冤結 於脈不散故為赤白帶下也寃屈也結也屈滯而病熱 不散先以十棗湯下之後服苦練丸大𤣥胡散調下之 熱去濕除病自除也 按此止是論有餘之證也論見下 良方論云帶下起於風氣寒熱之所傷或産後早起不 避風邪風邪之氣入於胞門或中經脈流轉臟腑而發 下血名為帶下若傷足厥隂肝之經其色青如泥傷手 少隂心之經其色赤如紅津傷手太隂肺之經其色白 形如涕傷足太隂脾之經則其色黄如爛𤓰傷足少隂 腎之經則色黑如衃血此其因也 按此言風氣寒熱之所傷諸臟致證似言外邪大抵 此證多有本於隂虚陽竭榮氣不升經脈凝泣衛氣 下陷精氣累滯於下焦竒經之分藴積而成其病或 醉飽房勞服食燥劑所致也白物如涕之狀故言帶 者亦病形也經云帶脈為病而得名而白者属氣赤 属血東垣舉脈訣云崩中日久為白帶漏下多時骨 木枯言崩中者始病血崩久則血少復亡其陽故白 滑之物下流不止此可見未得全拘於帶脈矣詳病 亦有濕痰流注於下焦或腎肝隂滛之濕勝或因驚 恐而木乗土位濁液下流或思慕為筋痿内經所謂 二陽之證發心脾是也或餘經濕熱屈滯於少腹小 腹之下而病本殊則皆為氣血虚損榮衛之精氣累 滯而成其病標一也前人立論殆盡病機則治法無 定若戴人以帶下得兩手脈俱滑大而有力乃上用 宣去痰飲下以導水丸泄濕熱繼以淡劑滲之此為 瀉實也如其諸脈微細或沈緊而澁按之空虚或洪 大而澁按之無力正為元氣不足隂虚筋痿虚極中 寒等證東垣有補陽調經固真等例乃兼責虚也丹 溪先生治因濕痰下注用海石南星椿根皮之類較 之前人下之而復吐以提其氣或發中兼補補中兼 利燥中兼升發潤中益氣温而兼收澁之例不同盖 病機有輕重淺深之異爾 論師尼寡婦異乎妻妾之治 寳鑑曰宋禇澄療師尼寡婦别製方盖有為也此二種 寡居獨隂無陽慾心萌而多不遂是以隂陽交爭乍寒 乍熱全類温瘧久則為勞史記倉公傳載濟北王侍人 韓女病腰背痛寒熱衆醫多以為寒熱倉公曰病得之 欲男子不可得也何以知診得其脈肝脈弦出寸口是 以知之盖男子以精為主婦人以血為主男子精盛以 思室女人血盛以懐胎也如厥隂脈弦出寸口又上魚 際則隂盛可知故知禇氏之言有謂矣 論胎産諸證 病機機要云治胎産之病從厥隂經論之無犯胃氣及 上二焦為之三禁不可汗不可下不可利小便發汗者 同傷寒下早之證利大便則脈數而已動於脾利小便 則内亡津液胃中枯燥製藥之法能不犯三禁則榮衛 自和而寒熱止矣如發渇而白虎氣弱則黄茋血刺痛 而用當歸腹中痛而加之芍藥大抵産病天行從增損 柴胡雜證從增損四物宜詳察脈證而用之 謹按已上云胎産禁例大抵主於元氣本病為要至 於病體所因不同學者又必當處於權變也且胎前 之證良方悉具但毎證治例殊少如胎漏胎痛子煩 子腫等證出方皆是治本病之例設所因不同或有 所兼之證如胎漏下血亦有氣虚血熱腹痛亦有濕 熱者或形志苦樂不一七情所動氣動血病胎氣即 損雖治例未能以盡其變然欲學者臨證自推充而 行之爾今於諸證未能一一悉具聊以證治數例附 于後云 胎自墮論 丹溪曰陽施隂化胎孕乃成血氣虚乏不足榮養其胎 則墮譬如枝枯則果落藤痿則花墜又有勞恐傷情内 火便動亦能墮胎譬如風撼其木人折其枝也火能消 物造化自然病源乃謂風冷傷於子臟而墮此未得病 情者也予見賈氏婦但有孕至三箇月左右必墮診其 脈左手大而無力重則濇知其血虚也以其壯年只補 中氣使血自榮時正初夏教以濃煎白术湯下黄芩末 一錢與數十貼得保全而生因而思之墮於内熱而虚 者於理為多曰熱曰虚盖孕至三月上属相火所以易 墮不然何以黄芩熟艾阿膠等為安胎妙藥耶 難産論 丹溪曰世之難産者往往見於鬱悶安佚之人富貴奉 養之家若貧賤者鮮有之古方止有瘦胎飲一論而其 方為湖陽公主作也恐非至到之言盖用之者其難自 若予族妺苦於難産遇胎則觸而去之予甚憫焉視其 形肥而勤於女工知其氣虚久坐氣不運而愈弱兒在 胞胎因母氣虚不能自運耳當補其母之氣則兒健易 産令其有孕至五六月來告遂於大全良方紫蘇飲加 補氣藥與之數十貼因得男甚快因以此方隨母之性 禀與時令加减服者無不應用臨蓐時腹不覺痛産母 亦無病因名方曰達生散云 論局方胎産用藥之誤 丹溪曰或問婦人一門無非經候胎産用藥温熱於理 頗通吾子其妄言乎予曰婦人以血為主血属隂易於 虧欠非善於調攝者不能保全也餘方是否若神仙聚 寳丹則有不能㤀言者其方治血海虚寒虚熱盗汗理 宜補養琥珀之燥麝香之散可以用乎面色痿黄肢體 浮腫理宜導濕乳香没藥自可治血可以用乎胎前産 後虚實不同逐敗養新攻補雜病積塊堅癥赤白崩漏 宜於彼者必妨於此而欲以一方通治乎世人以其品 貴名雅又喜其常服可以安神去邪令人有子殊不知 積温成熱香竄散氣服者無不被禍自非五臟能言醫 者終不知覺及至變生他證悖理肉汁發隂經之火易 成内傷之病先哲具有訓戒或以羊雞濃汁作糜而又 常服當歸丸當歸建中湯四聖理中丸雖是滋補悉犯 桂附乾薑僣熱之劑臟腑無寒何處消受若夫兒之初 生母腹頓寛便啖雞子且喫火鹽不思雞子難化火鹽 發熱展轉為病醫者不識委指他病率爾用藥寧不誤 人予每見産婦之無疾者必教以却去黑神散與夫雞 子火鹽諸般肉食且與白粥將理間以些小石首鮝魚 令甘淡食之至半月以後與少肉雖雞子亦湏豁開煮 之大能養胃却痰彼當富貴之家驕恣之婦率有白帶 頭風氣痛膈滿痰逆口乾經事不調髪脫體熱皆是陽 勝隂虚之病天生血氣本自和平日勝日虚又焉知此 等謬妄有以啓之耶 論婦人服熱劑求子之誤 丹溪曰無子之因多起於父氣之不足豈可獨歸罪於 母血之虚寒况母之血病奚止虚與寒而已哉然古方 治婦人無子惟秦桂丸一方其性熱其辭確今之欲得 子者率皆服之無疑夫求子於隂血何至輕用熱劑耶 或曰春氣温和則物生冬氣寒凛則物消不假熱劑何 由子臟得煖而成胎予曰詩言婦人和平則樂有子和 則血氣不爭平則隂陽不乖今得此丸經血必轉紫黑 漸成衰少或先或後始則飲食驟進久則口苦舌乾隂 陽不平血氣不和焉能成胎縱使有成子亦多病以其 能損真隂也鄭憲史子生七箇月得淋 云云見淋閟門 謹按婦人無子多因經血不調或隂虚血少積聚痰 氣嗜慾等致種種不同奚止虚與寒而已然經寒者 亦有之但不可例為常法爾是以先生論此戒後人 不得病機之的者斯藥勿妄行也况無子之因亦豈 止於婦室者如東垣云李和叔問中年以來得一子 至一嵗之後身生紅絲瘤不救後三四子至一二嵗 皆病瘤而死何縁至此疾翌曰思之謂曰汝乃腎中 伏火精氣中多有紅絲以氣相傳生子故有此疾俗 名胎瘤是也汝試視之果如其言遂以滋腎丸數服 以㵼腎中火邪補真隂不足忌酒辛熱之物其妻與 六味地黄丸以養隂血受胎五月之後以黄芩白术 二味作散啖五七服後生子至三嵗前證不復作今 已年壯噫合觀先生已上所論則其㫖深矣 婦人治法 調經之劑 局方四物湯治衝任虚損月水不調臍腹㽲痛 當歸 川芎 白芍藥 熟地黄 各等分 右㕮咀每半兩水煎服 按此手足太隂厥隂藥也 逍遙散治血虚煩熱月水不調臍腹脹痛痰𠻳潮熱 甘草 炙半兩 當歸 茯苓 白芍 白术 柴胡 各一兩 右㕮咀每半兩入薑薄荷葉煎服 按此足三陽三隂藥也散血中濕熱之劑 膠艾湯治勞傷血氣衝任虚損月水過多淋漓不斷 阿膠 炒 川芎 甘艸 炙各二兩 當歸 艾葉 炒各三兩 熟地黄 白芍 各四兩 右㕮咀毎半兩水煎 按此温經補血之藥也厥隂例 良方温經湯治婦人血海虚寒月水不利 當歸 川芎 芍藥 桂心 牡丹皮 莪术 各半兩 人參 甘草 牛膝 各一兩 右㕮咀毎五錢水煎服 薑黄散治血臟久冷月水不調臍腹刺痛 當歸 牡丹皮 延胡 各二兩 芍藥 三兩 川芎 紅花 桂心 莪术 各一兩 川薑黄 四兩 右為末毎一錢水煎服酒同煎 按此二方通經之劑破血之藥非止於温經也臟冷 氣血滯者可用姑存之 加减四物湯 經候微少漸漸不通手足煩疼漸瘦生潮熱脈微數 本方去地黄川芎加澤蘭葉三倍甘草半分 經候過多本方去熟地黄加生地黄 經行身熱脈數頭昏本方加柴胡黄芩各半兩 經行微少或脹或疼四肢疼痛加延胡没藥白芷與 本方等淡醋湯調下末子 經候不調心腹㽲痛只用芎歸二味名君臣散 鹿茸丸治衝任虛損又為風寒所乗尺脈微小甚者可 灸闗元穴 鹿茸 炙 赤石脂 禹餘粮 各一兩 續斷 二兩 栢葉 附子 炮 熟地黄 當歸 酒浸 艾葉 右為末酒糊丸梧子大每五十丸空心温酒下 按此足少隂厥隂藥也今人多用之故收入治血虛 濕勝帶下甚㨗 元戎加味四物湯 氣充經脈故月事頻併臍下多痛本方加芍藥 經欲行臍腹絞痛本方加𤣥胡㯽榔苦楝木香 經水過多本方加黄芩白术 經水澁少本方加葵花紅花 經水適來適斷或有往來寒熱宜先服小柴胡去寒 熱後以物湯和之 丹溪加味四物湯 經候過而作疼血氣俱虚也宜本方對四君子湯服 之 經候將來作痛者血實也本方加桃仁黄連香附 經水不及期血熱也本方加黄連 過期血少也本方加參术帶痰加半夏陳皮 過期紫黑有塊者血熱也必作痛本方加香附黄連 過期而淡色者痰多也芎歸二味合二陳湯服 紫色成塊者熱也本方加黄連柴胡 肥人不及日數而多痰者多血虚有熱本方加香附 南星半夏黄連白术 瘦人血枯經閉者本方加桃仁紅花或越鞠丸 方見 血門 簡易當歸散治經候不匀或三四月不行或一月再至 或婦人天癸過期經脈不調 當歸 川芎 白芍 黄芩 白术 各半兩 山茱萸肉 一兩半 右為末每二錢空心温酒調下日三次 按此足厥隂少隂藥也 寳鑑生地黄丸治婦人血實厥隂脈弦而長病惡風體 倦乍寒乍熱面赤心忪或時自汗如傷寒狀宜服抑 隂藥 生地黄 柴胡 秦芁 黄芩 各半 兩 芍藥 一兩 右末蜜丸梧子大毎三十丸烏梅湯吞下日三次 按此手足少隂太隂足太陽藥也 謹按已上諸方皆調理法也然血分成水氣腸覃等 證詳見各門兹不備錄大抵經病實者破之結者散 之虚者補之要在適事為故也 理氣之劑 澹寮煮附丸治經候不調血氣刺痛腹脇膨脹頭暈惡 心崩漏帶下並宜服之 香附子 擦其皮不以多少米醋浸一日用瓦銚煮 冷醋盡 右醋糊為丸梧子大曰乾每五十丸淡醋湯下 一方香附一斤艾葉四兩當歸二兩製同名艾附丸 嚴氏抑氣散治婦人氣盛於血變生諸證頭暈膈滿 香附 四兩 茯神 甘草 炙各一兩 陳皮 二兩 右為末每二錢食前沸湯調下 按此方主於氣煮附丸則氣中之血藥也然氣鬱甚 者宜於氣證門選用不必拘此 東垣益胃升陽湯治婦人經候不調或血脫後脈弱食 少水泄日三二行 黄茋 二錢 人參 甘草 炙 當歸身 陳皮 各一錢 白术 三錢 升麻 柴胡 各半錢 炒麯 一錢半 黄芩 半錢秋去之 右㕮咀每半兩水煎腹痛加芍藥 補中益氣湯治婦人室女經候不調脈微食少體倦或 熱 方見熱門 按此二方氣血之藥血脫益氣之大法也 紺珠正氣天香湯治婦人一切氣氣上凑心心胷攻築 脇肋刺痛月水不調 台烏藥 二錢 香附子 八錢 陳皮 蘇葉 各一錢 乾薑 半錢 右㕮咀每七八錢水煎服 謹按婦人經病多有因於七情六鬱致者故集已上 例以備其義大抵氣行不失其常則經血亦行也 通經之劑 良方通經丸治婦人室女經候不通臍腹疼痛或成血 瘕 川椒 炒 蓬术 乾漆 炒 當歸 一錢半 青皮 乾薑 大黄 桃仁 炒 川烏 桂心 各一錢 右為末將一半用米醋熬成膏和餘藥成劑臼中杵 之丸如梧子大隂乾每三五十丸醋湯下 嚴氏方無川烏有紅花 加味四物湯 嚴氏名六合湯 治婦室經事不行腹中結 塊疼痛腰痛 本方加桂蓬术 各等分 右㕮咀每四錢水煎服 紅花當歸散治婦人血臟虚竭或積瘀血經候不行時 作腹痛腰胯重疼小腹堅硬及室女經不通 紅花 當歸尾 紫葳 牛膝 甘草 蘇木 剉各三兩 白芷 桂心 各一兩半 赤芍 九兩 劉寄奴 五兩 右為細末空心熱酒調三錢一名凌霄花散 桂枝桃仁湯治經不通繞臍寒疝痛其脈沈𦂳此由寒 客於血室血凝不行 桂枝 芍藥 生地黄 各二兩 桃仁 五十箇 甘草 一兩 右為粗末毎服五錢水煎入薑棗 地黄通經丸治經不行結積成塊臍下如覆杯 熟地黄 三兩 䖟䖝 去頭足炒 水蛭 糯米炒 桃仁 各五十箇 右為細末煉蜜丸如梧子大空心温酒下五丸未知 加至七丸 嚴氏琥珀散治婦人室女月事凝滯腹脇脹痛及血逆 攻心眩暈不省 劉寄奴 牡丹皮 熟地黄 𤣥胡索 烏藥 赤芍 莪术 三稜 當歸 桂心 各一两 右用前五味用烏豆一升生薑半斤切片米醋四升 同煮豆爛為度焙乾入後五味同為細末毎服二錢 用温酒調服空心食前 戴人玉燭散治經候不通腹脹或痛 四物湯對調胃承氣湯 右㕮咀水煎服 按已上諸方並出厥隂例藥也然有本於氣虚氣鬱 血虚痰積等因不同宜於前調經理氣諸方内選用 治崩漏之劑 生地黄散治經漏下血脈虛洪經水紫黑 方見血證門 簡易黄芩湯治崩中下血陽乗隂經水沸溢 黄芩 不以多少 右為末每一二錢燒秤鎚淬酒調下 按此二方治熱之劑也 一法用此味治天癸當住每月却行或過多不止出 瑞竹堂方名芩心丸 伏龍肝散治氣血勞傷衝任經虚血非時崩下臍腹冷 痛脈遲弱食少或赤白帶下 伏龍肝 赤石脂 麥門冬 各一兩 甘草 炙半兩 川芎 三兩 當歸 乾薑 七錢半 桂 半兩 艾葉 三兩 熟地黄 二兩 右件為粗末每四錢入棗煎 按此治寒例藥補血固虚之劑也 備金散治婦室血崩不止 香附子 四兩炒 當歸尾 一兩二錢 五靈脂 一兩炒 右為末每五錢淡醋湯調空心食前服一方只用香 附一味 澹寮茯苓補心湯治婦人亡血過多或氣逆心悶 四物湯 一分半 參蘇飲 三分 右㕮咀入薑煎 按已上方理氣補榮之劑也 良方縮砂散治血崩 新縮砂不以多少瓦上炒香為細末米飲調下三 錢 五靈脂散治血山崩不止 靈脂十兩水煎去滓澄清再煎成膏入神麯二兩 和丸如梧子大每三二十丸温酒下 荆芥散治崩中不止 用此一味於麻油燈上燒焦為末每三錢童便調 下 瑞竹堂方蒲黄散治崩中不能止 破故紙 蒲黄 千古石灰 各等分炒過 右為末每二三錢淡酒或淡醋湯調下 按已上諸方皆刼劑也 東垣升麻除濕湯治婦人女子漏下惡血月事不調或 暴崩不止多下水漿之物皆由飲食失節或勞傷形 體或素有心氣不足因飲食勞倦致令心火乗脾其 脈緩而弦急按之洪大皆脾土受邪也 柴胡 羌活 蒼术 黄茋 各一錢半 防風 甘草 炙 升麻 藁本 各一錢 蔓荆子 七分 獨活 當歸 各半錢 右㕮咀作一服水煎食前服 涼血地黄湯治婦人血崩是腎水隂虚不能鎮守胞絡 相火故血走而崩也 生地黄 半錢 黄連 羌活 柴胡 防風 各二分 黄栢 知母 升麻 藁本 細辛 川芎 各二分 甘草 一錢 荆芥穂 蔓荆子 黄芩 各一分 當歸 半錢 紅花 少許 右㕮咀作一服水煎 按已上二方升劑也經漏不止氣血下陷非此不能 治 當歸芍藥湯治婦人經脈漏下不止其色鮮紅或先因 勞役脾胃虚損氣短氣逆自汗不止身熱食懶大便 或泄體倦無力 黄茋 一錢半 白术 蒼术 當歸身 白芍 各一錢 熟地黄 半錢 甘草 炙 生地黄 各三分 陳皮 半錢 柴胡 二分 右㕮咀作一服水煎 按此補劑也 治帶下之劑 千金方治帶下脈數者 枸杞根 一兩 生地黄 五兩 右二味酒煮一升至三合作一服 按此治熱例藥也 元戎六合湯治婦人赤白帶下脈沈微腹痛或隂中痛 四物湯 四兩 桂 附子 炒五錢 右㕮咀每五錢水煎食前服 按此治寒之劑也 宣明導水丸治濕熱鬱於下焦之分赤白帶下不止躁 熱煩渇 方見濕門 按此治濕熱之藥下劑也 嚴氏當歸煎丸治赤白帶下腹内疼痛不飲食羸瘦 當歸 赤芍 炒 牡蠣 煅 熟地黄 阿膠 炒 白芍 炒 續斷 酒浸各一兩 地榆 五錢 右為末醋糊丸梧子大每五十丸空心米飲下 按此治血虚之劑潤燥藥也 良方白芷散治赤白帶下 白芷 一兩 海螵蛸 二箇燒 胎髪 一團煅 右為細末空心温酒調下二錢 伏龍肝散治婦人赤白帶下久患不差肌瘦黄瘁多困 乏力 棕櫚 不以多少燒灰火然急以盆蓋蔭 伏龍肝 於鍋竈直下取炒令烟盡 屋梁上塵 懸長者如無竈頭虚空中有炒令烟盡 右三味等分碾和令停入龍腦麝香各少許每服二 錢温酒調下淡醋湯亦可患十年者半月可安 按已上方皆刼劑也 益母草散治赤白惡露下不止 益母草開花時採隂乾為細末空心温酒調二錢 日三服 東垣固真丸治白帶久不止臍腹冷痛隂中亦然 白石脂 一錢火燒赤 乾薑 炮四錢 黄栢 酒製 白芍 各一錢 白龍骨 二錢 柴胡 一錢 當歸身 二錢 右除石脂龍骨另研外同為細末水煮糊丸如桐子 大每十丸食前煎水下 按此寒熱之劑又止澁藥也 桂附湯治白帶腥臭多悲不樂大寒 肉桂 一錢 附子 三錢 黄栢 知母 甘草 炙 升麻 各半錢 黄茋 一錢半 人參 七分 右㕮咀作一服水煎食前服 按此補陽氣極虚用黄栢等為引用又升降隂陽藥 也 補經固真湯治白帶下流不止始病崩中日久血少復 亡其陽故白滑之物不止也 柴胡 甘草 郁李仁 研 黄芩 各一錢 乾薑 二錢 橘皮 半錢 人參 二錢 白葵花 去蕚一朶 右㕮咀水煎空心服 按此補例藥也 衛生湯治帶下不止脈微弱腹痛 白芍 炒 當歸 各二兩 黄茋 三兩 甘草 一兩 右㕮咀或末每五錢水煎空心服下苦楝丸三十粒 按此補血之劑也 苦楝丸治赤白帶下 苦楝 碎酒浸 茴香 炒 當歸 各等分 右為末酒糊丸桐子大每五十丸空心酒下 按此謂邪入小腸故用此燥丙藥也 酒煮當歸丸治㿗疝白帶下注腳氣腰已下如在氷雪 中以火焙乾厚衣蓋其上猶寒冷不任寒之極者靣 白如枯魚之象肌肉瘦削小便不止與白帶常流不 禁病甚者 當歸 一兩 茴香 半兩 良薑 附子 炮各七錢 已上四味㕮咀以好酒一升半煮至乾再焙乾 炒黄鹽 全蝎 各三錢 丁香 苦楝 甘草 炙各半錢 柴胡 二錢 升麻 木香 各一錢 𤣥胡索 四錢 右與前同為細末酒煮糊為丸如梧子大每五七十 丸空心淡醋湯下忌酒濕麫油膩物 按此升陽勝濕之劑氣血藥也 升陽燥濕湯治白帶下隂戸痛控心急痛身黄皮緩身 重如山隂中如水 防風 良薑 乾薑 郁李仁 甘草 各一錢 柴胡 一錢三分 橘皮 黄芩 各半錢 白葵花 七朶 右㕮咀分作二服水煎空心服 按此升散之劑也 坐藥勝隂丹 三柰子 川烏頭 大椒 各半錢 柴胡 羌活 各二分 全蝎 三箇 蒜 七分 甘松 二分 破故紙 八分與蒜同煮 升麻 枯礬 各二分 麝香 少許 右為細末煉蜜丸如彈子大綿裹留系在外納丸藥 於隂戸内 按此刼藥也 灸法 氣海一穴在臍下一寸五分主月事不調帶下崩中因 産惡露不止繞臍㽲痛灸五壯 帶脈二穴在季脇下一寸八分陷者宛宛中灸七壯主 婦人月水不調及閉不通赤白帶下氣轉運背引痛 不可忍 血海二穴在膝臏上内膁白肉際二寸中治女子漏下 惡血月事不調逆氣腹脹灸三壯 隂谷二穴在膝内輔骨後大筋下小筋上按之應手屈 膝取之治婦人漏血不止腹脹滿不得息小便黄如 蠱膝如錐不得屈伸小腹引痛灸三壯 闗元一穴在臍下四寸主婦人帶下瘕聚因産惡露不 止斷産下經冷可灸百壯 安胎之劑 金匱方當歸散姙娠宜常服之 當歸 黄芩 白芍 川芎 各一兩 白术 半兩 右五味為末酒飲調服方寸匕日二次 按此方養血清熱之劑也瘦人血少有熱胎動不安 數曾半産者難産者皆宜服之以清其源而無後患 也 千金茯苓半夏湯治姙娠惡阻心悶吐逆頭眩四肢怠 惰煩疼痰逆嘔吐惡寒自汗黄痩 半夏 泡七次炒黄 茯苓 熟地黄 各三兩 橘紅 細辛 人參 芍藥 紫蘇 川芎 各二兩 苦梗 甘草 各半兩 右㕮咀每四錢水煎空心服 局方參橘散治姙娠三月惡阻吐逆不食或心虛煩悶 橘皮 茯苓 各一兩 麥門冬 白术 厚朴 製 甘草 炙各半兩 右㕮咀每四錢入薑竹茹煎一方加人參名竹茹湯 良方名人參橘皮湯 良方膠艾湯治姙娠或因頓仆胎動不安腰腹疼痛或 胎上搶心或去血腹痛 膠 一斤炙 艾葉 數莖 指迷方加秦艽 右二味以水五升煑取二升分三服 阿膠散 嚴氏方作膠艾湯 不問姙娠月數深淺或頓仆 或因毒藥胎動不安腰痛腹滿搶心短氣 熟地黄 艾葉 白芍 川芎 黄茋 阿膠 當歸 甘草 炙各一兩 右㕮咀每四錢入薑棗煎金匱方無黄茋 佛手散治姙娠傷胎下血 當歸 三錢 川芎 二錢 右㕮咀水煎食前服 安胎散治姙娠自髙墜下或為重物所壓觸動胎氣腹 痛下血胃虚嘔逆並宜服之 縮砂 不以多少炒過 右為末每二錢用酒調服艾鹽湯亦可 簡易方知母飲治姙娠心脾壅熱咽膈渇苦煩悶多驚 赤茯苓 黄芩 黄茋 各三兩 知母 麥門冬 甘草 各二兩 右㕮咀每四錢入桑白皮熟時再入竹瀝些小服 竹葉湯治姙娠心驚膽怯終日煩悶名曰子煩 白茯苓 四兩 防風 麥門冬 黄芩 各三兩 右㕮咀每四錢入竹葉五片水煎外䑓方有竹瀝二 合無葉一方有黄芩知母 㧞萃方枳殻湯治胎漏下血或因事下血 枳殻 炒 黄芩 各半兩 白术 一兩 右為末每一錢白湯調下宣明方無枳殻 二黄散治胎漏下血 生地黄 熟地黄 右為末煎白术枳殻湯調下二錢或錢半 按良方論云婦人有子之後血畜以養胎矣豈可復 能散動耶所以然者有娠而月信每至是亦未必因 血盛也若謂榮經有風則經血喜動以其風勝則可 此例可見胎漏之因非止一端也治者宜擴充焉 地黄當歸湯治胎痛 當歸 一兩 熟地黄 二兩 右為末每半兩水煎良方等分為末蜜丸名内補丸 許學士云大率婦人姙娠唯在抑陽助隂蓋此等藥 甚多然胎前藥唯惡羣隊若隂陽交錯别生他病唯 是枳殻散所以抑陽四物湯所以助隂故爾然枳殻 散差寒若單服之恐有胎寒腹痛之疾以内補丸佐 之則陽不至強隂不至弱隂陽調停有益胎嗣此前 人未嘗論及也愚詳隂陽調停不若不服為愈 全生方白术散治姙娠面目虚浮肢體腫如水氣名曰 子腫 白术 一兩 生薑皮 大腹皮 陳皮 白茯苓 各半兩 右為末每二錢米飲調下指迷方有桑白皮無术 李氏天仙藤散治姙娠自三月成胎之後兩足自脚面 漸腫腿膝以來行歩艱辛以至喘悶飲食不美狀似 水氣至於脚指間有黄水出者名曰子氣 天仙藤 洗畧炒 香附子 炒 陳皮 甘草 烏藥 等分 右為末每服三錢水煎入薑三片木瓜三片紫蘇三 葉同煎空心食前服日三次腫消止藥 按此二方治證例相類故併錄之 嚴氏紫蘇飲治胎氣不和湊上心腹脹滿疼痛謂之子 懸 大腹皮 川芎 白芍 陳皮 蘇葉 當歸 各一兩 人參 甘草 各半兩 右㕮咀毎四錢入薑葱煎 安榮散治姙娠小便澁少遂成淋澁名曰子淋 麥門冬 通草 滑石 各三錢 當歸 燈心 甘艸 各半兩 人參 細辛 各一兩 右為細末每二錢煎麥門冬湯調下 羚羊角散治姙娠中風頭項強直筋脉攣急言語蹇澁 痰涎不利或時發搐不省人事名曰子癎 羚羊角 鎊 川獨活 酸棗仁 炒 五加皮 各半錢 薏苡仁 防風 當歸 川芎 茯神 杏仁 各四分 木香 甘草 各二分半 右㕮咀每五錢入薑煎 八味丸治姙娠小便不通名曰轉胞亦治子淋 方見補虛門 丹溪參术散治姙娠轉胞 四物湯加人參 白术 半夏 製 陳皮 甘草 右㕮咀入生薑煎空心服 按丹溪曰轉胞之病胎婦之禀受弱者憂悶多者性 急躁者食味厚者庸或有之古方皆用滑利藥鮮有 應效因思胞不自轉為胎所壓展在一邉胞系了戾 不通耳胎若舉起居於其中胞系自疏水道自利然 胎之墜下必有其由近吳宅寵人患此兩脈似濇重 則弦左稍和予曰此得之憂患濇為血少氣多則胎 氣弱而不能舉弦為有飲血少則胎弱氣多有飲中 焦不清而隘則胞知所避而就下乃以已上藥與服 隨以指探喉中吐出藥汁候少頃氣定又與之次早 亦然至八貼安此法恐偶中耳後又治數人亦效未 知果何如耶 仲景云婦人本肌肥盛頭舉自滿今反羸瘦頭舉中 空胞系了戾亦多致此病但利小便則愈宜服腎氣 丸以中有茯苓故也地黄為君功在補胞若頭舉等 語其義未詳恐有能知之者 按已上安娠諸法皆氣血本病之藥故非辛熱苦寒 之劑蓋産前當清熱養血也然有外感風寒内傷生 冷以辛熱散之温之大積大聚以藥衰其大半而止 經曰婦人重身毒之何如岐伯曰有故無殞故無殞 也斯法亦不為本病之謂也故姙娠諸證例藥詳見 大全良方兹不備錄 束胎丸 第八箇月服之 黄芩 炒夏一兩春秋七錢半冬半兩 白术 二兩 茯苓 七錢半 陳皮 三兩忌火 右為末粥為丸桐子大每三四十丸空心白湯下 達生散 又名束胎散 大腹皮 三錢 人參 陳皮 各半錢 白术 白芍 各一錢 甘草 炙二錢 紫蘇葉莖 半錢 當歸尾 一錢 或加枳殻縮砂 右㕮咀作一服入青葱五葉黄楊腦七箇煎服扵八 九箇月服十數貼甚得力或夏加黄芩春加芎冬依 正方或有别證以意消息 又方於第九箇月服 黄芩 怯弱人减半 白术 一兩 滑石 枳殻 各七錢半 右為末粥丸如桐子大毎服三十丸空心熱湯下 按世俗婦室姙娠鮮有服束胎藥者蓋局方良方諸 法未能以盡其妙用者多輙動娠故率不敢行然丹 溪先生因製已上諸方以備世俗取擇實好生君子 之一端也 滑胎易産藥 枳殻散治姙娠胎肥壅隘難産臨月服之 粉草 一兩炙 商州枳殻 二兩炒 右為細末百沸湯㸃二錢空心日三服 一方枳殻 六兩 甘草 一兩 一方有糯米半升淘控乾同炒為末 温隱居加當歸木香各等分 又法張氏方治姙娠胎肥動止艱辛臨月服之縮胎易 産治氣寛膈 枳殻 五兩 甘草 一兩半 香附子 二兩炒 右為細末薑湯㸃服 神寢丸滑胎易産入月服之 通明乳香 半兩 枳殻 一兩 右為末煉蜜丸梧子大空心酒下三十丸 陸氏名寤生丸乳香只一分 保氣散安胎易産或居處失宜偶然頓仆胎動胎痛漏 胎下血兼服佛手散 香附子 四兩 山藥 二兩 縮砂 一兩 木香 四錢 粉草 一兩 益智仁 紫蘇 各半兩 右為細末白湯㸃二錢入月服之 益元散入月服之滑胎易産 方見前 産間藥 施氏催生如意散臨産腰疼方可服之 人參 乳香 各一錢末 辰砂 半錢 右三味一處研臨産急用雞清一箇調藥末再用生 薑汁調冷服如横生倒産即時端順而生 催生佛手散 方見前 嚴氏無憂散治胎肥氣逆或人瘦血少胎弱臨蓐難産 者便産湏知名保生無憂散 當歸 川芎 白芍 各一兩 枳殻 炒五錢 乳香 三錢 木香 一錢半 血餘灰 二錢 甘草 右為末每二錢水煎服 簡易集效黑散子催生兼治横生逆産 百草霜 白芷末 等分 右和勻每二錢童便并好醋調稀更以沸湯調下 局方催生丹治産婦生理不順産育艱難或横或逆並 宜治之 十二月兔腦髓 去皮膜研如泥 乳香 另研細如泥 母丁香 二錢半 麝香 另研五分半 右三味和匀以兎腦和丸如雞頭大隂乾油紙裹每 一丸温水下即産兒手中握出 良方催生乳香膏 名如神開骨膏 又名乳珠丹 一法滴乳為末猪心血為丸五月五日午時合 右如桐子大朱砂為衣毎一粒面東酒吞下未下再 服如胎乾者先與四物湯 秘方益母丸專治横生逆産難産并安胎順氣神效 益母草五月採隂乾石臼搗為末煉蜜丸如彈子 大每一丸或二丸臨産以童便和温酒送下氣不 順木香參湯送下或作小丸吞服亦可 獨聖散 黄葵子炒七十粒 研爛酒服濟君急 若也臨危難産時 免得全家俱哭泣 小品療横生倒産手足先出方 用粗針刺兒手足入二分許兒得痛驚轉即縮自 當回順而生 一法鹽塗兒足底又可急搔爪之并以鹽摩産婦 腹上即産 機要半夏湯治胎衣不下或子死腹中或子衝上而昏 悶或血暴下及胎乾不能産者 半夏麯 一兩半 桂 七錢半 桃仁 三十箇炒 大黄 半兩 右為細末先服四物湯三兩次服此生薑同煎 良方治死胎不下其證産母舌青黑及胎上冷者子已 死或指甲青舌青脹悶甚者口中作屎臭先以平胃 散一貼作兩服每服酒水各一盞同煎至一盞却投 朴硝半兩研細再煎數沸温服胎化血水而下 鹿角散治因熱病胎死腹中 鹿角屑 一兩 右水煎入葱白五莖䜴半合丹溪云燒過治産後血 暈 當歸湯治子死不下 川當歸 三兩 川芎 二兩 右為末水酒各半調下四錢未下再服 一方只用川芎末酒煎服 香桂散下死胎 麝香 半錢 桂心 三錢為末 右和匀只得一服温酒調下 一方朴硝末 二錢 温童便調下 必效方牛膝湯治胎衣不出腹臍堅脹急痛即殺人服 此胞即爛下死胎 牛膝 瞿麥 各四兩 當歸 三兩 通草 六兩 滑石 八兩 葵子 五兩 右切細以水九升煮取三升分三服 宣明硇砂散治胎死腹中不下 硇砂 研細 當歸 各一兩 右二味研極細只分作二服温酒調下如重車行五 里不下再服 局方至寳丹 見本方 花蘂石散治胎死腹中及胎衣不下 花蘂石 一斤 上色硫黄 四兩 右二味相拌匀煉製見良方 黑龍丹治産後一切血疾産難胎衣不下危急惡疾垂 死者但灌得下無不全活 當歸 五靈脂 川芎 良薑 熟地黄 各一兩剉以沙合盛赤石脂泥封紙筋鹽泥固濟炭 火十斤煆令通赤去火候冷取開㸔成黑糟色取細 研却入後藥 百草霜 五兩 硫黄 乳香 各一錢半 花蘂石 琥珀 各一錢 右五味並細研與前藥再研如法修製和匀以米醋 煮麫糊丸如彈子大每服一丸炭火燒令通赤投於 生薑自然汁與童便入酒漉出控乾研細只此酒下 一方取死胎用烏雞一隻去毛細切水煎三二升湯 通手用衣帛蘸摩臍下胎自出 産後雜方 局方芎歸湯治産後去血過多暈煩不省 當歸 芎藭 等分 右㕮咀毎半兩水煎服腹疼加桂名桂香散一名琥 珀散治腹中痛急自汗頭眩少氣加羊肉名羊肉湯 黑神散治産後惡露不盡胎衣不下血氣攻心及腹痛 不止 黑豆 炒半升 熟地黄 當歸 肉桂 乾薑 甘草 白芍 蒲黄 各四兩 生地黄 局方良方俱無此味便産湏知有之 右為末每二錢酒童便各半調服一名烏金散 按此手少隂足厥隂太隂陽明表裏血藥也立方大 意見前丹溪之論矣今人以為治産後百病率用之 故收入然用者自宜通變 人參當歸散治産後去血過多血虛則隂虚隂虚則内 熱心煩短氣自汗頭痛 熟地黄 人參 當歸 桂 麥門冬 各一兩 白芍 二兩炒 右㕮咀每五錢入竹葉生薑煎 當歸黄茋湯治産後失血多腰疼身熱自汗 當歸 三兩 黄茋 二兩 白芍 一兩半炒 右㕮咀每五錢入薑煎 失笑散治産後心腹絞痛欲死及兒枕痛 蒲黄 炒 五靈脂 各等分 右為末醋調二錢熬成膏湯化服之 一法治小兒枕痛各單服 經驗方三聖散治兒枕痛 當歸 桂 𤣥胡索 右等分為細末每服二錢熱酒或童便調下 嚴氏清魂散治産後血暈昏不知人更宜取漆器於床 前燒薰之頻置醋炭更服此藥 澤蘭葉 人參 各一兩 荆芥穂 四兩 甘草 炙八錢 川芎 二兩 右為末毎二錢熱湯温酒各半盞調下 抵聖湯治産後血氣傷於脾胃腹脇滿悶嘔逆惡心 赤芍 半夏 澤蘭葉 陳皮 人參 各二錢 甘草 炙一錢 右㕮咀作一服入生薑煎 當歸羊肉湯治産後發熱自汗肢體疼痛名曰蓐勞 當歸 人參 各七錢 黄茋 一兩 生薑 半兩 右㕮咀用羊肉一斤煮清汁五大盞去肉入前藥煎 四盞去柤作六服 良方茯苓散治産後心虚怔忡不定言語錯亂 人參 甘草 山藥 當歸 各一錢 生薑 逺志 茯苓 桂心 麥門冬 各半錢 大棗 右㕮咀水煎 機要增損柴胡湯治産後經水適斷感於異證手足撁 搐咬牙昏冐 柴胡 八錢 黄芩 四錢半 人參 三錢 甘草 炒四錢 石膏 四錢 知母 三錢 黄茋 五錢 半夏 三錢 右為粗末每半兩入薑棗煎 血風湯治産諸風痿攣無力 秦芁 羌活 防風 白芷 川芎 芍藥 白术 當歸 地黄 茯苓 半夏 黄茋 等分 右為末一半為丸煉蜜桐子大一半為散温酒送下 五七十丸 愈風散治産後中風口噤牙關緊急手足瘈瘲如角弓 狀 荆芥穂 畧炒為末 右每三錢豆淋酒調下童便亦可一方加當歸 謹按産後多有血病神强瘈瘲而似中風者宜用此 藥通血脈而清神或加當歸者為然非外因例藥也 是以姑録此一法義見後丹溪論 獨行散治産後血暈昏迷 五靈脂 炒 右為末水酒童便調下一二錢 當歸散治産後氣血俱虚無大補恐增客熱宜服此去 惡露 當歸 白芍 川芎 黄芩 各一兩 白术 半兩 右為細末温童便調下二錢 黄茋湯治産後汗不止因隂虛而得 黄茋 二錢 白术 防風 熟地黄 牡蠣 煆 白茯苓 麥門冬 甘草 炙各半錢 右㕮咀每半兩入棗煎 加减四物湯治産後隂虛發熱或日間明了暮則發熱 增寒 當歸 川芎 生地黄 柴胡 右等分每四五錢水煎 瑞竹堂方治産後血塊腹痛 京芎 炒 當歸 炒 熟地黄 白芍 炒各半兩 蒲黄 炒二分 右同為細末每服二錢空心温酒調下 丹溪參术膏治産後胞損成淋瀝證 人參 二錢半 白术 二錢 桃仁 陳皮 各一 錢黄茋 一錢半 茯苓 一錢 甘草 炙半錢 右㕮咀水煎猪羊胞後入藥作一服 丹溪曰嘗見尿胞因收生不謹以致破損而得淋瀝 證有徐氏婦於壯年得此因思肌肉破傷在外者且 可補完胞雖在腹恐亦可治診其脈虚甚因悟曰難 産之人多是氣虚難産之後血氣尤虚因用峻補以 參术膏煎以猪羊胞極飢時與之每劑用一兩至一 月而愈恐是氣血驟長其胞可完若稍遲緩恐難成 功 嚴氏趂痛散治産後血滯筋脈拘攣腰背強直遍身疼 痛 當歸 桂 白术 牛膝 甘草 各三 錢黄茋 獨活 生薑 各半兩 右㕮咀每半兩水煎 按此手足三隂藥出大陽例治表之劑也然惡露不 盡絞痛不止宜良方芎歸湯散治裏之劑以大黄桃 仁等藥下之血畜經絡成血塊宜没藥丸以䖟虫水 蛭等藥逐之皆變法也兹不詳錄故已上諸方皆調 理之劑餘有異證詳見大全良方 謹按産後血滯於經多成癰腫或有致不救者盖氣 血虚損逆之甚也大抵此兼隂虚火動凡辛温之劑 宜慎之矧産後用藥有三禁我丹溪先生謂産後如 無惡阻當大補氣血雖有雜證以末治之如中風切 不可作風治與小續命湯必先補氣血然後治痰當 以左右手之脈分其氣血多少而治如發熱惡寒皆 是氣血左手脈不足用補血藥多於補氣藥右手脈 不足用補氣藥多於補血藥惡寒發熱腹痛者當去 惡血以求通變之意也 玉機微義卷四十九
欽定四庫全書 玉機微義卷五十 明 徐用誠 原輯 劉 純 續增 小兒門 論色脉法 脉經曰小兒四五嵗脉呼吸八至細數者吉 小兒脉 呼吸八至者平九至者傷十至者困 診小兒脉法多 雀鬭要以三部脉為主若緊為風癎沈者乳不消弦急 者客忤氣 小兒是其日數應變蒸之時身熱而脉亂 汗不出不欲食食輙吐哯者脉亂無苦也小兒脉沈而 數者骨間有熱欲以腹按冷清也 小兒大便赤青瓣 飱泄脉小手足寒難已脉小手足温易已 小兒病困 汗出如珠著身不流者死 小兒病其頭毛皆上逆者 必死耳間青脉起者瘈痛 小兒病而顋限其口唇乾 目皮反口中氣出冷手足四垂其卧如縛掌中冷皆 死不治 脉訣啟蒙曰凡診小兒脉當大指按三部一息六七至 為平和八九至為發熱五至為内寒弦脉為風癎沈緩 為傷食促急為虛驚弦急為氣不和沈細為冷浮為風 大小不調為鬼祟浮大數為風熱伏結為物聚單細為 疳癆風腸痛多喘嘔而脉洪為有蟲浮而遲潮熱者胃 寒也 按此本錢氏脉法也頗詳 虎口脉歌曰紫風紅傷寒青驚白色疳黒時因中惡黄 即困脾端 按全嬰等書云小兒三嵗已前虎口第二指上寅夘 闗有脉紋見者可驗病狀男左女右視之脉紋從寅 闗起不至卯闗者病易治若連於卯闗者有病難治 如寅連卯卯侵過辰闗者十難救一若脉紋小或短 者病易治也宜叅視之 錢氏曰面上證左腮為肝右腮為肺額上為心鼻為脾 頦為腎赤者熱也隨證治之 目内證赤者心熱導赤 散主之淡紅者心虚熱生犀散主之青者肝熱瀉青丸 主之淺淡者補之黄者脾熱瀉黄散主之無精光者腎 虚地黄丸主之潔古曰青是腹痛桂芍藥潔古曰肝病 面白 肺病面赤 脾病面青 腎病面黄 心病面 黒若肝病驚搐而又加面白痰涎喘急之類此皆難治 餘皆倣此推之叔和云春得秋脉定知死亦此意也 按錢氏云者本病也潔古則兼勝已制化言之故後 五臟形證不容不辯也 論五臟形證虛實所主 錢氏曰肝主風實則目直大呌呵欠項急頓悶 虚則 咬牙多欠氣熱則外生氣溫則内生 肝熱手尋衣領 及亂捻物瀉青丸主之壯熱飲水喘悶瀉白散主之 肝有風目連劄不搐得心熱則搐治肝瀉青丸治心導 赤散 風甚身反張直不搐心不受熱也當補腎治肝 肝有熱目直視不搐得心熱則搐治與有風同 凡 病或新或久皆引肝風風動而止於頭目目屬肝風入 於目上下左右如風吹不輕不重兒不能任故目運 劄也若熱入目牽其筋脈兩眥俱緊不能轉視故 目直也若得心熱則搐以其子母俱有實熱風火 相搏故也 潔古曰肝主謀勇熱則尋衣捻物目連劄直視不能轉 視或極則身反强直折皆風熱也目者肝之竅屬木木 性急故如是 錢氏曰心主驚實則呌哭發熱飲水而搐 虚則困卧 悸動不安 心病多呌哭手足動揺驚悸 心氣熱則 心胷亦熱欲言不能而有就凉之意故合面卧 心熱 視其睡口中氣温或合面睡及上竄揺頭咬牙皆心熱 也導赤散主之 心實則氣上下澁合卧則氣不得通 故喜仰卧則氣得上下通也瀉心湯主之 錢氏曰脾主困病則困睡洩㵼不思食 實則困睡身 熱飲水虚則吐瀉生風 肺主喘實則悶亂喘促有飲水者有不飲水者 虚則 哽氣長出氣 肺熱手搯眉目鼻面 肺盛復有風冷 胸滿短氣氣急喘嗽上氣當先散肺後散風冷肺只傷 寒則不胸滿 肺虚熱唇深紅色治之散虚熱 肺臟 怯唇白色當補若悶亂氣麄喘促哽氣者難治肺虚損 故也 脾肺病久則虚而唇白脾者肺之母也母子皆 虚不能相營故名曰怯肺主唇白白而澤者吉如枯骨者 死 潔古曰肺主氣燥熱則壯熱飲水喘悶鼻乾燥手捫眉 面瀉白散 胸滿短氣氣急喘𠻳上氣皆是肺氣有餘 復感風邪之所傷謂之微邪先瀉而復發散之 錢氏曰腎主虛無實也惟瘡疹腎實則黒䧟 腎虚兒 本虚怯由胎氣不成則神不足目中白睛多其顱即解 自開也 面色㿠白此皆難養縱長不過八八之數若恣 色慾多不及四旬而亡或有因病而致腎虚者非也又 腎氣不足則下竄蓋骨重惟欲墜下而縮身也腎水隂 也腎虚則畏明宜補之 潔古曰下竄者腎氣不足兩足熱不喜衣覆足然此者 臍以下皆腎之所主縁心氣下行於腎部也此乃腎不 足而心有餘宜地黄丸 論五臟相勝虚實之邪 錢氏曰五臟相勝輕重肝臟病見秋木旺肝強勝肺也 宜補肺瀉肝輕者肝病退重者唇白而死 肺病見春金旺肺勝肝當瀉肺輕者肺病退重者目淡 青必發驚更有赤者當搐為肝怯當目淡青色也 心病見冬火旺心強勝腎當補腎治心輕者病退重者 下竄不語腎怯虚也 腎病見夏水勝火腎勝心也當治腎輕者病退重者悸 動當搐也 脾病見四旁皆倣此治之順者易治逆者難治脾怯當 面目赤黄五臟相反隨證治之 又曰如肺病又見肝證咬牙多呵欠者易治肝虚不能 勝肺故也若目直大呌哭項急煩悶者難治葢肺病久 則虚冷肝強實而反勝肺也視病之新久虚實虚則補 母實則瀉子 潔古曰肝勝肺則肝病身熱發搐又見肺虚喘而氣短 病見於申酉戌時是肝真強也内經曰受所制而不能 制謂之真強法當補脾肺而後瀉肝𨗳赤散瀉黄散 肺勝肝則肺病喘嗽氣盛見於寅卯辰時木之位又以 見肝怯少力正為鬼賊所尅法當補肝瀉肺若肺病嗽 久虚羸無實不得瀉肺只宜用地黄丸補之不可服瀉 白散何謂也經云虚則補實則瀉之 按此謂五臟相勝病機不離五行生尅制化之理者 盖小兒初在襁褓未有七情六慾只是形體脆弱血 氣未定腑臟精神未完所以有臟氣虚實勝乘之病 但世俗不審此理往往遇是率指為外感内傷而用 藥致枉死者多矣悲夫矧錢論脫畧幸而潔古補之 今特叅附誠所謂無窮之惠也 潔古曰五臟子母虚實鬼賊微正若不逹㫖意不易得 而入焉 在前者為實邪 子能令母實拒鬼賊不敢傷於母其子又引母所尅 者妻相助故曰實邪也 在後者為虚邪 母引子之鬼賊至由此母能使子虚也内經曰子能 令母實母能令子虚此之謂也 妻來乗夫為㣲邪 夫來乗妻為賊邪 法當瀉鬼補本臟 本臟自病為正邪 法當虚則補之實則瀉之内經曰滋苗者必固其根伐 下者必枯其上逆其根則伐其本伐其本則敗其真矣 按此以五行生尅之道論也義見難經五十難及後 五臟治要論宜參考之 心主熱自病或大熱㵼心湯主之 實則煩熱黄連瀉心湯主之 虚則驚悸生犀散主之 肺乗心微邪 喘而壮熱瀉白散 肝乘心虚邪 風熱煎大羌湯下大青丸 脾乗心實邪 洩瀉身熱瀉黄散 腎乗心賊邪 恐怖惡寒安神丸 按乗者猶乗車之乗也大抵五臟之病相乗伏匿隠 顯莫測已上但言本病乗勝之道故以五臟治要附 于左宜叅攷焉凡心臟得病必先調其肝腎兩臟腎 者心之鬼肝氣通則心氣和肝氣滯則心氣乏此心 病先求於肝清其源也五臟受病必傳其所勝水能 勝火則腎之受邪必傳於心故先治其腎逐其邪也 故其退腎也益肝氣兩方或診其脉肝腎兩臟俱和 而心自生疾然後察其心家虚實治之 肺主燥自病則喘嗽燥則潤之 實則喘而氣盛瀉白散 虚則喘而少氣先益黄散而後阿膠散 心乗肺賊邪 熱而喘𠻳先地黄丸中導赤散後阿膠散 肝乗肺微邪 惡風眩冒昏憒𠻳羗活散 腎乘肺實邪 增寒𠻳清利百部丸 脾乗肺虚邪 體重吐痰泄瀉𠻳人參白术散 凡肺之得疾必先觀心之虚實若心火炎盛鑠金即 當先抑心氣後喫肺藥若心氣和即更看脾脉若脾 氣虚冷即不能相生而肺家生氣不足則風邪易感 故患肺寒者皆脾虚得之若脾氣盛實則亦痞隔中 焦而大腸與肺表裏不能相通夫中焦熱隔則肺大 腸不通其毒熱之氣必上蒸於肺而生疾故患肺熱 者多脾實得之心氣盛瀉之脾氣虚者益之脾氣實 者通之然後隨其肺之寒熱以治之故有抑心氣益 脾氣通脾氣三藥若診其脉氣心脾兩臟俱和而肺 自生疾則但察肺家虛實而治之 肝主風自病則風搐拘急肝苦急急食甘以緩之佐以 酸苦以辛散之 實則風搐力大㵼青丸 虚則風搐力少地黄丸 心乗肝實邪 壯熱而搐利驚丸凉驚丸主之 肺乘肝賊邪 氣盛則前晨呵欠微搐法當㵼肺先補本臟補肝地 黄丸主之㵼肺㵼白散主之 脾乗肝微邪 多睡體重搐先當定搐瀉青丸主之搐止再見後證 則别立法治之 腎乗肝虚邪 增寒呵欠搐羌活膏 凡肝得病必先察其肺腎兩臟根其病之所起然後 復其肝家本臟之虚實方可治療然腎者肝之母金 者木之賊今肝之得病若非腎水之不能相生必是 肺金之鬼來相攻擊不得不詳審而求之故其來在 肺先治其肺攻其鬼也其來在腎先補其腎滋其根 也然後審其肝家本臟之虚實而寒溫之 脾主濕自病則泄㵼多睡體重昏倦脾苦濕急食苦以 燥之 實則泄㵼赤黄睡不露睛㵼黄散 虚則泄㵼白色睡露睛白术散 肝乘脾賊邪 風瀉而嘔茯苓半夏湯主之 心乗脾虚邪 壯熱體重而㵼羌活黄芩蒼术甘草湯主之 肺乗脾實邪 能食不大便而嘔𠻳煎檳榔大黄湯下葶藶丸 腎乘脾㣲邪 惡寒泄理中丸之類 凡脾之得病必先察其肝心兩臟之虚實根其源之 所起然後救療葢肝是脾之鬼心是脾之母肝氣盛 則鬼勝心氣虧則脾家生氣不足盛者抑之則退虧 者益之則不乏故有抑肝氣益心氣兩藥診其脉肝 心兩臟俱和則是脾自生疾察其虚實而治 腎主寒自病則足脛寒而逆人之五臟惟腎無實小兒 瘡疹變黒㗖則是腎實水尅退心火是以水能制火 也 心乗腎微邪 内熱不惡寒桂枝丸 肺乗腎虚邪 喘𠻳皮澁寒百部丸 肝乗腎實邪 拘急氣搐身寒理中丸 脾乘腎賊邪 體重泄㵼身寒理中丸 本臟虚弱是自己正令不行乃鬼賊之所尅害當補 本臟之正氣假令肺病喘嗽時於初春見之法當補腎見 於夏救肺見於秋瀉肺見於冬補心瀉本臟乃名寒嗽大抵 五臟各至本位即氣盛不可更補到所尅位不可更瀉 五行之間惟腎之一臟母盛而子反受邪而物之性 有不可一槩論者肺腎是也何則肺屬金射於皮毛 所主者氣腎屬水主於骨髓所藏者精氣之輕浮能 上而不能下精之沈重能下而不能上此物性之然 今肺之盛葢熱之作也氣得熱而上蒸則肺不能下 生於腎而腎受邪矣急食凉藥解之使臟氣溫和自 能下生於腎此腎之病必先求之於肺若肺臟安和 而腎忽然受病者不過脾之濕相刑於腎而生疾所 以有解肺熱去脾邪兩藥若脾肺兩臟俱和而腎自 生疾亦察其本臟而治之 論外感風寒 錢氏曰傷風貪睡口中氣熱呵欠頓悶當發散與大青 膏解不散有下證當下大黄丸大飲水不止善食者可 㣲下餘不可下也 傷風手足冷脾臟怯也當先和脾 後發散和解傷風自利脾虚怯也 傷風腹脹脾虚也 補脾必不喘後發散仍補脾去脹蹋氣丸 傷風兼臟 兼心則驚悸兼肺則悶亂喘息哽氣長出氣𠻳兼腎則 畏明各隨補母臟虚見故也 肝外感風呵欠頓悶口 中氣熱當發散若能食飲水不止當㣲下之餘不可下 謹按傷風亦有六經不止詳見傷風門 潔古曰小兒外傷於風秋冬用溫熱藥春夏用凉寒藥 若大熱飲水能食不大便用大黄丸作散子服之如身 表無大熱而小便不利是為有濕熱結膀胱仍用勝濕 藥白术茯苓之類利小便則其熱自退如清便自調慎 不可妄下恐外熱逐於内而變結胸危證多矣 又曰傷寒依四時隂陽升降順剛柔而施治氣升則順 發之氣收則下之有汗發熱惡風脉浮緩者風傷衛桂 枝湯無汗發熱惡寒不當風而自增寒脉浮緊者寒傷 榮麻黄湯有汗發熱惡風脉浮緊無汗惡寒脉浮緩謂 之榮衛俱傷青龍湯桂枝麻黄各半湯無汗發熱不惡 風寒脉沈洪者可下之更詳認其厥與不厥量寒熱淺 深而治之有汗四肢厥脉沈㣲者名隂厥四逆湯無汗 四肢厥脉沈滑者名陽厥大承氣湯加膩粉如四肢不 厥身熱内外皆陽不動凉藥三五服下之 論諸熱證病本不同 全嬰方論曰夫潮熱者發歇有時或血氣盛實臟腑生 熱或傷寒時疫觸受邪氣隂陽相勝也 驚熱顛呌恍 惚夜熱夕發旦止 餘熱者寒邪未盡或傳經之遺熱 也 食熱者肚背先熱 疳熱者骨蒸盜汗 壯熱一 向不止錢氏云不已甚則發驚癎也 煩熱心躁不安 喘麄甚則發癎也 積熱頰赤口瘡下盛則腰腿癰腫 表裏實則身熱便澁虚則汗下後仍熱也 風熱汗出 身熱呵欠面赤 虚熱困倦少力其有久𠻳久瀉久痢 久血久瘧以致諸疾之後成者皆虚熱也 客熱來去 不定為陽邪干於心也心受邪則熱形於額故先起頭 面身熱多驚由真氣虚而邪氣勝也 癖熱涎𠻳飲水 由乳食不消伏結於中致成癖塊也或痰𠻳而驚或嘔 逆不定日中嗞煎夜則啼呌乍熱乍凉如潮熱也 寒 熱者如瘧狀隂陽相勝也先寒而後熱陽不足先熱而 後寒隂不足寒多而熱少隂勝陽也熱多而寒少陽勝 隂也寒熱相半隂陽交攻也 血熱者每日已午間發 熱遇夜則凉 疹熱耳鼻尖冷 錢氏曰胎熱者生下有血氣時呌哭身熱如淡茶色目 赤大便赤黄糞稠急食乳浴法主之 按已上辯諸證可謂詳悉但血熱證東垣謂夜則發 熱晝則明了此血熱也葢晝陽夜隂也食熱者手心 熱噯氣吐乳嘔吐者多宜隨證推格兼玩本文 論變蒸身熱 全嬰方論曰夫變蒸者以長氣血也變者上氣蒸者體 熱變蒸有輕重輕者體熱虚驚耳冷微汗唇中白泡狀 如珠子重者寒熱脉亂腹疼啼呌不能乳食輙吐哯其 輕者三日重者五日古法以黒散子紫丸子主之其有 不熱不驚或無證候暗變者多矣葢受胎氣壯實故也 按本論註云嘗攷錢氏與寳鑑論變蒸互說差殊錢 氏云一變腎二變膀胱三變心四變小腸五變肝六 變膽七變肺八變大腸九變脾十變胃故稱水數一 先變也寳鑑云初變肝二變肺三變心四變脾五變 腎二者所論皆五行顛倒相生者却逄相尅相尅者 又逄相生大扺隂陽造化相生者順相尅者逆變蒸 者是長養血氣滋榮五臟相生之法此理昭然相生 者有母子之道相尅者有夫婦之義相生所以相繼 相尅所以相治原夫胎者得水火既濟隂陽造化五行 相治而成形故始於腎氣之初生也小兒變蒸者當 隂陽升降從五臟相繼而成人故始於肝之初變也 雖二說互有所長大扺小兒所禀胎氣壯怯不同况 所變之證不一古方用已上二藥非本病通變法也 故不録 論傷寒瘡疹同異 錢氏曰傷寒男體重面黄女面赤喘急憎寒口中氣熱呵 欠頓悶項急也瘡疹則腮赤躁多噴嚏悸動昏倦四肢 冷傷寒當發散之治疹行温平有大熱者解毒餘見前説 潔古曰凡傷風則皮澁拘急鼻塞㿀疹則睡中發驚悸 呵欠嚏噴是為易識矣 論急慢驚風 錢氏曰急驚因聞大聲或大驚而發搐發過則如故此 無隂也當下利驚丸主之此證本因熱生於心身熱面 赤引飲口中氣熱大小便黄赤劇則搐也葢熱甚則風 生風屬肝此陽盛隂虚也故利驚丸主之以除其痰熱 不可與巴豆及温藥大下之恐搐虚熱不消也小兒熱 痰客于心胃因聞聲非常則動而驚搐矣若熱極雖不 聞聲及驚亦自發搐 慢驚因病後或吐㵼脾胃虚損 遍身冷口鼻氣出亦冷手足時瘈瘲昏睡露睛此無陽 也𤓰蔞湯主之 凡急慢驚隂陽異證切宜辯而治之 急驚合凉瀉慢驚合温補如不分别則誤甚矣 閻孝忠曰急慢驚風古人無之惟曰隂陽癎陽動而速 故陽病曰急驚隂静而緩故隂病曰慢驚此隂陽虚實 寒熱之别治之不可誤也急驚猶有熱熱即生風又或 因驚而發則目為連劄涎潮搐搦身體口中氣皆熱及 其發定或睡起即了了如故此急驚證也當其搐熱漸 减食與鎮心退熱藥候定以藥即下其痰熱心神安寜 即愈慢驚得大病之餘吐㵼之後或悞取轉泄致脾胃 虚損風邪乗之似搐而不甚搐似睡而不似睡四肢與 口中氣皆冷睡露睛或胃痛而啼哭如鴉聲此則危證 脾胃虚損故也 潔古曰急驚陽證也俱腑受病爾小兒客痰熱於心膈 是少陽相火旺經云熱則生風因聞大聲而作葢謂東 方震卦得火氣而發搐火本不動得風而動當用利驚 丸𨗳赤散瀉青丸地黄丸主之搐止服安神丸慢驚隂 證也俱臟受病爾葢小兒吐㵼病久脾胃虚損若不早 治則成慢驚名曰瘈瘲似搐而不甚搐也因脾胃虚損 故大便不聚當去脾間風先以宣風散𨗳之後用史君 子丸益黄散則其利自止既已失治則脾肺俱虚致被 肝木所乗是為慢驚也當用溫補羗活膏 全嬰方云驚證因風則目青面紅發搐因驚其病在心 忽然呌聲發搐因食則其證噯吐氣即發搐皆陽癎也 肺胃經虚則生粘痰痰者肺胃所出也痰則凝滯在於 咽喉如牽鋸之聲時復瘈瘲或因吐㵼所致脾虚則肺 亦虚涎痰流溢其證亦然皆隂癎也 身熱脉浮精神 恍惚或吐或㵼不思乳食發搐即是半隂半陽合病 身凉脉沈精神倦怠不吐不㵼又能乳食發搐者亦是 半隂半陽合病正如傷寒半是表半是裏也亦有急驚 凉㵼而不愈或與吐下藥太過變為慢驚慢驚溫補而 不愈變為急驚互相更變者多矣 按已上諸家所論殆盡證治之要矣但錢云慢驚用 栝蔞湯恐傳寫誤耳大抵驚主風木甲木屬陽腑病 故急易治乙木屬隂臟病故慢難治如大人驚恐即 後洩盖甲木尅戊土也况小兒五臟之氣未實神氣 未完而自病乎證非病後及吐瀉脾胃虛損得者中 有夾火夾熱夾痰夾食病因不同至風邪内䧟入腑 入臟亦與外中風相似故治此者當本錢氏虚實補 瀉法則不致犯禁之悞藥有太過不及之失 論發搐有風有熱有痰有食補瀉不同 驚癎發搐錢氏曰男發搐目左視無聲右視有聲女發 搐目右視無聲左視有聲相勝故也 潔古曰男為 木左視木位右視金位相撃則有聲男反右視女反 左視亦皆有聲 早辰發搐錢氏曰因潮熱寅卯辰時身體壯熱上視手 足動揺口内生熱涎項頸急此肝旺當補腎治肝也 潔古曰潮熱於寅卯辰木之位是肝旺也當補水以 制心火瀉肝木以止其搐 日午發搐錢氏曰因潮熱巳午未時發搐心神驚悸目 上視白睛赤色牙闗緊口内涎手足動揺此心旺也 當補肝治心 潔古曰巳午未火之位而發潮搐者心熱也𨗳赤散 及凉驚丸 日晩發搐錢氏曰因潮熱申酉戌時不甚搐而喘目㣲 邪視身體似熱睡露睛手足冷大便淡黄水是肺旺 當補脾治心肝 潔古曰肺之位而肝強法當補脾恐被木之賊所尅 害先瀉心肝以剉其勢瀉心𨗳赤散瀉肝瀉青丸而 後補脾益黄散 夜間發搐錢氏曰亥子丑時不甚搐而卧不穏身體溫 壯目睛緊斜視喉中有痰大便銀褐色乳食不消多 睡不省補脾治心𨗳赤凉驚主之 潔古曰皆因大病之後脾胃虚損多有此疾法當補 脾凉心 傷寒後發搐錢氏曰傷風後得之口中氣出熱呵火頓 悶手足動揺當發散大青膏主之小兒本怯者多此 病也 潔古云因傷風而得已上證者同大人傷風寒之類 當辯有汗無汗陰陽二證用大青膏仲景小續命之 類開發則愈 傷食後發搐錢氏曰因食得之身體温多唾多睡或吐不思 食而發搐當先定搐搐退白餅子下之後與安神丸 潔古曰傷食發搐謂不因他病忽然而搐此因飲食 過度致損脾胃故見多睡或吐不思飲食脾胃既虚 引肝風則發搐當先定其搐加羗活防風煎下瀉青 丸後用白餅子下其食漸漸用調中丸異功散養其 氣 百日内搐錢氏曰真者不過三兩次必死假者發頻不 為重真者内生驚癎假者外傷風冷葢血氣未實不 能勝任乃發搐也欲知假者口中氣出熱也治之可 發散大青膏及用塗𩕄浴體法 錢氏曰惟㿀疹能作搐風火相爭故也治當瀉心肝 補母 雜病目赤兼青者欲發搐 咬牙甚者發搐 全嬰方曰凡身體壯熱耳輪鼻尖及手足稍俱冷忽發 搐者此非驚是豆搐也 夫驚搐有隂陽兩證隂者 拇指在内陽者拇指在外陽拳者順隂拳逆也 凡目鮮目貶目白目青目斜目鬭目轉目瞪聲焦聲 嗄聲顫聲輕咂口弄古捲舌露筋嘘氣哽氣噎氣撮 唇噎乳噎食忽然定睛吐涎吐沬抝頸仰身揺頭擦 面藏頭畏明手攣手顫脚彎不伸忽撩忽亂恍惚精 神失張失志眠睡不寧睡中喜笑困戞齒齦心煩躁 熱啼哭咬人面臉弄色或紅或青伸舒用力㣲㣲作 聲有已上證候驚搐先證也預防之驅風膏琥珀散 更擇對證藥 閻孝忠曰似搐而不甚搐此名瘈瘲 按此所論諸臟旺實或傷風因食所致發搐旺者當 瀉實補虚傷風者當發散食宜下之此則與因驚發 搐所異也大抵驚病發搐多自外感自内因者如吐 瀉後脾虚所致或熱極生風之類是也餘證發搐已 上亦備所因不同但世俗罕能分於臨證用藥不無 實實虚虚之失反為害耶 論咳嗽 錢氏曰𠻳者肺感㣲寒八九月間肺氣大旺病𠻳者其 病必實非久病也其證面赤痰盛身熱法當以葶藶丸 下之若久者不可下也十一十二月𠻳者乃傷風咳也 風從背脊第三椎肺俞穴入也以麻黄湯汗之有熱證 面赤飲水涎熱咽喉不利者宜兼甘桔湯治之若五七 日之間其證身熱痰盛唾粘者以褊銀丸下之有肺盛 者咳而後喘面腫欲飲水有不飲水者其身即熱以瀉 白散瀉之若傷風咳𠻳五七日無熱證而但𠻳者亦葶 藶丸主之後用化痰藥有肺虚者咳而哽氣時時長出 氣喉中有聲此久病也以阿膠散補之痰盛者先實脾 後以褊銀丸㣲下之涎退即補肺如上法有𠻳而吐水 或青緑水者以百祥丸下之有𠻳而吐痰涎乳食者以 白餅子下之有𠻳而咳膿血者乃肺熱食後服甘桔湯 久𠻳者肺亡津液阿膠散補之咳而痰實不甚喘而面 赤時飲水者可褊銀丸下之治𠻳大法盛即下之久即 補之更量虚實以意增損 按此論小兒欬證既有外感内因之殊虚實之異治 法外此宜與欬門諸方約之 論吐瀉有傷乳食有風有熱有寒有虚 錢氏曰吐乳瀉黄傷熱乳也吐乳瀉青傷冷乳也有初 生三日内或至十日吐瀉壯熱不思食大便乳不消或 白色是停食當下之後和胃下用白餅子或食乳不消 身溫涼不思乳大便青白色此上實下虚也更有兼見 證 吐瀉因傷風得之身溫乍凉乍熱睡多氣麄大便 黄白色嘔吐乳食不消時咳𠻳更有五臟兼見證當煎 入臟君臣藥先大青膏後服益黄散如先曽下或無下 證慎不可下也此乃脾肺受寒不能入食也 傷風吐 瀉身熱多睡能食乳飲水不止吐痰大便黄水此為胃 虚熱渇吐瀉也當生胃中津液以止其渇止後用發散 藥止渇多服白术散發散大青膏 傷風吐瀉身凉吐 沫瀉青白色悶亂不渇哽氣長出氣睡露睛此傷風任 冉輕怯因成吐瀉當補脾後發散此二證多病於春冬 也 吐瀉於五月二十五日以後身壯熱此熱也小兒 臟腑十分中九分熱也或因傷熱乳食吐乳不消瀉深 黄色玉露散主之 六月十五日以後吐瀉身溫似熱 臟腑六分熱四分冷也吐嘔乳食不消瀉白黄色似渇 或食乳或不食乳食前少服益黄散食後多服玉露散 七月七日以後吐瀉身溫凉三分熱七分冷也不能 食乳多似睡悶亂哽氣長出氣睡露睛唇白多噦欲大 便不渇食前多服益黄散食後少服玉露散 八月十 五日以後吐瀉身冷無陽也不能食乳乾噦瀉青褐水 當補脾益黄散主之不可下也虚羸脾胃不和不能食 乳致肌痩亦因大病或吐瀉後脾胃尚弱不能傳化榖 氣也有冷者時時下利唇口青白有熱者溫狀身熱肌 肉㣲黄此冷熱虚羸也冷者木香丸主之夏月不可服 如有證則少服之熱者胡黄連丸主之冬月不可服如 有證則少服之 潔古曰夏月心火用事治吐瀉不可用溫暖藥秋用溫 藥秋深用煖藥更有五臟兼見證如有風瀉防風羌活 有熱瀉黄芩大黄 有寒瀉附子 有濕瀉白术茯 苓 有肺瀉芍藥桂 定喘荆芥人參如甚加檳榔木 香大便不通則加大黄更詳看病新舊新則止之乆則 腸風之患宜推陳致新法當宣風散導過以用入臟君臣 藥調之益黄散 凡大瀉引飲者其病不以新久皆宜服白术散痢病亦 同身熱吐瀉咳𠻳是風木入於脾母虚其子亦弱法當 煎檳榔豆䓻湯下大青膏後服益黄散 身熱吐瀉大 渇大便必少是熱入膀胱亡失津液此為大逆是隂陽 相乗也五苓散主之 身凉吐瀉不渇則知為寒瀉當 補之煎附子桂枝湯下大青膏 隂陽相乘肝入于胃 故發熱而嘔當服白术散後煎檳榔木香湯下大青膏 閻孝忠曰凡小兒吐瀉當温補之予每用理中丸以温 其中以五苓散𨗳其逆連與數服兼用異功散等温藥 調理之徃徃便愈若已虚損當速生其胃氣宜與其四 味理中丸并研金液丹末煎生薑米飲調灌之惟多服 乃效候胃氣已生手足漸暖隂退陽囬然猶瘈瘲即减 金液丹二分增青州白丸子一二分兼用異功散羗活 膏溫白丸鈎藤飲子之類調理至安依此治之仍頻與 粥雖至危者徃徃死中得生十救八九金液丹治小兒 吐瀉虚極最妙沈存中良方論金液丹云親見小兒吐 利劇氣已絶服之復活者數人真不妄也湏多服方驗 按此證錢論傷乳食所致分冷熱傷風辨兼見證明 寒熱因而治可謂究其緒矣閻主温中兼用金液丹 之類葢是治寒證濕證及升提下䧟之法至潔古更 分時令備兼見證而用藥治法殆無餘藴但吐瀉止 作一證然有吐而不瀉瀉而不吐則當别議若吐而 不瀉傷冷者宜溫胃瀉而不吐傷冷而脉㣲者宜灸 之亦不可不分葢病本之不一也 論疳證虚實 錢氏曰疳者皆脾胃病亡津液之所作也 云云 疳在内 目腫腹脹利色無常或沬青白漸痩弱此冷證也 疳 在外鼻不赤爛自揉鼻頭上有瘡不著痂漸遶耳生瘡 治鼻瘡爛蘭香散諸瘡白粉散治之五臟疳筋疳骨疳 形證詳見本論 潔古曰疳者小兒病癖或久吐瀉醫者妄投轉過之藥 小兒易為虚實致之胃虚而亡失津液内發虚熱外消 肌肉一臟虚則諸臟皆弱其病目胞腫腹脹利色無常 漸加痩瘁久不痊可是腸胃有風積法當用宣風散𨗳 之後各依本臟補其母 大抵小兒疳病肌羸血氣不足同大人癆瘵之疾 按疳證惟錢氏論中最詳 宜玩本文 論腹痛所因 錢氏曰積痛口中氣温面黄白目無精光或白睛多及 多睡畏食或大便酸臭者當磨積宜消積丸甚者當白 餅子下之後和胃 蟲痛面㿠白心腹痛口中沬及清 水出發痛有時安蟲散主之小兒本怯者多此病積痛 食痛虚痛大同小異惟蟲痛當口淡而沫自出 按小兒腹痛亦有傷冷食乳物及濕熱欲作痢而痛 或發痧疹痛者皆宜詳悉 論小兒癖積 錢氏曰腹中有癖不食但飲乳是也當漸用白餅子下 之小兒病癖由乳食不消伏在腹中乍凉乍熱飲水或 喘𠻳與潮熱相類不早治必成疳以其有癖則令兒不 食致脾胃虚而發熱故引飲水過多即蕩滌脾胃亡失 津液脾胃不能傳化水榖其脉沈細益不食脾胃虚衰 四肢不舉諸邪遂生羸瘦而成疳矣 論痘瘡輕重 錢氏曰凡瘡疹一發便出盡者必重也瘡夾疹者半輕 半重也出稀者輕裏外肥紅者輕外黒裏赤者㣲重也 外白裏黒者大重也瘡端裏黒㸃如針孔者勢劇也青 乾紫䧟睡昏汁出不止煩躁熱渇腹脹啼喘大小便不 通者困也凡瘡疹當乳母慎口味凡飢及風寒歸腎變 黒難治也有大熱當利小便有小熱宜解毒若黒紫乾 䧟者百祥丸下之不黒者慎勿下看時月輕重大抵瘡 疹屬陽出則春夏為順秋冬逆冬月腎旺又盛寒病多 歸腎變黒又當辨春膿疱夏黒䧟秋㿀冬疹亦不順也 黒者無問何時十難救一其候寒戰噤牙或身黄腫紫 宜急以百祥丸下之復惡寒不已身冷出汗耳骫反熱 者死腎氣大旺也下後身熱飲水可治脾旺勝腎寒去 而温熱也 先發膿胞後發疹子者順後發㿀子者逆 先發水疱後發疹子者逆 先發膿疱後發水泡多 者順少者逆 先水泡後㿀子多者逆少者順 先疹 子後㿀子者順 凡瘡疹只出一般者善 潔古曰一發便宻如針頭形勢重者合輕其表而凉其 内連翹升麻湯若㿀已發宻重㣲喘飲水者有熱證則 去風藥㣲下之若出不快清便自調知其在表不在裏 當㣲發散用升麻葛根湯若青乾黒䧟身不大熱大小 便澁則是熱在内煎大黄湯下宣風散若身表大熱表 證未罷不可下若㿀疹已出見小熱小便不利當利之 已發後有餘毒未散復有身熱瘡腫之類當用茶粉下 解毒丸瘡疹已出後有聲音者乃形病氣不病也瘡疹 未出先聲音不出者乃形不病而氣病也若瘡疹出而 聲音不出者是形氣俱病也當清其肺氣當用八風湯 并凉膈散去硝黄亦可 論痘瘡用熱藥之悞 丹溪曰讀前人之書當知其立言之意茍不知其意求 適於用不可得也痘瘡之論錢氏為詳歴舉源流明經 絡分表裏虚實開其治法證以論辨深得著書垂教之 體使後人如求方圎於䂓矩較平直於凖繩引而伸之 觸類而長之可謂無窮之應用也今人不知致病之因 不求立方之意倉卒一試設有不應并其書而棄之近 因局方之學行素問之道不明類皆喜温而惡凉喜補 而惡解利忽得陳氏方論遂以為錢氏不及也雖然陳 氏亦可謂善求病情者大率歸重於太隂一經葢以手 太陰屬肺主皮毛足太陰屬脾主手足肺金惡寒而易於 外感脾土惡濕而無物不受觀其用丁香官桂所以治 肺之寒用附木半夏所以治脾之濕也使脾與肺果有 寒與濕而兼有虚也中病則己何傷之有今徒見其出 遲者身熱者泄利者驚悸者氣急者渇思飲者例與木 香散異功散者間有偶中之効不思一偏之禍若錢氏 方固未嘗廢細辛丁香白术參茋軰率有監制輔佐之 藥但有寒凉者多而補助一法畧爾端緒痴人不可說 夢錢氏之慮深矣亦將俟逹者推充而用之夫渇者用 温藥痒塌者用補藥自陳氏發之逈出前軰然其多用 燥熱或未適中恐其立方之際必有挾寒而痘者余嘗 㑹諸家之粹而用之聊陳一二從子六七嵗時出痘身 熱㣲渇自利或欲用木香散加丁香十粒煎予觀其出 遲固因其自利而氣弱察其所下皆臭滯因熱蒸而下 恐未必寒急止之已投一貼矣與黄連解毒湯加白术 近十貼以解之利止痘出其後肌常㣲熱手足生癰又 與凉劑補一月安一人年七十嵗發熱而昏倦其脉大 而似數與參茋歸术陳皮大料濃湯飲之二十貼痘出 又二十貼膿胞成身無全膚或欲用陳氏本方與之予 曰但虚無寒也又與前方至六十貼而安至正甲申春 邑間痘瘡不越一家率與陳氏方童㓜死者百餘雖曰 天數吾恐人事亦或未之盡也 謹按錢氏論痘瘡形色輕重困劇而用藥已具其端 緒矣至潔古又辨所兼之證及候音聲察形氣為病 而處治治法可謂詳悉但世俗不深求其意反有疑 似丹溪先生所以言之諜諜也大抵世俗喜温而惡 凉將錢氏之法不去推充至多疑似如云不可妄下 葢妄之一字戒慎之意當有可下之理也若瘡疹初 發有因裏實而出不快渇而脈數便秘煩躁不下可 乎有將懨之際裏實而渇便秘身熱不下可乎或云 首尾俱不可下或指為上吐下瀉不可下皆非也但 自病體虚實不等時令中治法之異要當適中病情 爾故錢氏云看時月此句闗係甚妙如冬月盛寒便 難例用凉劑且小兒痘瘡本五臟之毒所發非止屬 諸痛痒瘡皆出心火之比故陳氏方一出亦多獲效 今人用錢氏方亦有致悞者葢不善用其法之過非 製法者之過也宜求乎立方本㫖矧嵗氣時臨災𤯝 淺深不同小兒體有虚實之異用藥不可輕舉詳潔 古以㣲下法中佐以風劑是兼升發之意亦慎之也 何熱劑與香竄之藥豈可例用乎然有毒入闗竅肌 骨間邪氣下䧟用此而獲生者或有之恐千百而一 二也 論㿀疹證治 王海藏云夫㿀之為病皆由子在母腹中時浸漬食母 血穢藴而成毒皆太隂濕土壅滯君相二火之所作也 因小兒真氣既盛正氣又旺邪無所容或因天寒傷表 或傷裏㿀由是而生焉治當外者外治内者内治中外 皆和其㿀自出至於惡寒者發之表大熱者奪之渇者 清之秘者通利之驚者安之泄者分之不可執一大抵 傷寒同治隨經用藥最為髙論假如五日以裏諸病與 㿀疹不能别辨者不可疑似必湏發之但各從其所傷 應見治之皆不妨㿀出若強發之其變不可勝數矣前 人言首尾俱不可下者何也曰首不可下者為㿀未顯 於表下則邪氣不得伸越此脉證有表而無裏故禁首 不可下也尾不可下者為㿀毒已顯於外内無根蒂大 便不實無一切裏證下之則㿀氣逆䧟故禁尾不可下 也又言温煖不令通風㿀若已出身熱天暄何必葢覆 不使之通風乎後人執此二句不知天令人事通變致 悞者多大抵以脉為主浮中沈之診平舉按之候察其 虚實定其中外則可以萬全矣 論未顯㿀證所用之藥 外傷升麻湯 内傷枳實丸 大便䎡者枳术丸 傷冷者温之神應丸 惡寒者發之防風蒼术湯 表大熱者奪之此表者通言三陽也夫陽盛則氣必上 行言奪者治之不令上行也 大便秘結者下之桃仁 承氣四順飲柴胡飲選用察其在氣在血 渇者清之 大渇者白虎湯小渇者凉膈散 小便不通者利之導 赤散八正散之類當求上下三焦何經而用藥驚者分 輕重安之 泄者察寒熱分之 已顯㿀證所用之藥 出不快化毒湯 出太多犀角地黄湯 地骨皮鼠粘 子湯 咽不利桔梗甘草粘子湯 煩者桔梗甘草梔 子湯 肺不利紫草甘草枳殻湯 太陽出不快荆芥甘草防風湯 陽明出不快升麻加紫草湯 少陽出不快連翹防風湯 四肢出不快防風芍藥甘草湯 小兒治法 治風之劑 小續命湯 一名寛筋湯 治小兒吐瀉之後因虚生風瘈 瘲神昏涎盛不利 麻黄 去節半 兩 防風 一分半 芍藥 附子 人參 川芎 白术 防己 各一 兩 黄芩 一分 桂枝 甘草 各半兩 右為粗末每三嵗一錢水煎入薑棗有汗者去麻黄 錢氏大青膏治小兒熱盛生風欲為驚搐血氣未實不 能勝邪故發搐也大小便依度口中氣熱當發之 天麻末 一錢 白附子 一錢 半 蝎梢 半錢 硃砂 一字 麝 一字 烏蛇肉 酒浸焙 乾半錢 青黛 一錢 天竺黄 一字 右同為末生蜜和成膏每服半皂子大月中兒粳米 大 天麻防風丸 見 後 按已上三方風自内因者宜此汗之可見裏之表證 與外因不同矧有驚風痰熱食熱等類者臨證並宜 選擇 驅風膏 瀉青丸加辰砂蝎尾 按此表裏藥也 浴體法 天麻末 二錢 蝎尾 硃砂 各半錢 烏蛇肉 酒 浸 為 末 白礬 各三錢 麝 一字 青黛 三錢 右同研勻毎三錢水煎入桃枝一握并葉五七枝温 洗之勿浴背 塗𩕄法 麝 一字 蝎尾 半錢 薄荷葉 半錢 蜈蚣末 牛黄末 青黛末 各一字 右研勻熟棗肉劑為膏新綿上塗匀貼𩕄上四方可 出一指許火上炙手頻熨百日裏外兒用此法 謹按世俗週嵗上下小兒諸風搐證用浴體搯洗法 得汗立效殊勝火灸葢艾有悞加於風熱陽癎也慎 之 局方敗毒散治小兒傷風身熱鼻塞 方見熱門 拔萃防風蒼术湯治小兒邪熱在表惡風風寒所傷 防風 半兩 蒼术 石膏 各一兩 甘草 炙半 兩 川芎 黄芩 各二錢半 右為粗末每二錢入薑薄荷葉煎 升麻黄芩湯治小兒中風身熱頭項強自汗表不和也 升麻 葛根 黄芩 芍藥 各五 錢半 甘草 二錢半 右㕮咀毎二錢水煎 按此二方陽明經藥也 大羌活湯治風熱 方見寒門 錢氏塌氣丸治脾風腹脹 胡椒 一兩 蝎尾 半兩 右糊丸粟米大每五七丸至一二十丸 按此宣風補脾藥也 羌活膏 見後驚劑 全嬰方加減惺惺散治小兒傷風風熱及傷寒鼻塞發 熱驚悸頭痛咳𠻳時行風熱 蒼术 川芎 細辛 羗活 防風 白芷 天花粉 甘草 赤芍 桔梗 麻黄 荆芥 當歸 薄荷 右等分水煎一錢入薑 按此太陽例藥也 已上諸方宜隨諸經輕重選用 殭蠶散治小兒中風不語失音闗鬲不通精神昏憒 殭蠶 半兩 羌活 一兩 麝 半錢 右為末二嵗半錢薑汁少許調和湯浸服又以菖蒲 末於舌根上頻用之 桂菖散治小兒急中風失音不語 桂心 一兩 石菖蒲 一分 右為末三嵗一錢水煎服若大病後不語者用猪膽 汁調下未語再服 按此二方出太陽例可見中風傷風例不同故録之 治寒之劑 仲景桂枝湯治感冐風寒身熱惡寒自汗 麻黄湯治冐風寒身熱鼻塞寒慄無汗 桂枝麻黄各半湯 小青龍湯治感風寒脉緩發熱腹痛或利 理中湯治感寒腹痛 方並見寒門 謹按世俗治傷寒多不本仲景初法矧小兒乎惟近 代鄭友端集全嬰方於傷寒多採其例言桂枝湯自 西北二方居人四時行之無不驗江淮間惟冬及春 可行之自春末及夏以前桂枝證加黄芩一分謂之 陽旦湯夏至以後有桂枝可加知母石膏各半兩或 加升麻一分若病人素虚寒者正用古方不在加減 也可謂得其㫖趣故兹寒例與夫變證法並見本論 今不詳録但以變法一二附于左 葛根升麻湯 方見升麻湯 右㕮咀水煎 按此方陽明藥也世俗用治小兒傷風及發㿀瘡疑 似之間者皆用之故收入然亦須審諦而行之可也 故王海藏云活人言傷寒頭痛如破者連鬚葱白湯 次又不已者葛根升麻湯恐太陽流入陽明用斷其 路故以此湯主之地黄湯内如無犀角以升麻代之 是知陽明藥非太陽藥也人或初病太陽證便與此 湯是遺太陽不惟遺經反引太陽邪氣入陽明不能 解也其變可勝言㢤故不可不慎之况小兒乎 麻黄黄芩湯治小兒傷寒頭痛身壯熱無汗鼻塞目澁 小便清者知不在裏可汗之 麻黄 三錢 赤芍 黄芩 各一錢 半 甘草 炙 桂枝 各半錢 右為粗末水煎 按此太陽例藥也 惺惺散治傷寒時氣風熱痰壅欬𠻳氣不和 桔梗 細辛 人參 甘草 炙 白茯芩 白术 𤓰蔞根 各一兩 右為末每二錢水煎入薄荷五葉一方加防風川芎 各一分 按此少隂例藥也 東垣麻黄升麻湯治小兒寒欎而喘喉鳴臍中鳴腹滿 鼻流清涕脉沈急而數 麻黄 草荳䓻 各一 錢半 益智仁 一分 半 厚朴 吳茱茰 各二 分 甘草 一分 當歸尾 升麻 麯末 蘇木 各半分 柴胡 黄芩 各一 分 紅花 少許 蝎 二箇 右㕮咀作二服水煎稍熱服 按此太陽例藥也然有所兼之證故用是變法隨證 加減之也 治熱之劑 錢氏瀉青丸治肝熱搐搦脉洪實 當歸 龍膽 山梔 川芎 大黄 羌活 防風 右等分蜜丸雞頭大毎服一丸 按此瀉乙木之隂火藥也治風熱表裏之劑 瀉心湯治心經實熱 按此瀉丁火藥也 瀉黄散治脾熱目黄口不能吮乳 按已上治已土濕熱之藥風勝濕甘寒瀉火也與已 上並治實熱之劑 瀉白散治肺熱目黄口不能吮乳喘𠻳 按此瀉肺邪之有餘補辛金之不足也 導赤散治内熱小便赤黄心躁睡語 按此治丙火藥也 安神丸治邪熱驚悸面黄頰赤 按此治心肺胃熱氣分藥也清鎮之劑 已上方並見熱門 地黄丸治疳熱腎虚瀉血失音身瘦目翳生疥解𩕄不 合長大不行可服取效 方見補虚門 按此治癸水不足藥也 地骨皮散治小兒肌熱 白虎湯治小兒發熱而渇 方並見熱門 生犀散治小兒肌熱 生犀 地骨皮 赤芍 柴胡 葛根 甘草 右㕮咀水煎 按此少陽陽明藥也 鱉甲飲治小兒骨熱潮熱盜汗 鱉甲 炙 地骨皮 秦芁 柴胡 枳殻 炒 知母 當歸 等分 右㕮咀三嵗一錢水煎加桃栁枝各三寸烏梅一箇 按此少陽厥隂藥也氣血之劑 鎮心丸治内熱生驚痰盛 甜硝 一兩 人參 一兩 甘草 炙 寒水石 燒 一 兩 半 山藥 茯芩 各二兩 硃砂 一兩 腦麝 各一錢 右為末蜜丸雞頭要紅入臙脂 量兒大小與服 按此手太隂少隂足陽明太陽藥也 化毒丹治心胃内熱驚悸 生熟地黄 各五兩 天門冬 麥門冬 去 心 焙各 三兩 𤣥參 二兩 甘草 炙 甜硝 各二 兩 青黛 一兩半 右為末入硝煉蜜丸如雞頭大每半丸或一丸水下 按此手足太隂少隂藥也 甘露飲子治心胃熱咽痛口苦生瘡上攻牙齦腫 方見熱門 大黄丸 方見傷風門 絳雪丹治小兒諸熱陽盛發狂躁不安目赤煩渇 芒硝 一兩 硃砂 一兩 右為末浸蒸餅為丸雞頭大三嵗兒一丸沙糖水化 下無時 按已上二方陽明例藥也 易老羌活黄芩蒼术甘草湯治壯熱體重而瀉 羌活 黄芩 蒼术 甘草 右等分㕮咀水煎服 按此太陽陽明藥也 陳氏人參清膈散治小兒潮熱自汗骨蒸 人參 柴胡 當歸 芍藥 知母 桑白皮 白术 黄茋 紫苑 地骨皮 茯苓 甘草 桔梗 各一兩 黄芩 半兩 石膏 滑石 各半 兩 右為粗末每三錢水煎入薑 按此手足太隂足少陽厥隂陽明藥也虚熱煩熱氣 血皆可用 謹按已上諸方姑隨輕重例因舉其槩至於食熱痰 熱驚熱等候宜于後方内選用 治濕熱攻下之劑 錢氏牛黄奪命散治小兒肺脹喘滿胸高氣急兩脇扇 動䧟下鼻張悶亂𠻳渇聲嗄痰涎潮塞俗謂之馬脾 風者 黒白牽牛 各一兩半 一半炒 大黄 檳榔 各一 兩 右為末三嵗兒每服二錢冷溫水調下涎多加膩粉 少許無時 通膈丸 大黄 牽牛 木通 等分 右為細末水丸粟米大每三五十丸量大小虚實與 服 按已上二方陽明例藥也 治驚之劑 宜與風癎門兼看 錢氏凉驚丸 草龍膽 防風 青黛 各三錢 鈎藤 二錢 牛黄 麝 各一字 黄連 五分 龍腦 一字 右糊丸粟米大每三五丸金銀湯下 按此治風熱之劑也 局方天麻防風丸治小兒驚風身熱喘麄多睡驚悸手 足搐搦精神昏憒 天麻 防風 人參 各一兩 蝎尾 炒半 兩 甘草 硃砂 雄黄 各二錢 半 牛黄 麝 各一錢 殭蠶 炒半兩 右為末煉蜜丸櫻桃大朱砂為衣每一丸薄荷湯化 下 按此治風癎通闗竅藥也 三因方治陽癎驚風熱證面赤身熱發搐直視牙緊 朱砂 一錢 膩粉 麝 半錢 蘆㑹 白附子 甘草 各二錢 胡黄連 一錢 蝎梢 七箇 殭蠶 七箇 金箔 七片 赤脚蜈蚣 一條炙 右為末二嵗已上服半錢金箔薄荷湯下 按此治風熱痰之劑透闗通經絡藥也 全嬰方睡紅散治小兒急慢驚風手足搐搦目瞪神昏 牛黄 硼砂 腦子 真珠 水銀 砂子各半錢 青黛 蝎尾 炒 京墨 燒 南星 半夏 同上姜製一夕 蛇含石 淬各一錢 金銀箔 各十片 麝香 一字 烏蛇尾 并項下七寸並酒浸一宿取 出去皮骨炙一錢 右為末三嵗一字薄荷湯下 按此治風熱痰藥通闗透肌骨之劑也非風邪下 䧟者不可輕用 東垣硃砂安神丸 方見熱門 按此寧心清神凉血之劑也 謝氏奪命丹治急驚不省人事眼定不動牙闗不開唇 白并黒者 南星 半夏 各四錢為末並以生 姜汁和作餅子晒乾 真珠 新白者 二錢 巴豆 去油浄 一錢 硃砂 四錢 金箔 銀箔 各十片 輕粉 麝 各半錢 右九味各為末和匀飛羅麫打糊為丸如黍米大毎 一嵗兒一丸燈心湯下 比金丸治小兒風熱丹毒急慢啞驚 前奪命丹中减去金銀箔加真欎金末三錢丸如 上法 利驚丸 前比金丸中去欎金加腦子半錢白頸蚯蚓一條 用刀截斷首尾兩頭齊跳者用之去土秤二錢丸 服如上法 按此三方導痰藥也白餅子加減法 按已上諸方治陽癎之藥不問急慢但係陽證諸熱 者宜隨表裏輕重擇用之 錢氏温驚丸 天南星 為末入臘月牛膽中百日隂乾為末四兩 硃砂 一錢 天竺黄 一兩 坯子臙脂 片腦 各一錢 右用牛膽汁和丸雞頭大每一丸小者半丸沙糖水 化下 羌活膏治脾胃虚肝氣熱盛生風或吐瀉後成慢驚 者 羌活 川芎 人參 白附子 赤茯芩 各半 兩 天麻 一兩 殭蠶 炒 乾蝎 炒 白花蛇 酒浸焙各一分 川附子 炮 防風 麻黄 各三錢 肉豆蔲 母丁香 藿香葉 沈香 木香 各弍錢 輕粉 一字 真珠末 牛黄 各一錢 半 龍腦 半字 麝 一錢 雄黄 辰砂 各一分已上七味各另研 右為細末熟蜜劑旋丸大豆大每服一二丸食前薄 荷湯或麥門冬湯下 三因方治隂癎慢驚 黒附子 剉去皮 南星 生 半夏 各二錢 白附子 一錢半 右研細井花水浸七日每日換水浸控乾入朱砂二 錢麝一錢拌匀毎服一字薄荷湯下量大小與服或 丸如粟米大每二十丸薄荷湯下此白丸子方也因 分兩不同故兩存之 經驗方保生錠子治急慢驚風 蛇含石 四兩火煆醋淬十數次研為極細末 南星 一兩先泡細切再炒 白附子 去皮一兩 硃砂 三錢另研極細 麝 一錢 右為細末用糯米粉煑作餅搗和前藥令匀作錠子 臨用薄荷湯濃磨汁服一二口 全嬰方麝香餅治小兒急慢驚風進退不定荏苒經日 乍靜乍動嘔吐痰涎潮搐甚者宜此 麝香 蝎尾 去毒 蜈蚣 二條酒浸酥炙 南星 炮 川烏 炮 白花蛇 酒浸一夕去骨 皮焙已上各半 兩 乳香 鉄粉 硃砂 牛黄 各一錢 右為末酒煑糊丸如雞頭大拈作餅子三嵗兒一餅 用薄荷湯下 按此厥隂例藥也非風在闗竅肯綮者不可用義見 中風門通闗透骨例 全蝎散治小兒急慢驚風潮作不定心肺中風 蛇頭 一箇酒 浸 蜈蚣 一條酥 炙 蝎 一錢 草烏 一箇去 皮尖 麻黄 去節一 錢 朱砂 一錢 腦麝 各一字 右為末一嵗一字薄荷湯下 奪命散治小兒急慢驚風諸藥無効者一服見效 白附子 黒附子 炮 南星 炮 天麻 防風 半夏 炮 麻黄 去節 朱砂 蝎 新薄荷葉褁姜汁蘸炙三兩次各一錢 右入麝香半錢為末三嵗半錢薄荷薑汁更入酒些 小熱湯共調下 按此二方太陽例藥也 鈎藤飲子治吐利脾胃氣弱虚風慢驚 鈎藤 三分 蟬殻 防風 人參 麻黄 去節 殭蠶 炒 天麻 蝎尾 炒各 半兩 甘草 炙 川芎 各一分 麝 一錢另研 右同為細末每服二錢水煎量多少與之寒多者加 附子半錢 按此升陽越脾氣藥也 寧心膏治小兒精神不定恍惚不寜恐畏多哭驚魘 人參 白术 白茯芩 茯神 山藥 羌活 甘草 炙各一 錢 朱砂 一錢 腦麝 各一字 右為末煉蜜丸如雞頭大二嵗一丸薄荷湯化下 按此養氣䟱風清神之藥也 寳鑑天麻散治小兒急慢驚風其效如神 半夏 七錢 天麻 二錢半 甘草 炙 白茯芩 白术 各三錢 右水一盞入磁器内煑水乾將生薑三錢同煑候乾 為末每服一錢半薑棗湯調下 按此溫脾養胃之劑非止於䟱風勝痰藥也大抵小 兒血氣未充體虚者多或因病後致者宜與此調理 而不為峻劑下䧟轉成壊證者此三方則庻㡬矣 謹按已上諸方治隂癎不問急慢驚但係隂證宜隨 表裏輕重選用則半隂半陽慢脾之法例在其中矣 經驗方啑驚開闗散牙闗緊急者用之㗜鼻并擦牙 蜈蚣 一條炙 直殭蠶 炒 南星 各一錢 麝 一字 猪牙皂角 一定畧燒存性 右各為末研極細少許搐鼻如欲擦牙者用生薑汁 蘸藥擦牙上 全嬰方探生散治小兒急慢驚風諸藥無效者吹鼻定 死生 沒藥 䧺黄 各一錢 乳香 半錢 麝 一字 右為末少許吹鼻如眼泪鼻涕俱出者可治 按此二方捷啑藥也 吐風散治小兒急中風口噤不開不省人事 全蝎 一箇炒 𤓰蒂 十箇炒 赤小豆 三十粒 右為末一嵗一字温米飲調下未吐再服 碧雲散治小兒急風卒中涎潮氣粗不省人事 石碌 四錢 輕粉 一錢 右為末每一字薄荷湯下酒少許同調下良久先吐 後利 一方以銅青為末醋糊丸如雞頭大每一丸薄荷湯 磨下須㬰吐涎似膠以手拽出神效 天霜散治小兒急中卒風并急驚口噤搦搐涎盛昏塞 不語 辰砂 粉霜 輕粉 南星 炮各 半兩 蝎尾 白附子 藿香葉 各一錢 右為末一嵗半字薄荷湯調下茶亦得未吐再服 按已上三方宣劑也宜選用然此方吐中兼汗下也 錢氏利驚丸治小兒急驚風涎盛發熱潮搐 青黛 輕粉 各一錢 牽牛 半兩 天竺黄 二錢 右為末白糊丸如小豆大二十丸薄荷湯下 按此下濕熱痰之劑也 全嬰驅風膏治小兒肝風筋脉拘急面紅目青眼上驚 搐及胎風 辰砂 蝎尾 當歸 龍膽草 川芎 山梔 大黄 羌活 防風 甘草 各一錢 右為末入麝香一字煉沙糖丸如雞頭大三嵗一丸 薄荷竹葉蜜湯化下 按此下風熱之劑也 珍珠丸治小兒急慢驚風發搐涎潮壯熱及痰嗽壅塞 白附子 滑石 巴豆 十五箇 去油 輕粉 南星 各一錢 右為末糊丸如小豆大三嵗一二丸葱白湯下 按此下食痰𨗳滯之劑也白餅子加減法 通闗散治小兒驚風已退聲不能言 右以南星大者炮為末三嵗一錢猪膽汁調下嚥入 喉中便能言 灸驚風法 附臍風撮口法 寳鑑云小兒急驚風灸前頂一穴在百㑹前一寸若不 愈須灸兩眉頭及人中一穴各三壯如小麥大 小兒慢驚風灸尺澤穴各七壯在肘中横紋上動脉中 炷如小麥大 初生小兒臍風撮口諸藥不效者取然谷穴在内踝前 踝骨下䧟中可灸三壯針入三分不宜見血立效 小兒癲癎瘈瘲脊强互相引灸長强穴二十壯在脊骶 端跌地取之乃得 小兒癲癎驚風目眩灸神庭一穴七壯在鼻直上入髮際五分 小兒風癎者先屈手指如數物乃發也灸鼻柱入髮際 宛宛中灸三壯如小麥大 小兒驚癎先啼怖啼呌乃發也灸頂上旋毛中三壯及 耳後青脈旺如小麥大 治痰涎之劑 青州白丸子 南星 三兩 半夏 七兩 白附子 二兩 川烏 半兩各 生用 右為末絹袋盛井水擺盡為度别換水浸三五日晒 乾糯米粉丸 按此治寒痰風痰藥也 抱龍丸治風痰壅盛驚搐昏睡 雄黄 辰砂 天竺黄 各四錢 麝香 一錢 牛膽南星 八錢入臘月牛膽中隂乾百日内用如 無生者水浸二日焙用 右為末煑甘草糊丸如皂子大三嵗一丸量大小與 服薄荷湯下 按此治風痰熱痰藥也 宣風散 㯽榔 二箇 陳皮 甘草 各半兩 牽牛 四兩 半生 半熟 右為末每一錢量大小與服湯調下 按此下濕痰之劑也 褊銀丸治風涎膈實上熱及乳食不消脹氣喘 巴豆 半兩去 油研 好墨 八錢燒 醋碎 水銀 半兩 黒鉛 一錢 半與 水銀結 砂子 麝香 半錢别研 右將巴豆末并墨再研和勻入砂子等陳米粥和丸 如菉豆大捻作餅子一嵗一丸薄荷湯下 按此下食痰癖積藥也 謹按小兒多痰熱宜用抱龍丸與化毒丹等兼服故 兹例不多錄 治内傷及癖積之劑 錢氏白餅子治腹中有癖但飲乳𠻳而吐痰涎 方見痰飲門 按此下痰積食積藥也義見痰飲門 消積丸 丁香 九箇 砂仁 十二箇 巴豆 二箇去 油 烏梅肉 三箇 右為末麫糊丸黍米大三嵗已上三五丸已下三二 丸温水下 消堅丸消乳癖及下交妳又治痰熱膈實取積 硇砂末 巴豆 去油淨 輕粉 各一錢 水銀砂子 兩皂 子大 黄明膠末 五錢 右同研勻入麫糊丸如麻子大倒流水下一嵗兒一 丸食後服 按此二方有寒熱輕重之分宜選用後法同 寳鑑三稜煎丸治小兒飲食過多痞悶疼痛宿食不化 久而成癖 廣术 黒角者 荆三稜 二味濕紙褁煨 為末各一兩 大黄 去皮 八兩 右將大黄為末石器内以好醋浸令透慢火熬成膏 和二藥為丸麻子大或菉豆大每一二十丸食後温 水下 鱉甲猪肚丸治癖發熱 鱉甲 九肋者七錢醋煑黄色 青蒿 黄連 各七 錢 青皮 枳實 炒 木香 各半兩 柴胡 一兩 右細末猔猪肚一箇去脂貯藥蒸熟同和梧子大毎 一三十丸食後人參湯下 廣术化癖丸治乳食不消心腹飽脹壯熱喘麄嘔吐痰 逆食癥乳癖 代赭石 醋淬 當歸 朱砂 研 枳殻 炒 廣术 炮 荆山稜 炮各 半兩 木香 一兩 麝香 巴豆 去油各一分 右末研勻糊丸如麻子大毎一嵗兒二丸米飲下 灸癖積法 寳鑑云治小兒癖氣久不瘥中脘一穴章門二穴在大 横外直臍季脇端側卧屈上足舉臂取之各灸七壯 臍後脊中灸二七壯 治小兒脇下滿瀉利體重四肢不收痃癖積聚腹痛不 嗜食寒熱取脾俞二穴在第一顀下兩旁相去各一 寸五分可灸七壯又治腹脹黄疸可灸三壯 治瀉痢之劑 錢氏白术散 藿香葉 白术 木香 白茯苓 甘草 人參 各一錢 乾葛 二錢 右為末每一錢至二錢水煎服 異功散 四君子湯加陳皮一方只用參术甘草三味名温 中湯 按此二方補脾湯加減法也 益黄散 陳皮 一兩 青皮 訶子肉 甘草 炙 丁香 二錢 右為細末每二錢水煎服 沒石子丸 木香 黄連 各二分 沒石子 一箇 豆蔲仁 二箇 訶子肉 三箇 右為末飯丸麻子大米飲下十五丸量大小與之 按此二方兼止澁藥也 五苓散治瀉而渇 方見濕門 羌活膏治小兒洩瀉發搐 方見前 温白丸治小兒脾氣虚困洩瀉瘦弱冷疳洞利或驚 天麻 半兩 殭蠶 炒 白附子 乾蝎 南星 浸各一錢 右為末浸寒食麫為丸如菉豆大每五七丸至二三 十丸姜湯下仍於寒食麫内養七日取出 迴生散治小兒吐瀉 大南星 八九錢已上者 右用地坑子一箇深三寸燒赤入好酒半盞下南星 卻用炭火三兩條盖候南星㣲裂取出剉再炒放冷 為細末每半錢或一字濃煎生薑防風湯調下 按此二方升肺脾之氣藥也 金液丹治吐利日久脾胃虚損手足厥逆神昏睡多露 睛口鼻氣冷欲成慢驚或身冷脉㣲自汗小便不禁 舶上硫黄十兩去砂石為末砂合子盛八分滿水 和赤石脂封縫塩泥固濟晒乾再入水罐内泥固 濟火煆過候冷 右於乳鉢内研為細末水浸蒸餅丸桐子大或如菉 豆大每五十丸至百丸米飲下 按此厥隂例藥也 玉露散治傷熱吐瀉黄色 寒水石 石膏 堅白者各半兩 生甘草 一分 右同為細末每服半錢或一錢温湯調下 按此陽明例藥也 豆蔲香連丸治洩瀉腹痛腸鳴 黄連 三分炒 肉豆蔲 木香 各一分 右為細末粟米飯丸米粒大每服十丸至二三十丸 日夜各四五服米飲下 二聖丸治小兒臟腑或瀉或好久不愈 黄連 黄栢 去皮各一兩 右為末入猪膽内煑熟丸如菉豆大每二三十丸米 飲下 按此解毒湯變法也與前方不同宜選用 羌活黄芩蒼术甘草湯治壯熱體重而瀉 方見前 茯苓半夏湯治風瀉而嘔 方見痰飲門 東垣升陽益胃湯 方見補虚門 湯氏助胃膏治小兒氣虚乳食不進腹痛洩瀉腸鳴 陳皮 山藥 各四兩 甘草 炙 砂仁 白茯苓 藿香 桂 各二兩 肉果 人參 木香 丁香 白豆蔲 各一 兩 右為末煉蜜丸和成膏每服雞頭大量大小與之 按此出太陽例冬月時令中藥 局方水浸丹治伏暑傷冷冷熱不調霍亂吐利煩渇 巴豆 大者二十五箇去皮研細去油盡 黄丹 一兩 炒 右研勻用黄蠟鎔汁為丸如梧子大每一丸以水浸 少頃别以新水吞之量大小與服 按此足陽明藥也 小香連丸治熱痢腹痛 木香 訶子 各一分 黄連 半兩 右為末飯和丸菉豆大米飲下十丸至二三十丸頻 服之 胃風湯 方見洩瀉門 全嬰方訶梔散治小兒純下血痢腹痛 訶子 半兩燒去核 梔子仁 一錢半 右為末三嵗半錢米湯調下食前 按此治熱之劑也 桃花丸治小兒赤白痢腹痛 赤石脂 川乾薑 炮等分 右為末糊丸如小豆大三嵗三十丸米湯下 按此治寒之劑也 澁腸丸治小兒下痢赤白後重頻併 龍骨 海螵蛸 訶子 炮去核等分 右為末糊丸如小豆大三十丸米湯下 按此止澁之劑也 東垣厚腸丸治小兒乳食不能尅化或生腹脹瘦弱痢 瀉無常色 橘皮 三分 大麥麫 半錢 半夏 三分 枳實 半錢 蒼术 三分 青皮 二分 人參 三分 厚朴 二分 麯末 半錢 右為細末煑糊為丸如麻子大每二十丸温水下食 前 按此足陽明太隂藥也 按已上諸方姑偹其例宜兼㸔㵼痢二門而分治之 治咳𠻳之劑 麻黄湯治傷風咳嗽喘急無汗 方見寒門 按此治風寒之劑也 敗毒散治時氣咳𠻳 方見前 按此治風温之劑也 紫苑散治小兒咳𠻳上氣喉中水雞之聲 射干 紫苑 欵冬花 各三錢 麻黄 四錢 細辛 二錢 半夏 一錢 五味子 六錢 右㕮咀三嵗兒一錢水煎入薑棗少許 百部飲治小兒喘𠻳日夜不得睡目鮮如突出之狀 百部 生薑 各八錢 細辛 甘草 各三錢 貝母 白术 五味子 各二錢 桂心 四錢 麻黄 二錢 右㕮咀三嵗兒一錢水煎 按此二方太陽例藥宜分輕重選用 紫蘇子散治小兒欬逆上氣因乳哺無度内挾風冷傷 肺氣或啼未定與乳乳與氣相逆不得下 蘇子 訶子 蘿白子 杏仁 炒 木香 人參 各二錢 青皮 甘草 各一錢 半 右為末每一錢水煎入薑量大小與服 按此下氣𨗳痰藥也 葶藶丸治乳食衝肺咳嗽面赤痰喘 甜葶藶 隔紙 炒 黒牽牛 炒 漢防己 杏仁 炒各 一錢 右為末入杏仁泥取蒸陳棗肉和再搗為丸如麻子 大每五丸至七丸生薑湯下 按此下濕之劑也 全嬰方雄朱丸治小兒咳嗽有痰潮熱 雄黄 一錢半 巴豆 七粒 半夏 半兩 右為末糊丸小豆大一嵗二丸姜湯下 按此𨗳風痰濕痰乳癖藥也 潤肺散治小兒涎𠻳不已氣急煩渇 麻黄 二錢 甘草 一錢 人參 知母 各二 錢半 陳皮 一分 桔梗 阿膠 炒 百部 各半 錢 右為末三嵗一錢水煎 按此手太隂足太陽藥也 人參丸治小兒欬嗽有痰氣急惡心 人參 半夏 白术 川姜 南星 炮 右等分為末姜糊丸小豆大三十丸姜湯下 按此手足太隂藥也 參杏膏治小兒久新咳𠻳氣急惡心有痰咯血 人參 阿膠 杏仁 炒 欵冬花 五味子 甘草 訶子 貝母 右等分為末煉蜜丸雞頭大三嵗兒一丸白湯下 補肺散治小兒久患欬嗽氣急有痰 阿膠 糯米 各一兩 馬兠鈴 甘草 各半 兩 杏仁 七十粒 大力子 一分 右㕮咀三嵗兒一錢水煎服 按此二方手太隂之的藥也 瀉肺散治小兒肺氣熱盛而欬 方見熱門瀉白散 治嘔吐之劑 茯苓半夏湯 方見前瀉劑 迴生散治小兒吐瀉 方見前 異功散 方見前瀉劑 藿香散治脾胃虚有熱面赤嘔噦 麥門冬 半夏 甘草 炙 石膏 各半 兩 藿香 一分 右為末每半錢至一錢水煎入薑 全嬰方消食丸治小兒生冷傷脾腹痛惡心 即局方小七香丸 拔萃定吐紫金核 半夏末 製 人參 白术 木香 丁香 藿香 各二錢半 右為末稀糊為丸如李核大後用沈香硃砂各一錢 研勻為衣隂乾每一丸棗湯磨下 謝氏燒針丸専主吐逆 府丹不拘多少 右件研極細去皮小棗肉和劑為雞頭大每用針簽 於燈上燒灰為末乳汁下一丸 按此亦刼劑也已上方唯藿香散出陽明例藥餘温 劑宜隨輕重選擇出理中例 治疳之劑 錢氏木香丸治小兒疳瘦腹大 木香 青黛 㯽榔 豆蔲 各一 分 麝香 一錢半 續隨子 一兩 蝦蟇 三箇燒存性 右為末蜜丸菉豆大每三五丸至一二十丸薄荷湯 下 按此手足太隂藥也 六味地黄丸治小兒疳瘦不行解顖骨熱 方見補虚門 全嬰方蘆薈丸治小兒疳氣腹急骨熱 蘆薈 木香 檳榔 各一分 黄連 一兩 蕪荑 去皮 青皮 陳皮 各半兩 巴豆 三七 粒同 上四味炒黄去豆 蝦蟇 酒浸炙黄去骨一 兩 右為末猪膽丸小豆大三嵗三十丸米湯下 按此手少隂手足太隂藥也 蒸雞丸治小兒疳癆骨蒸潮熱盗汗瘦弱腹急面黄食 不生肌肉 黄連 二兩 柴胡 一兩 蕪荑 鶴虱 各半 兩 秦芁 知母 紫芩 史君子 去 殻 炒各一兩 右為末黄雄雞一隻重一斤籠之専以大麻子飼之 五日後去毛及腸肚淨入前末子以綫縫之取小甑 子先以黒豆鋪甑底三寸安雞四旁及上黒豆葢之 早蒸至晩取肉研和硬入酒糊丸如小豆大二嵗二 十丸加減與之米飲下忌猪肉 按此手少隂足少陽藥也 肥兒丸截疳殺䖝治腹脹消食 史君子 肉 蘿白子 各二 兩 小紅棗 肉一 兩 糖毬子 末 飛羅麫 各二兩 右取好黄土和作一爐墩子内底下蘿白片鋪一層 次將史君子肉鋪在當中次又鋪蘿白一層上安棗 肉葢於上以泥封固其外以炭火煆至内三物熟爛 了取出以飛麫毬子末和勻丸如麻子大量兒大小 與服米飲下 按此足陽明太陽藥也 五疳消食丸消疳殺䖝退熱磨積進食 史君子 肉炒 麥蘖 炒 陳皮 麥麯 炒 蕪荑 草龍膽 黄連 炒 糖毬子 等分 右為細末陳米飯為丸如黍米大每十丸米飲下 按此手少隂太隂藥也然疳證自有虛實積熱等致 不同已上諸方未能以盡其變學者自宜推格治之 治瘡疹之劑 升麻湯治小兒瘡疹未出發熱 升麻 葛根 芍藥 甘草 右㕮咀水煎 按此足太陽陽明藥也 錢氏四聖散治瘡疹出不快 紫草 木通 甘草 炙 枳殻 炒 右等分為粗末每一錢水煎服陳氏加黄茋 按此足陽明手太隂藥也 調肝散治瘡疹大盛宜服此令瘡不入眼 生犀 二錢半 龍膽草 一錢 黄茋 半兩 大黄 二錢 桑白皮 半兩 炒 鈎藤子 各一 錢 石膏 半兩 麻黄 𤓰蔞 甘草 右為粗末每二錢水煎服食後 按此手太隂足陽明藥也内外實者非此不可 化毒湯治豆瘡已出不快 紫草茸 升麻 甘草 炙等分 右㕮咀入粳米五十粒水煎 按此足陽明藥也 鼠黏子湯治豆瘡欲出未能得透皮膚熱眼赤心煩咽 嗌不利 鼠黏子 炒四錢 荆芥穗 二錢 甘草 一錢 防風 半錢 右為細末沸湯㸃服去防風名消毒散 按此太陽少陽藥首論温平者此也 活血散治豆瘡出不快 白芍藥 炒一錢 右為末酒調服腹痛温熱水調下 按此正的太隂藥也海藏云張和之治四肢出不快 加防風大效 犀角地黄湯治瘡疹出太盛便血或鼻衂 犀角 一兩 生地黄 二兩 赤芍 三分 牡丹皮 一兩 右㕮咀三歲兒一二錢水煎服 按此足太隂少隂手太隂藥也 葛根麥門冬散治小兒熱毒班瘡出多心神煩悶 葛根 麥門冬 各三 錢 人參 二錢 石膏 半兩 升麻 甘草 茯苓 各二錢 赤芍 一錢 右㕮咀每三錢水煎服 按此足陽明手太隂藥也 連翹散治瘡痘發熱 連翹 防風 梔子 甘草 右為末水煎 按此治熱在外而不厥少陽藥也 如聖飲子治瘡疹毒攻咽嗌腫痛 桔梗 甘草 鼠黏子 炒各 一兩 麥門冬 半 兩 右為末竹葉同煎二三錢 按此手太隂少隂藥也 解毒防風湯 防風 地骨皮 黄茋 芍藥 荆芥 枳殻 鼠黏子 各半兩 右為粗末每服四五錢水煎 按此手足太隂藥也 真牙湯治㿀瘡黑陷者 人牙二枚燒存性入麝香少許 右為末用紫草升麻湯調下 御藥院方無價散治㿀瘡不出黑陷欲死者 人猫猪犬糞臘月内燒為灰 右為末每一字蜜湯調服量大小與之 按此二方刼劑也 當歸丸治瘡疹能食而大便秘 當歸 半兩 甘草 一錢 黄連 大黄 各二 錢半 右將歸熬膏子入下三味末為丸漸加服至利為度 按此足陽明厥隂藥也 棗變百祥丸 紅牙大戟 去骨 一兩 青州棗 去核三 十箇 右用水一碗同煎至水盡為度去大㦸不用將棗焙 乾可和作劑從少至多服至利為度 按此足少隂藥也 陳氏異功散治小兒痘瘡欲靨之際頭温足指冷或腹 脹㵼渇氣促或身不壯熱悶亂不寜臥則哽氣煩渇 咬牙 木香 三錢半 官桂 二錢 當歸 三錢半 人參 二錢 半 茯苓 二錢 陳皮 厚朴 二錢半 白术 二錢 半夏 一錢半 丁香 肉豆蔲 二錢 半 附子 一錢 半 右為粗末每二三錢水煎入薑棗 按此足太陽少隂厥隂手足太隂藥也 謹按已上瘡疹諸方有升散補脾凉血㵼火清神攻 下温中補刼之法不同學者自宜取擇 局方凉膈散治瘡痘已出發熱作渇脈實悶亂便實者 方見火門 謹按瘡瘍已發有寒熱温凉不同形氣虛盛之異己 上二方宜對脈證選用有起死迴生之効也足陽明 藥 地骨皮鼠黏子湯 本方加地骨皮 桔梗甘草鼠黏子湯 桔梗甘草梔子湯 防風芍藥甘草湯 並三味治證見前 升麻加紫草湯 升麻湯加紫草 荆芥甘草防風湯 三味治證見前 紫草甘草枳殻湯 四聖散减木通 連翹防風湯 前連翹散减梔子 並治證見前論 玉機微義卷五十
欽定四庫全書 子部五 仁端録 醫家類 提要 臣 等謹案仁端録十六卷明徐謙撰其門人 陳葵刪定謙字仲光嘉興人葵字藎夫嘉善 人是書専論治痘諸法分别五臟及經絡傳 變觀形察色條列方論末卷附治疹之法案 痘瘡之症古所未詳往往以㿀疹統之自宋 以來治小兒者莫如錢乙而藥證真訣亦略 之蓋其氣之盛行在元以後故著為方論者 至明而詳是編推原本始備載治驗平正通 達實為痘科法門較之强分南北偏主攻補 者殆不可以道里計矣乾隆四十三年五月 恭校上 總纂官 臣 紀昀 臣 陸錫熊 臣 孫士毅 總 校 官 臣 陸 費 墀
欽定四庫全書 仁端録卷一 明 徐謙 撰 陳葵 刪定 痘疹遡原 痘疹之症有謂在母腹中時食穢血而生者有謂在交 媾時慾火所鍾者蓋皆胎毒也有謂天時疫癘與傷寒 同則是外感了與胎毒無干不知傷寒之症人有不患 者而痘則人人不得而免傷寒或一病再病而痘則一 出而止如此則所謂胎毒者似矣然食穢之與慾火自 有生以来皆然何痘不見於漢以前而獨見於東晉元 帝建武之後盖建武時胡虜極西北之人來南方溫熱 之地腠理開通偶感時行疫癘之氣觸動其胎中溫熱 之氣發為此瘡盖人在氣交之中故痘疹由外感而激 成者類能傳染惟莫開其端則痘亦不發要未可執一 而論也惟内染外感相搏而成故未發之前將見紅㸃 之際以㣲汗散之未有不易愈者 㣲汗是論其常 夾邪者不可 失此 不汗至將出未出之時大勢已成然後汗之則虚者不 能成漿實者必成斑爛可不審哉 原痘論 自建武擊虜遂染其毒流播中國謂之虜瘡或名聖瘡 言其變化不測也或名天瘡言由天行時疫也或名百 嵗瘡言人雖百嵗止發一次也或名豌豆肖其形也人 之患此者如蛇脱殻龍脱骨生死存亡係乎呼吸究其 従何而来有云精毒者即交媾時之淫泆與精俱種者 也有云乳毒者食息起居稍有不慎則毒氣與血氣交 變為乳毒也有云胎毒者兒在胞中氣團於内血䕶於 外内外堅固風氣不通惟臍帶中隨母呼吸水榖之氣 沁入兒腹長養兒體即胞漿是也子之臍通於母之諸 經百絡母不慎口腹調其七情則氣従臍帶而入與孩 骨俱長者也有云穢血毒者兒降生時以胞蒂脱於右 腎母氣始離而授於子氣即従丹田而湧出兒之口鼻 鬱悶不禁頭重於體故従下而出也其時少有阻滯則 母之惡血穢汁兒含在口随咽入腹是也究而論之惟 父母之精毒為先天之毒随禀而来釀為痘毒也何也 交感之際膠黏如脂膩者醇精也真元之所聚也故出 痘少而順不膠如清水者淫火之泆也即痘之所種也 故出痘多而逆自臓腑皮毛筋骨之形既就而淫火即 種矣其伏於命門者天一生水故也是猶菓核萌芽已 聚於中待時生發也命門以膀胱為府故痘初起於 太陽也若由太陽傳於陽明乃順候也若傳於太隂脾 經則有腹痛若傳於少隂腎經則有腰疼若傳於厥隂 肝經則有腿足小腹痛乃逆候也然淫火必俟天行之 氣觸而發之者何也盖男女媾精無欲不行無火不動 精血包裹陽施隂受何莫非淫火之所為人身之淫火 與天地之嵗火相擊而動故然後出痘也火未至也寂 然無聲火既至也赫焉震發故值嵗火之氣冬溫之令 必有天行之氣相觸而發之也所以每值嵗火冬溫之 時須服藥預解之藥雖未必能解先天之淫毒庶以減 外感之時毒而痘亦輕耳若死生吉凶皆由所感天行 之輕重合于精毒之多寡及元氣之厚薄而分也至於 胎毒乳毒穢血毒皆成形以後一切胎症而已人有一 生不出痘者非果不出也盖鶴不發頂不能聞聲蠶不 三眠不能成絲蟹不脱殻不能大其匡虎不轉爪不能 振其威人不出痘不能洩其毒但有原來無毒或値痘 疹盛行之時報痘稀少偶出於凡瘡之中而不覺者或 歲火外行其人年命不犯則毒火不動於内兩不相値 延至暮年始發者有之豈眞不出哉 原痘賦 痘本先天之胎毒觸癘氣而發其伏藏散布四體自内 出而根五臟初起太陽壬水尅乎心火後歸陽明血水 化為膿漿肝主液而為水泡肺主涕而作膿囊心則斑 而紅紫脾則疹而赤黄腎乃封藏之本變則黑陷可防 先分部位次察災祥陽明從目絡鼻太陽形於頭上心 火炎熱則鼻乾面赤肺經鬱結則胸膈先傷手足司乎 脾胃腰背統乎膀胱頭項三陽交會肝膽主脇肋之傍 陽不足兮不能振作而起發隂不足兮不能收斂而閉藏 初時吉凶先看眉心㗋額眼沿耳根唇内唇外及齦舌布㸃 之疎宻後來變起必察夫痘頂凹凸根血聚散舌心紅 白并漿痂形色之神光應生發而反收斂兮謂之陷伏 應收斂而反發生兮謂之爛洋病似順而反逆兮認之 要慣病似逆而反順兮察之貴詳初出現而涵水乍起 發而帶漿膿未成而乾黑囊未滿而萎黄 似順 而逆 如夾斑 疹斑疹消而足喜若頂平陷平陷起而有救 似逆 而順 形尖 圓而光壯兮氣之充拓色鮮明而潤澤兮血之涵養灰 白平陷兮氣血虚而補之以溫紅艶掀腫兮氣血熱而 瀉之以涼氣至而血不足兮雖起發而根窠不紅血至 而氣不至兮雖明潤而郛廓不長熱則氣血淖濁而不 斂寒則氣血凝滯而不張或受於熱兮為煩燥為赤為 痛或受於寒兮為振悸為白為痒病遇虚寒兮溫補有 效症屬實熱兮辛香莫嘗須怕紫紅更嫌灰白最宜淡 紅滋潤切忌黑陷干紅色要明潤兮猶恐薄嫩之易破 痘貴干結兮又怕痒塌之難當面頰稀而磊落清安可 保胸膈宻而連串凶吉難量頂要尖圓不宜平䧟漿須 飽滿切忌空囊皮喜老而愁嫩膚愛糙而怕光結實髙 聳始終無慮丹浮皮肉必主刑傷唇面預腫兮八九日 如何可過腰疼胃爛兮一七日定受災傷瘡堆口舌毒 纒頸項咽㗋嗆腫飲食難嘗瀉利膿血毒盛無漿人力 雖盡天命匪常戒汗下于首尾兮惡攻之説補脾土以 制水兮喜補之常脾為水穀之原固不可以不補不補 則水潰溢而泄㵼腎為津液之府尤不可以不補不補 則火爍金而漿虚水雖制火之亢火毒熾而腎水亦涸 土雖防水之溢榮氣敗而脾土亦傷故補脾不若救腎而 養隂所以濟陽欲知透與不透兮于手足而細察欲知 足與不足兮于輔頰而端詳設四末之未透取脾胃而 服藥如一方之未足視經絡以求方出或未盡兮無空 痘須防猝暴發或未透兮無潰膿必發疽瘍不及期兮 早收火毒陷而可怕或過期兮不靨邪氣留而周張晝 夜抓搔兮將榮氣之外脱飲食斷絶兮必胃氣之中傷 腫忽消而毒歸于内色變黑而疔起于瘡食穀則噦兮 在天之大數飲食則噴兮較人之短長毋虚虚毋實實 毋熱熱毋涼涼正氣為先戒開門而延㓂解毒為急休 視虎以如羊須順時令之寒暄切忌人畜之來往勿動 溷厠之垢勿燒檀麝之香小便清兮大便其結實淡味 食兮厚味不可嘗父母切須保䕶醫藥尤貴精詳 腎經無痘辨 諸書皆言四臓有痘獨腎臓無痘故發熱之初止顯四 臓之症騐耳之冷因知其無痘也豈知兒受淫火之毒 伏於命門觸於癘氣而發何可謂之無痘夫以耳之冷 熱騐輕重則可若以耳之冷熱而遂謂無痘則不可腎 既無痘何又有變黑歸腎之説必其有出始有歸耳觀 古人制四牙散便可見矣盖牙者骨之餘腎之標是以 腎補腎之意惟腎之元氣足則其痘始能盡出且又制 伏其火而使血氣相依此化膿結痂而愈也腎虚則不 能化漿結痂而變黑馴至焦枯而死矣故腎而曰歸者 由出于腎而歸于腎也痘出四臓皆熱耳凥屬腎獨無 熱者以腎屬寒水所以獨冷也又謂腎經不宜有痘者 以托根之處先已受傷不能生發收斂故耳 按腎雖水臓而實有相火寓於其中象水中龍火因 動而發夫男女媾精先結河車天一生水腎最先成 先天淫火同類相求故毒必伏乎腎痘既發動象龍火 自然躍出於淵而耳凥之不熱固其常也若變黑者 火極似水之象非水之本色也故腰痛于痘為最逆 盖以毒火發動自應傳於别臓乃仍復歸併於腎而 不能發散譬如龍戰于淵其害可勝言哉至人牙散 方則又求其屬以衰腎中之毒火則腎中作强之性 已從火化而衰矣火毒得之有不升發而出腎乎治 痘者特患火毒之不能盡發非患水之不足也以火 盛則水涸散火所以收水故痘出於腎則是以腎補 腎則非 春夏為順秋冬為逆辨 胡大卿曰春夏陽氣在上人氣亦在上秋冬陽氣在下 人氣亦在下痘疹之發自裏達表當春夏之時血氣隨 陽氣上運而行早秋冬則血氣隨陽氣下運而行遲是 以春夏為順秋冬為逆 此順逆不 以吉凶言 又當以小兒稟氣為 主稟氣充實者雖發於秋冬亦不為害稟氣怯弱者雖 發於春夏亦必有傷 稟氣看形 氣便見 傳經次序 傷寒自肺傳内痘症自腎傳外傳肝木傳心火傳脾士 傳肺金此自内出外之意非謂痘毒獨藏於腎而後傳 於各經也盖毒隨遇而伏各臓俱有一二日胎毒自腎 發骨髓之分自髓達筋而腎經毒解二三日傳肝經之 分自筋達血脉而肝經毒解三四日傳心血脈之分自 血脈達肌肉而心經毒解四五日傳脾胃肌肉之分自 肌肉達皮毛脾經毒解五六日傳肺皮毛之分自皮毛 達瘡窠而肺經毒解若已傳肝筋而少滯於腎則渾身 壮熱口渴悶亂已傳心血脈而少滯於肝則搐搦牽掣 紫黑潮熱已傳脾胃肌肉而少滯於心則焦紫疔斑癰 發四肢已傳肺皮毛而少滯於脾則痘不圓肥出瘡窠 而少滯於肺則痂遲落而多斑麻此傳經之次序也 血載毒行氣分而出所以生熱經絡者血氣之道路也 故痘六日以前氣血自外傳腑而生發自内出外之漸 也六日以後血氣向内傳臓而歸結從外入内之漸也 所以順痘氣旺血盛毒自托于外而不退歸也逆痘氣 衰血敗毒反入於内而不外充也内者不出曰毒伏出 而復入曰䧟伏不成漿痒塌曰倒䧟膿成復化水不能 結痂曰倒靨皆自外反入于骨髓謂之歸腎為逆也 經絡傳注時候 手之三隂從臟走至手手之三陽從手走至頭足之三陽 從足上走入腹中足之三隂從頭下走至足上共合十 二經絡 十五時為一傳七日五傳司天以十二支為一候金木 水火土内應五臓三隂三陽應六腑 人身氣血晝行陽夜行隂故自平旦寅時從中焦注手 太隂肺經卯時注手陽明大腸經辰時注足陽明胃經巳 時注足太隂脾經午時注手少隂心經未時注手太陽 小腸經申時注足太陽膀胱經酉時注足少隂腎經戌 時注手厥隂心包絡亥時注手少隂三焦經子時注足 少陽膽經丑時注足厥隂肝經 子午卯酉日隂交於陽氣交不足痘多内攻寅申巳亥 日陽交於隂血交不足痘多外剥辰日陽氣行下血流 不進痘宜補血戌日隂氣行上氣留不足痘宜補氣丑 未日氣血均行其痘多吉氣血循行不可太過不可不 及候時爽時災眚立見 周身所屬 正額太陽脈之所會唇頰陽明脈之所經耳後兩傍少 陽脈之所過痘為陽毒故隨陽而先見於面身後屬太 陽經身前屬陽明經四肢屬足陽明經身側屬足少陽 經 額主心面主胃腹與四肢主脾脇主肝兩腋主肺 下部主腎肩背主膀胱 痘發於三陽者可治發於三隂者難治先出頭面而後 及下體者順先出下體而後及頭面者逆若陽明多者 胃與大腸積陳受汚氣血俱多故於口鼻兩傍人中上 下腮頥年夀之間先出現者吉若太陽則水火交戰之 地少陽則水火交併之沖多氣少血故於此二經先見 先漿先靨者凶 褁束於外者脾也脾虚則易破充拓於裡者氣也肺虚 則氣不振發榮華於外者血也肝虚則血不紅活痘中 之水腎也腎虚則干格黑陷痛痒者心也心主火火實 則痛火虚則痒 他處有言氣虚則痒血虚則痛此言火虚則痒者毒 非漿不解漿非痛不作痛非熱不成熱非火不發火 虚則不作痛以成漿而反痒者盖熱則生風風火相 搧變故生新若火虚風亦虚遂變致邪而成惡候 五臓症候 凡病止發於一臓惟痘症五臓皆現須察何臓之症為 甚而施治之 心為赤帝門 心者生之本神之變也主驚惡熱其色 赤屬火其味苦其臭焦其華在面其充威血脈其液為 汗其聲為笑其變為噫開竅于舌實則呌哭發狂飲水 而搐虚則困卧悸動而不安熱則合面而睡口中氣温 上竄咬牙諸痛痒瘡皆屬心火天庭直下至睂與左右 兩顴上唇沿 心之 經 兩顴 心之 樞 兩臉 心之 部 心堂乳阜 心之 闗 舌 心之 苗 正額灰色舌上見胎兩臉俱焦 心 火 舌上有芒刺 焦黑等胎此心病也心胃不開食不進而痘重經云肝 病心不病自然得安寧心病肝不病還氣復血未定十 二日還氣十四日復血必有大變不可不愼心氣通於 舌故口不知五味狂言亂語見鬼必發疔 心經發熱 紅潤細下出天庭印堂方廣顴舌胸膛乳阜之處舌熱 則沸騰寒則凝滯 如驚悸心病也甚則詀狂見鬼心 症毒必焦紅伏而不起煩哭咬牙舌有芒刺焦黑等 胎 心經吉痘 少隂心經花吐兩顴粒粒椒紅根窠明潤 纍珠同知是孩兒福重 心經凶痘 齊擁干紅焦紫海棠沈醉東風斑疔丹錦 毒梟攻非藥所能濟用 心氣通於血脈故發熱之初倐忽驚悸不寧者心病也 須按心脈治之 肝為青陽門 肝者罷極之本魂之舎也主風惡風其 色青屬木其味酸其臭臊其華在爪其充在筋其液為 淚其聲為呼在變動為握開竅於目實則目直大呌呵 欠頓悶虚則咬牙多欠熱則手尋衣領亂捻物件諸風 掉眩俱屬肝木左太陽上截及兩眶 肝之 經 左太陽眼眶 肝之 殺門 兩眼眶 肝之 樞 左肋左太陽眼胞兩臀阜 肝之 軸 眼為 肝之竅眼閉則肝病眼開則無病肝宜病不病則痘難 定而痘必重肝氣通于目故目不知黑白或頭疼竄眼 目睛紅腫疼痛 肝經發㸃顆大頂沈色滯出左陽左 臉左肋眼胞之處毒盛則焦紫肝實則驚厥 如發熱 之初呵欠頓悶肝痘也甚則發搐肝症毒必發疔及水 泡血泡頭疼竄眼目珠紅腫疼痛而成目疾肝木生風 發痒 肝經吉痘 肝部左陽魚尾眼眶絲竹商丘雙林叢木 自悠悠嗔怒不生不𠻳 肝經凶痘 坐 卷鸇猿泣搖鈴係珮投戈牡丹罩錦 海棠多嘔吐頭疼如破 肝氣通於筋故發熱之初呵欠頓悶者肝症也須按肝 脈治之 脾為中央門 脾者倉陳之本榮之居也主困惡濕其 色黄屬土其味甘其臭香其華在唇四靣其充在内其 液為涎其聲為歌開竅於口在變動為噦實則困倦飲 水虚則吐㵼生風諸濕腫皆屬脾土兩腮頰倉庫頤阜 脾之 經 兩腮兩頤 脾之 樞 臍封 脾之 闗 中庭中腕腮頰口角皮 腹手足 脾之 軸 腮底焦枯囊心焦紫唇上黄色破裂舞唇 或如魚嘴咂 脾 火 脾開竅于口故口不知穀味腸鳴水走 腹中陣痛吐㵼飲食少進丹疹發於脾 脾經發㸃細 宻連片不分珠出年夀人中腮頤口角臍封肚腹手足 之處太過則易洩不及則飽脹若唇裂出血㸃隱皮膚 之間者百不救一 多咬牙七八日十三日必死不可 用藥 如乍涼乍熱手足稍冷多睡脾病也甚則目腫 腹脹唇口燥裂作渴便祕脾症毒多必成灰白痒塌吐 利 脾經吉痘 脾土口沿腮井盤珠彩鈿根窠稀踈紅暈 不嫌多更喜桃花朶朶 痘初出淡紅潤澤根窠圓渾 鮮明 脾經凶痘 洒頰叠錢垂釣頤池梅片投戈蛇皮蠶布 蟢蛛窠吐嘔脾難安妥 凡淫毒内熾胃氣相敵必有 腹痛溏泄之患 脾氣通於肌肉故發熱之初乍凉乍熱手足寒冷多睡 者脾症也須切脾脈治之 附胃經痘 印堂山根年根年夀凖頭人中 胃之 部 胃 經發㸃細宻分珠色白諸陽升提不免頭痛毒盛迫逐 嘔吐則逆血自榮也 胃經吉痘 鼻係陽明胃土嬰兒司命人中奇花美麗 狀元紅年夀凖頭宜空 胃經凶痘 鼻直干將流裔灰煤紫泡相攻蛇盤紋線 水形仝都是從鼻發縱 肺為肅白門 肺者氣之本魄之處也主𠻳惡寒其色 白屬金其味辛其臭腥其華在毛其充在皮其液為涕 其聲為哭開竅於鼻在變動為咳實則悶亂喘促虚則 硬氣長出熱則手揑睂目鼻諸氣憤鬱皆屬肺金右太 陽上截兩睂間 肺之 經 㗋突氣樞 肺之 樞 右太陽氣窩 肺之 殺門 鼻 肺之 竅 右脇右太陽頸項氣突 肺之 樞 睂心以上 肺之 郡 兩 太陽灰黑鼻管乾枯右顴右眼白俱紅色頂額焦枯 肺 火 肺氣通於鼻故聞香臭鼻塞聲重呵欠噴嚏啑肺 發膿泡也發熱後須鼻涕常流若鼻管焦黑炬煤而 聲啞者急宜解肺毒清肺火又單聲啞者乃少隂心 經之血不能上榮於舌本名之曰瘂非啞也須細察 之經曰肺病脾不病須防痰火症脾病肺不病𫝊送 北汀定 肺經發㸃白大稀疎出右太陽右肋兩眉 㗋突氣窩鼻管之處虚則金鳴喘𠻳實則憤鬱頓悶 熱則嫌而惡寒大腸發㸃色白分珠綻突有神根無 紅暈雖有亦微 如面燥腮赤噴嚏肺病也甚則喘 咳鼻乾肺症毒多必増喘𠻳須渴手搯眉目鼻面肺 發膿泡 肺經吉痘 正額右陽肺部人君位在天庭慿虛廣濶 痘無形尤喜雙霞明暎 肺經凶痘 喉突氣樞盤鎻干將蜂蠆叢林雲遮揚幟 赴幽㝠此是花蘭不幸 肺氣通於皮毛故發熱之初面燥腮赤欬嗽嚏噴者肺 症也須切肺脈治之 腎為𤣥武門 腎者封藏之本精之處也主虚惡燥其 色黑屬水其味醎其臭腐其華在髪其充在骨其液為 唾其聲為呻開竅於耳在變動為慓虚則目無精光畏 明骨重腎怯則猝失音諸寒收引皆屬腎水承將地閣 谷道髙骨頰側 腎之 經 兩耳垂 腎之 樞 交骨 腎之 部 地閣後頸 耳谷背俞腰脊陽毬 腎之 軸 耳為腎之竅若不聞人言而 反聞鐘鼓音樂者腎病也腎不宜病病則渾身生黑疔 或發紫泡急解腎毒遲則無救 腎經發痘先從口角 唇及承漿手足指頭或脚背出後痘發於腎者多患沈 匿而色黑若黑潤如烏羽者最貴若黑滯則險變黑陷 則逆升則痰喘降則漏洩 如痘初骫 骫音委皮 屈曲也 冷耳 冷火不能涸水是腎之平症也若耳骫俱熱腰疼黑䧟 者則邪干於腎也盖腎通竅於耳天一生水故受氣之 初先生兩腎如荳種離泥兩邉分開之瓣也痘發耳骫 俱冷者火不能涸水也熱則邪干於腎毒不能發越則反 有歸腎之變矣 骫耳俱冷者先抑而後揚先合而後開 交到肝心脾肺隨現一經透發收成在餘經不在腎經也 腎經吉痘 地閣兠含腎部花開朶朶殷紅鮮明朗潤趂 芳叢水藏滋生稱聖 腎經凶痘 盤珠固為竒朶瓜子未是名花真元一種 莫教差黑陷命歸泉下 腎氣通於骨髓痘發時骫凉耳凉者腎症也須按腎脈治之 明辨面部 看痘闗竅面部為先蓋人之一身諸陽皆聚於面霛霄 天庭方廣印堂兩顴人中上下唇胸堂孔阜心之經也 山根鼻直鳳凖懸旌掛弓陽莖胞珠兩手掌陽明之經 也兩臉食禄兩倉兩頥鈎承漿臍腹脾之經也左太陽 上截兩眼眶鳳尾絲竹奸門淚堂及左手足肝之經也 右太陽上截日月角繁霞綵霞旁至丘陵兩眉峰氣樞 㗋突氣窩以及右手足肺之經也地閣兠含兩耳頰車 交骨伏枕天柱龍含腎之經也 觀面部而知症 百會山根鐵葉焦呵欠脾家必倦勞人中氣窩滯焦陷 㗋中鋸響痰涎上胸口隂交若黑黴眼碧昏昏飲食虧 龜頭尾脊紫霞浮毒疔須從脇下搜三里膝盆如惡痒 胃氣已潰難調養公孫太白倘焦色煩躁詀語水火隔 湧泉照海海棠紅渴欲飲水熱匆匆左眼淚堂哭聲攢 男怕相犯女無干右眼淚堂斬七厄女要無侵男要易 鼻尖頭帶黑椒皮心中蛇蟲實難醫上唇先有痘漿黄 脾氣已入鴟梟房下唇痘若白洋洋洞賔下手也多傷 兩顴燥裂黑椒皮淫火焚燒解毒宜睂尾兩邉若破焦 嗆嗽聲啞死不饒年夀印堂倘不起氣血全虧急開補 痘破膿膠臭氣薰不添焦色活分明若還臉皮横裂破 雖然力救自應驚 朱恵民説 諸家皆以天庭司空太陽印堂方廣之處先發者為逆 口鼻腮耳年夀之間先發者為順余細騐之毎見從正 額兩顴頰先見者多順人中口鼻先見者多險太陽頤 頰兩耳先見者多凶雖論部位則然尤必觀其疎宻形 色以判吉凶不可執一也 觀面知身 頭為諸陽之首額為諸髓之海故觀頭面可以知身體 之吉凶 印堂之下應心胸 觀印堂之稠宻即知心胸有痘 兩顴應兩臂 觀左右顴焦紫即知左右臂有黑疔 頂門應兩脅 觀頂門焦紫如椒即知兩脅有疔 㗋吻應四肢 觀㗋吻有焦片即知四肢癱直不動 鼻下應背部 左太陽應右半身 觀左太陽痒塌即知右半身之無 漿 右太陽應左半身 觀右太陽灰紫即知左半身之無 漿 金鏡痘標訣 正額屬心火乃君主之地若稀朗紅綻顴頰來補者雖 危可治若髪際印堂正額直下至山根横開兩日月角 先標先漿先靨痘宻無根窠者為毒重於心謂之䝉頭 主危則十二官皆危他處雖佳終成惡候 睂心名曉心命門所屬三焦相火所會若報㸃稀朗明 潤縱各部稠宻終保無恙倘報㸃攢聚灰滯空殻無漿 及先標先漿先斂者謂之鎖睂乃相火攻擊消爍元氣 已虚縱各部稀朗決難成功 口鼻人中屬脾乃元氣根源之處口唇四圍先出先起 先漿先收者吉盖朗明之脉環口挾唇氣血俱多只宜 調理脾胃而已若攢聚糢糊者謂之鎖口或口唇目胞 預浮腫者是脾胃受毒四藏相隨而敗綿延日久而死 若痘先出於下唇當中者痘收時必然作㵼當預防之 左顴屬肝木主血右顴屬肺金主氣于此先見則氣行 血就自能成功若先見而相聚作塊其肉腫硬者生意 既絶魂魄將離為不治之症 兩頤兩頰五臓精華之府若多至成片或如塗朱謂之 托腮肝盛尅脾矣八九日當作滑㵼色青不食而為險 候 頤頦兩耳屬腎部見標於此則毒存於腎矣况心聞於 耳心腎皆少隂又少隂之脉行耳前後凡在耳先見紅 㸃者尤凶以君相之火燔熾難滅也倘未成漿而耳輪 先靨則漸成歸腎矣 咽接胃脘為水穀之道路㗋通肺脘為呼吸之往來若 頭項多者謂之鎖項内不出而外不入矣 胸腹者諸般受氣之地若腹上多者謂之纒腹毒據臓 腑之所居失其運化傳送之常若胸前多者謂之幔胸 毒乘心肺之宫城陽不清而神失守矣 已上䝉頭托腮鎖睂鎖項鎖口纒腹幔胸最是要𦂳 闗頭必要疎朗紅活方能有救 辨明經穴 顖會 督脈所會發毒於此大凶 百會 不宜生毒 方廣 肺部痘少吉 青色青紋為毒參陽位 神庭 肺部又督膀胱胃三脈所會痘不宜多 天庭 肺部痘形劈劍者凶 穹窿 五岳髙處也痘先於此為陽吉 印堂 肺部痘如雲遮者大凶 山根 驚痘雖有青色紅紋紫紋亦無妨痘後發驚者 凶 天倉 肺部豐溢則五經無變 綵霞 肺部明朗則吉 繁霞 同上 𤣥武 腎部在耳齊處 山林 不宜結毒 髪際 結毒於此凶 睛明 肝部手太陽陽明之會紫紋名虹霓出谷防目 生痘 陽池 不宜生毒 淚堂 肝之殺門痘如椒實盤尺大凶 青斑紋名沙 裡出烏金牙根必爛黑氣名黑霧迷天紅紋名紅霞 映日皆凶 魚尾 肝部痘如懸鈴凶 紫赤名桃照清潭防目生 翳 交骨 腎部痘如遊蠶凶 聽會 腎部三焦膽脈所屬發毒凶 耳孔 腎之樞生疔名豢虎凶 𤣥璧 脾部痘如金錢吉 即瑞 璧 井谷 七竅處痘先見於此為隂凶 五星 額火星鼻土星右耳金星左耳木星口水星 丹田 蓄毒於此腸結便難肛門墜石 顴阜 心之軸痘如綵鈿者吉如紫萍遊蠶者凶 鼻凖 胃部不宜生毒 顴石 心部上灌下囂可治 年夀 胃部七朝起紫泡大凶 鼻柱 胃部痘色灰煤大凶如奇花吉 迎香 胃大腸脈會不宜生毒 人中 脾部司命之堂不宜有毒痘如車輪凶 兩腮 脾部與足漏谷相應不宜生痘毒痘毒如倒佩 凶 有毒則尾閭泄㵼凶 頤池 脾部痘如梅花魚鈎則脾傷㵼逆凶 現青色 斑元氣虚毒氣滯也 地閣 腎部痘不宜先發 承漿 胃脈所會生毒凶 氣樞 肺之樞痘多則凶 㗋突 肺之樞隂維任脈所會主生殺之機出於此凶 氣窩 肺之殺門痘出於此大凶 項鎖 肺之軸痘如盤蛇則毒盛難治 乳盤 心之樞痘如交壘則煩躁不安 膻中 心之樞任脈所發有痘則躁凶 中脘 脾之闗轄三焦小腸脈所主任脈所會痘如蜂 蠆凶 臍封 脾之闗痘多㵼逆 臍麓 脾之闗痘若盤旋生㵼逆 肩腧 痘結癰於此可治 背座 下灌上囂難治 血盆 結鯉埂於此雖漿不灌可生 臀阜 肝之軸痘癰結此可治 陽毬 腎之闗有毒則凶 湧泉 毒生於此則透足難治 風府 不宜生疔 𤣥門 屬腎水若生疔大凶 豐丘 五經髙處痘少則安 傷門 五闗也痘多則煩躁 曲池 結癰于此速防筆罄潰筋之患 三里 同上 絲竹空 肝之樞膀胱脈之所發與商丘穴相應不宜 瑣碎叢簇 左太陽 肝之殺門如係珮凶 右太陽 肺之殺門痘如蜂蠆揚幟凶 五臓腧 膀胱脈所發毒於此若多名懸鏡凶 兩太沖 肝穴可決人之生死 明辨身部 遍身部位通於面部所謂觀面知身也 形色論 痘者因其形之似痘而名之也肖其形則生不肖其形 則死若尖圓而突周淨而聳形之有神也如麩如疿如 疹如疥如蠶種如蛇皮如蚊迹如蚤斑如湯泡如火刺 形之無神也至若色如春花之在露不可如秋草之經 霜紅白分明光潤榮活色之有采者也如膩粉如枯骨 如紅米飯如猪肝色色之無采者也 身熱和緩達於外者必輕煩燥悶亂彰於外者必重根 窠收緊痘分隂陽見㸃活動更忌浮腫出要參差血宜 歸附耳後頸項心胞少于他處為佳睂稜兩顴額前光 潤不滯為妙痘光潤者氣血旺也慘黑者氣血衰也氣 旺而血得其令氣衰而血被其囚血非氣則毒不收氣 非血則毒不化信乎痘毒必藉氣血而後可以始終其 功 按好痘須要根紅頭白交會分明又曰好痘如一顆明 珠放胭脂上最形容得好正所謂有神彩也氣充血榮 自然有寳光 耳後紋形 紅紋 紫棘形頦上先出 紫紋 痘必枯陷 斑紋 柏葉形睂頭出吉 青紋 險症 黑紋 大凶 大紋紫黑小紋紅必發焦疔痘毒凶 掛弓紋 心經好痘 碎籬紋 睂上印堂先出必然稀朗 披髪紋 紋匀無異色四日出稀朗 梅枝紋 有紫黑色必發疔毒 人字紋 黑紫熱一日即出稠宻凶 十字紋 青黑兩鬂先出雖少亦凶 針砂紋 黑色七日發疔死 動靜論 凡痘以安靜為貴内有不和則動盖靜屬隂動屬陽 痘之為症隂陽俱病但息欲其勻語欲其少寐欲其安 觸其瘡則吟拂其欲則鳴飲食二便如平時此為平候 靜而吉也如一向安靜忽然擾動者病也須細察之痘 變而無他候者戾氣觸之痘色不變而有他症此必有 因但俟其定而審治之如不觸其瘡而伸吟者自有若 也自語者神不清也喘粗者内熱也腸鳴者欲泄也坐 卧不寧者心煩也啼呌不止者痛也指欲搔者痒也咽 物難者咽痛也咬牙者心肝熱也搖頭者風也 言風不 過指其 動搖之象而不知毒重 難出冇振蕩之勢也 若悶亂躁擾詀妄昏眩如見鬼 狀揺頭扭頸揚手擲足目睛上視寒戰咬牙語音不出 目瞑息㣲四肢僵直口禁痘壞昏睡不醒者此眞氣將 脱魂魄欲離將死之兆不可作靜論 一云汗宜收斂 不宜流眼宜封合不宜開 預防變症 如發熱之初大熱煩渴便秘悶亂腹痛腰疼鼻乾唇燥 驚怖詀妄有一于此毒氣鬱遏于内當防其伏而不出 也 如吐利不止即防其中氣虚弱不能助漿成就或至倒 靨也 如初出㸃而便含水將起發而更帶漿膿未成而遽收 靨囊滿而遽萎黄此未至而先至謂之太過必防其陷 伏發表托裡解毒切不可緩也 如應出不出應起不起應灌不灌應收不收此應至而 不至謂之不及必氣血衰㣲之故也故匀氣活血解毒 切不可緩也 如初出色嫩者皮必嫩而痘易破當防其痒塌也 如相聚作塊者不可謂之疎此必有伏毒也 如多水泡者自利也 如頭面預種者防其易消而倒靨 如頻更衣者防其倒靨也 如漿破不結痂者防其倒靨也 如咽痛者防其嗆㗋失聲也急解之 如目中流淚者防生目翳 如口臭唇乾清涎流出者防生牙疳 謹始 痘之發也原于胎毒觸于嵗氣乘于感兆三合而成當 謹之于始 一防外感 風寒感冒發熱惡寒鼻塞頭痛脊强腰痛 惡風減食傷風有汗傷寒無汗因而發痘者有之 一防内傷 飲食所傷發熱頭疼胸脴腹痛惡食嘔吐 頭汗齊頸此食邪有餘之症也有傷饑缺乳者亦名不 足之内傷總之中氣虚也若食邪有餘不為中氣不足 不能尅化故為飲食所傷耳 一宜顧復 或因髙低失足跌傷血肉人畜呌呼驚悸 心神因而發痘者有之 一治宿疾 宿有食積疳蟲則傷脾宿有哮喘咳嗽則 傷肺宿有癲癎驚悸則傷心宿有雀目疝氣則傷肝宿 有便膿滯頤則傷腎有者當預治之免致元氣耗泄痘 發難治也 一備物料 如胡荽楓毬麻油蠟燭艾蒿茵陳桑蟲水 根等物 一預服藥 如三荳湯稀痘丹龍鳳膏絲瓜散代天宣 化丸等藥 一忌異器 一兒未痘前好弄銅麒麟後痘愈而手指 竟屈曲而不能伸遂成痼疾 一忌食物 雞肉生風猪肉生痰魚腥助火牛脯黑痂 蹄子生麻葱蒜泄氣多食辛甘則發汗多食酸苦則吐 㵼多食醎味則咳嗽茘枝與酒皆發痒棗柿糖蜜味甜 能引痘入目雞鵝鴨蛋能患眼醋主收斂反致㗋痒搔 破 痘時宜調其飢飽無過不及如喜食之物但宜少與以 順其意不可縱性致生他變開列于前務宜詳愼 一忌觸犯 條目甚多開載于後 一毋犯逺行汗氣 一毋犯酒蒜熬油氣 一毋犯燈煤硫黃麝香柴烟毒瘡等氣 一毋犯僧道尼巫六畜氣 一毋犯香氣香氣竄則動火 一毋犯穢腐陳垢溝泥爛草等氣以致敗元 一毋犯淫慾月經之氣 一毋犯風霾雷雨乖戾之氣 一毋犯狐腋之氣 一毋犯五辛之氣 一毋犯死屍疫癘傳染之氣 一毋犯太寒寒則血凝而氣滯 一毋太熱熱則血淖而氣淫 一毋使犬豕得入 一毋使喪服得近 一毋使男女往來 一毋使動糞掃地 一毋使幽暗之氣太勝而神明不清 一房室要明亮 一夏月宜置水缸 一不可對出痘者梳頭搔痒謊言説鬼呌呼罵詈歌笑 内解諸觸 開列于後 漿期為獸驚觸 心失其血氣不充拓而痘陷色變以 烏龍散用蟬脱二兩同逺志一兩菖蒲一兩酒漿多煎 去逺志菖蒲不用獨用蟬脱焙乾為末沙糖酒下再服雞 鳴散 月經觸變 月季花不拘根枝煎酒服 死屍癘氣所觸 辰砂生姜酒煎頻服 麝香所觸 用人參 黄茋 當歸 芍藥 橘紅 甘草 蟬脱 紅花 生地 客忤觸變 露中摘取絲瓜花開者蒸熟焙為末蜜酒 調下 房事所觸 用人參 觸變焦紫而喘 用絲瓜皮汁調蜜將甘草 生地湯 下之若詀語煩躁磨犀角汁加入 觸變灰白痒塌 多服附子 黄茋若根盤有紅暈者 可治 觸痘變色 用玉樞丹正氣丹 邪穢所觸 用十宣散平和湯四聖散 外解諸觸 開列于左 房慾生産所觸 用大棗元荽燒烟解之 狐臭犬豕所觸 用楓毬或青箬燒煙解之 風雨雷霾所觸 用楓毬蒼术茵陳燒烟解之熱甚者 禁用 死屍疫氣所觸 用大黄蒼术皂角芫荽大棗艾為筒 燒烟解之 月經所觸 用大棗芫荽燒烟解之又用浴法 麝香所觸 用升麻蒼耳子煎湯浴 觸痘變色 用袪邪湯 雞毛 一 團 升麻 荆芥 木 通 防風 蘇葉 茘枝殻 楊枝煎湯浴之 五辛所觸 用生薑燒烟解之 芫荽煎酒噀之 油烟所觸 用連翹 糞穢所觸 用歸尾紅花 諸氣所觸 皆可用乳香燒烟解之芫荽煎酒噀之 邪穢所觸 用楓毬紅棗芫荽燒烟解之 木得桂則枯雄黄得胡粉則黑柑得脯則壞物性相 畏未可枚舉痘為天行正氣其畏觸犯亦猶是也故 痘疹初發即宜預備芫荽乳香大棗焚之榮衛得香 則行可使痘瘡易起更宜洒掃房室修飾人事逺穢 邪愼風寒調䕶保養以待成功若不謹愼則灾禍立 至 附觸痘案 一女痘漿俱滿為尸氣所觸倒靨焦黑 四肢腫痛因能食便是正不容邪然必發癰毒治以 内托解毒痘起成膿而愈若不能食而泄㵼者不治 慮終 痘後百日之内闗係匪輕茍不謹愼必貽後悔故當慮 之于終 痘後脾胃怯弱氣血未復飲食不能尅化易于發火生 痰今人多因痘後愛惜太過多與飲食致生他變遂成終 身之疾 仁端録卷一
欽定四庫全書 仁端録卷二 明 徐謙 撰 陳葵 刪定 十二經症治 手少隂心足腎居手太隂肺足是脾手厥隂兮心包絡 足乃肝經莫認非 三隂屬臟所謂發 於三隂者難治也 手少陽膽足三焦手太陽兮小腸交足太陽是膀胱位 陽明大腸足屬胃 三陽屬腑所謂發 於三陽者易治也 太陽所至為腰痛 太陽病則發熱腰痛脊强兀兀頭 痛小便赤澁應在頭面身之後痘于此出不快用荆芥 防風 甘草 羌活 天麻 足太陽膀胱經氣病 則腰折腎痛血病則顚狂用麻黄 桂枝 澤㵼 黄 柏 手太陽小腸經氣病則嗌痛頷腫血病則頰腫用 生地 赤茯苓 手足二經通用 寒淫於内治以甘熱佐以苦辛以醎㵼之以辛潤之以 苦堅之寒淫所勝平以辛熱佐以苦甘以醎㵼之 陽明所至為皺掲 陽明病則身熱目赤作渇詀妄大 便閉應在四肢身之前痘于此出不快用升麻 葛根 紫蘇 芍藥 甘草 蓮鬚 葱白 紫草 足陽 明胃經氣病則喜伸善欠驚狂詀語血病則唇胗㗋痺 用半夏 白术 蒼术 防風 手陽明大腸經氣病 則頸腫血病則鼽衂㗋痺用連翹 秦芁 麻仁 手 足二經通用升麻 白芷 石膏 大黄 燥淫于内治以苦温佐以甘辛以苦下之 燥淫所勝平以苦温佐以酸辛以苦下之 少陽所至為嚏嘔瘍瘡惡病暴死 少陽病則乍寒乍 熱胸腹痛乾嘔心煩應在胸鬲及身之側痘于此出不 快用紫蘇 柴胡 黄芩 木通 蘇葉 足少陽膽 經氣病則口苦太息血病則腋下腫用半夏 連翹 龍膽 手少陽三焦氣病則嗌腫㗋痺血病則目鋭眥 痛頰腫用川芎 地黄 附子 細辛 黄豆 手足 二經通用柴胡 青皮 半夏 火淫于内治以醎寒佐以苦辛以酸收之以苦發之 火淫所勝平以醎寒佐以苦辛以酸收之以苦發之 太隂所至為中滿吐下 太隂病則自利四肢逆冷應 在四肢兩腋用附子理中湯異攻散木香荳蔲丸 足 太隂脾經氣病則舌强食嘔善噫血病則溏㵼用防風 蒼术 白术 人參 白芍 吳茱萸 當歸 黄 茋 甘草 縮砂仁 手太隂肺經氣病則喘咳血病 則煩心用升麻 天門冬 桔梗 黄芩 桑白皮 杏仁 白芷 麻黄 石膏 門冬 黑山梔 手足 二經通用前胡 白术 濕淫于内治以苦熱佐以酸淡以苦燥之以淡泄之 濕淫所勝同上 少隂所至為瘍疹 少隂病則咽痛口舌乾燥痘黑䧟 應在頭額下部用四物湯加紫草 紅花 足少隂腎 經氣病則善恐血病則舌乾咽腫嗜卧用附子 丁香 官桂 黄茋 手少隂心經氣病則嗌乾渇而欲飲 血病則衂衊血汗用麻黄 生地 黄連 細辛 當 歸 手足二經通用獨活 細辛 熱淫于内治以醎寒佐以甘苦以酸收之以苦發之 熱淫所勝同上 厥隂所至為嘔㵼 厥隂病則四肢厥冷時作搐搦舌 捲卵縮應在兩脇用大功散加防風 青皮 足厥隂 肝經氣病則腰痛咽乾血病則嘔逆飡泄遺溺癃閉用 𦍑活 當歸 茱茰 甘草 膽草 手厥隂心包絡 氣病則臂肘攣急腋腫助痛血病則心煩掌中熱用地 黄 丹皮 手足二經通用柴胡 青皮 風淫于内治以辛涼佐以甘苦以甘緩之以辛散之 風淫所勝同上 五臓治法 心經宜汲水溢灌調脾潤肺 苦 心苦緩以酸收之 五味 子 欲 心欲軟以醎軟之 芒 硝 補 以醎補之 炒 鹽 㵼 以甘㵼之 甘 草 宜用導赤散加黄連 硃砂惺惺散加犀角 黄連無 比散猪尾膏 肝經宜調養脾土滋補腎水 苦 肝苦急以甘緩之 甘 草 欲 肝欲散以辛散之 川 芎 補 以辛補之 生 薑 㵼 以酸㵼之 白 芍 宜用羌活湯加青皮 柴胡人參𦍑活散加羚羊角 紫草 黄芩 連翹 山查 木通 黄連 川芎 當歸 生地 紅花 防風 前胡 桔梗 甘草若 春夏秋帶紫色加地骨皮寒月不起發虚嘔用藿香 黄連不食用白荳仁 陳皮 麥芽腹痛用砂仁 乳 香 木香血泡用四物湯加紫草 丹皮寒月虚嘔肢 冷用丁香 官桂㗋疼用元參 射乾口渇熱不退用 黄連膿少用黄茋 白术不綻用殭蠶 穿山甲 升 麻搔痒用防風 白芷 蒺藜泄㵼用白术 煨山藥 茯苓 木香不靨用五味子 白芍發疔用甘菊寒 戰咬牙屬虚寒者用異攻散加薑汁 脾經宜抑水之揚障木之蔽以固其土 苦 脾苦濕以苦燥之 白 术 欲 脾欲緩以甘緩之 甘 草 補 以甘補之 人 參 㵼 以苦㵼之 黄 連 固脾宜用四君子湯保元湯如聖散白术散補中益氣 湯調元湯加白芍 防風 連翹毒盛用升麻葛根湯 發水泡用陳氏異攻散 胃經宜抑水障木滋金養火 治法用藥與脾經相同 肺經宜抽薪去火培土清源清金補腎調脾益肝 苦 肺苦氣上逆以苦㵼之 訶子 黄芩 欲 肺欲收以酸收 之 白 芍 補 以酸補之 五味 子 㵼 以辛㵼之 桑白 皮 宜用㵼白散合甘桔湯加牛蒡子 天花粉或參蘇飲 灰白皮薄用保元湯加附子色紫欠潤用當歸 川芎 前胡 連翹 防風 白芍 廣皮 木香 紅花 桔梗 貝母 腎經宜疎調脾土和遏心火提拔元陽 苦 腎苦燥以辛潤之 知母 黄柏 欲 腎欲堅以苦㵼之 知 母 補 以苦補之 黄 柏 㵼 以醎㵼之 澤 㵼 若發熱痘尚未出腰痛脚疼者是火旺水衰之兆用神 解散以汗出痛止為佳毒盛用酒炒黄柏 知母亦不 可多用腰疼黑䧟若二便祕澁者是膀胱鬱毒之由用 百祥丸牛李膏亦止活十之四五祕要云毒在腎經必 黑䧟倒靨用猪尾膏無比散腎經痘後必作㵼發痒急 服加味人參丸人參 知母 黄茋 當歸 白术 川芎 升麻 甘草 陳皮 獨活 連翹 杜仲 木通 沈香痘後若灰色頂䧟發熱寒戰咬牙目無瞳 神弄舌泄㵼或發水泡十不救一急服加減異攻散并 荳䓻丸去附子加黄茋 乾薑若紅潤者可救若紫黑 搔痒者不救服川芎 當歸 生地 黄連 黄芩 連翹 青皮 木通 前胡 山查 桔梗 甘草若 熱退去黄芩 青皮加白术 茯苓腹痛用木香 砂 仁疔斑用菊花葉以硃砂一錢作二次服 治痘四節次 發清補滲謂之四節次治痘若一紊亂則氣血顚倒大 毒乘虚肆虐而諸症蜂起矣 當發不發則毒鬱三焦停滯氣道驚狂吐㵼腰疼腹痛 或斑或疹肉腫痘塌水嗆錯㗋 當清不清則陽明内熱不洩焦紫枯黑渇燥發疔胃爛 口臭 當補不補則中氣虚白䧟泄㵼痒塌倒靨外剝内攻 當滲不滲則脾濕内淫或壯熱或泄㵼或生癰癤 三因 一外因 六氣外襲為外因 一内因 驚熱内動為内因 一不内外因 調攝失宜為不内外因 凡標離則異本合則同若令藥當其節變症自息如 或不應四法必由三因乘之四法正也三因奇也奇 正互用兩得之矣 治痘有七法 汗 補 吐毒 解 下小攻 利 便 古云首尾不可汗下者恐表虚妄汗則成斑爛裡虚妄 下則成䧟伏也然遇當汗下之症則又不可拘又云非 㣲汗則無以解其表非㣲下則無以解其裡言㣲汗當 在表熱方熾斑㸃未見之先㣲下當在病之初終裡熱 毒壅之時不得于正發之時妄施汗下也如氣血和暢 榮衛流通表裡無邪稀朗紅綻内症和平出盡發透即 温補亦不可用况汗下乎盖治痘之訣有汗下吐攻補 解毒利小便之七法總令毒氣得解而已醫者當從發 熱見標之初預為之地則多者可少重者可輕自無後 來之變症矣痘子只要發得毒盡不使留伏于内故發 表最先發表必解毒兩者相兼若過重熱者便當察其 表裡 表有外感非發汗即宜清解必使一書一夜汗出熱透 為候盖腠理既通則易出易壯遲則熱燒地盤腠理宻 緻毒無由出能免閉門留冦之禍乎縱然發出亦藴毒成 斑日後灌漿亦必咳嗽聲啞嗆喉而成外剥矣 裡有内傷實熱藴悶腹痛嘔吐宜急消之重者下之使 無壅遏則熱退神清若内傷不下則毒留腸胃與穀氣 相併熱甚煩渴詀語昏沈寧免養虎遺患之禍乎且至 六七日後痘既外出腹中虚空内傷之物因而㵼利則 不能灌膿而成内䧟矣 若熱甚毒重神昏足冷者即于前解散消内之中大加 解毒利小便之藥故曰六日以前解毒為主六日以後 補托為主過六日則大勢已定救無及矣是以貴乎勿 失時也 宜汗 痘疹必身熱頭疼鼻塞咽壅痰涕咳嗽面目赤色皮𦂳 脈數此皆極熱之故此時若得㣲汗以折其方昌之勢 用升麻湯為主 若初熱時頭疼目澁腰痛鼻塞症似 傷寒痘尚未出毒裡壅遏治宜疎解用紫蘇湯惺惺散 參蘇飲升麻湯 若初起自汗濕熱鬱蒸稟厚能食面 紅頰赤煩渴詀狂者當與疎散 若灌膿未靨毒氣太 盛能食便秘面赤引飲者亦當疎利之疎者疎散熱氣 利者滑利肌竅使不壅遏如三豆飲升麻湯消毒飲導 赤散之類但不可用峻藥 若出不快清便自調知為 在表不在裡用升麻葛根湯㣲發之 痘已發後餘熱 不散復有癰毒當用解表藥潔古云㣲下法中佐以風 藥是兼發散之意亦愼之也 痘有可汗者汗之當汗 不汗後必 原 闕 皮燥喘促面浮隱隱不出肉腫瘡 不腫毒停不成漿因寒倒靨皆可汗也但兼解補有殊 耳 表實宜汗 不宜汗 若初發時不惡寒不拘急不頭痛不脈大此無外感也 不可妄汗以成表虚 斑㸃已出不可妄汗 若稟怯 自汗内無藴毒天氣和暖面頰不赤水火如常毒已出 表茍妄汗則風邪乘虚而入變症百出矣 有因服發 散藥邪毒之氣隨汗散作白珠散作小紅瘰應手而解 不可不知也 若已出後血氣虧損潮熱惡寒頭疼肢 酸者只宜大補氣血不可妄認為傷寒而用發表之劑 或服表藥後愈增大熱不可妄認為邪氣未除而重加 發散以致慢驚之病 如惡寒寒熱往來面青眼白怠 倦嗜卧自汗惡風身體厥冷痘色紅綻或白而起脈㣲 而虚乃表裡之症發散且忌况於汗乎 宜下 水火者隂陽之徵熱則秘結而不流冷則滑泄而無度 如腹脹便秘小便赤澁口熱咽乾舌燥嗆㗋頰燥痰 壅咳嗽喘促驚悸詀語狂亂渴飲痞滿不食上下失血 痘色紫赤脈沈實而濇乃裡實症也冝下之 若有熱 症者當以去風藥㣲下之 若脈數大痘隱隱於皮膚 之中人壯實者此裡毒藴盛也非㣲下之漸至青干黑 䧟目閉聲啞矣用通幽湯下之 若青干黑䧟身不大 熱大小便澁此熱在内也用大黄湯宣風散加㯽榔 陳皮 各三 錢 黄芩 甘草 黑牛 各一 錢 為末蜜水調下此 方與前風藥㣲下同㫖 有雖是實火未至詀語發狂 腹脹便閉止可用墜火飲兼用膽蜜導之 如血分熱 用大柴胡湯如氣分熱用宣風散 初起已經吐㵼後 見壅塞亢極之症再宜下之 若結痂之際脈尚洪數 能食便閉此表症不罷裡有熱毒也宜㣲下 或膿汁 不乾大便不通用牛黄丹 若收靨之後茍有實熱之 症乃可通利 若不結痂疕能食而喘咳腹脹便秘者 用承氣湯下之 附大柴胡湯 柴胡 三 錢 香附 二 錢 梔子 甘草 各一 錢 附墜火飲方 石膏 五兩水煎去 渣加入後藥 黄連 黄芩 蘆 根 各五 錢 山梔 黄柏 胡黄連 各三 錢 銀柴胡 二 錢 知母 木通 梹榔 各一 錢 枳實 大米 一 撮 再煎服 不宜下 如二便清利吐㵼不渴食不化口鼻氣冷不食昏睡脈 沈細而遲乃裡虚之症也寒涼且不可而况下乎 身 表大熱表症未罷不可利大便 若無藴毒喘脹詀渇 煩燥傷食等症不可妄下以成内虚 既發在表縱有 熱症只用和平清輕勻氣藥不可妄下 若將靨之時 毒盡在表必賴裡實以滋養之方能結痂茍妄利則脾 胃虚氣血耗䧟伏倒靨之禍立至矣 痘症雖有宜下 之症但不可用也巴荳等藥徒傷胃氣熱愈不除便膿 癰毒生矣 宜吐 如滴水不入毒氣壅遏氣道食飲停痰形色生變陽氣 鬱遏宜吐之用升麻 曲蘖 梔子 荳豉煎服 此方 原非 吐藥借探則吐 不可忽過探字 初出之際傷食痰塞欲吐不吐者煎 二陳湯乘熱服之更用雞翎探吐則胸膈寛暢痘易起 發矣 氣虚多汗者忌吐 汗下奇傳 一切有餘之症俱從汗吐下三法治之惟痘疹之症不 論虚實一見標㸃即不宜汗下論者以汗能虚表不能 泄元其論甚當但有表實而不能發胖及不能行漿而 死者有裡實焦黑而死者深為可憫余遇眞人論及表 實宜汗裡實宜下于是臨實熱之症用汗下之藥隨手 應心發皆中的始知禁汗下之説乃不專門之議也 宜攻 若毒盛而正氣未衰者宜先攻後補 若始熱而煩渴 驚妄目赤唇燥便秘者當以發表攻邪為主誤補則悶 亂昏憒毒伏不出矣 若痘出太甚掀腫紅艶煩渴便 秘當以清解之劑攻之誤補則毒愈熾矣 若表裡俱 實便調能食尖綻紫滯煩渇便閉者宜攻之誤補則脾 實轉增潰爛而難收脾移熱于肝則為驚衂以四順飲 攻之又清解之 宜補 若毒輕而正氣虚者宜補之 若元氣素弱未出時用 和解湯先補助其升發 若既出而表裡俱虚平䧟灰 滯吐利不食宜補之 若已出後氣血虧損潮熱惡寒 或頭疼四肢酸痛只宜大補 若不肻結痂者是内外 鬱蒸無隂以歛之也恐毒氣復入宜補隂以養陽用參 歸飲 若痘後胃弱不思食脾弱不能運化毒氣不清 身熱不退只宜健脾調胃敗毒扶元若認為傷食而尅 伐之必反增嘔噦泄㵼而成慢驚矣 宜解毒 經云小熱當解毒者盖以小熱不解大熱必至用玳瑁 湯獨聖散紫草飲犀角飲或消毒飲加紫草若又利其 小便恐損眞氣 若痘出太甚而不結痂者此毒氣内 外貫注也若不速解則毒入攻心為害甚矣宜用猪尾 膏 宜利小便 痘已出而内熱小便不利者宜利之 經云大熱當利 小便謂身熱脈實大小便秘津液燥渴氣滿胸中雖能 食而不灌膿結痂當此之際懼生黑䧟疔斑咽啞痒塌 氣搐牙疳之症故利小便使心火有所導引雖不用涼 藥而熱勢自減矣以導赤散主之 若痘未出已曾利 過今痘既出切不可再利即使果宜再利亦當小其劑 若熱甚而渴面赤悶亂太吐便澁宜利小便用通闗 散以為之主 治痘要略 痘疹是先天淫火伏于命門遇歲火流行觸發起於心 肝脾肺者為輕試言其常期則發熱三日見標三日起 脹三日灌膿三日收靨三日共十五日為定期發熱至 見標六日切莫輕忽痘之吉凶全係於此其大勢則身 熱和緩神清氣爽者痘必輕煩燥悶亂昏睡吐㵼者痘 必重如足脛熱兩腮紅大便秘小便澁上氣急渇不休 脈洪數七者為三陽熱症不宜服熱藥也足脛寒腹虚 脹糞色青面㿠白嘔乳食目睛靑脈沈㣲七者為三隂 寒症不宜服涼藥也治痘之法表裡虚寒宜温脾胃助 氣血為主表裡實熱宜涼血解毒為主表熱者宜清涼 解毒而分利之裡熱者宜解毒而兼清涼宻則有毒疎 則無毒涼血則免紅紫解毒則免黑䧟表虚不補則成 外剥裡虚不補則成内攻表實過補則不結痂裡實過 補則發 毒初㸃痘少不可過表以成斑爛如色乾紫 疎則涼血以免黑䧟按騐之法輕手按之即熱者其熱 在表重手按之始熱者其熱在裡不輕不重按之而熱 者其熱在表裡肌肉之間熱者清之寒者温之虚者補 之實者下之外重則治表為本内重則治裡為先表實 裡虚則䧟伏倒靨裡實表虚則發慢遲收有膿者生無 膿者死諸痛為實諸痒為虚膿期皮膚痛者氣血運痘 而疼乃佳兆也腸内疼痛而神昏此伏毒在内乃凶兆 也調理之法則報㸃三日當托裡而解表使痘易出有 氣虚而不能出者該㣲補其氣氣和則出自快也起壯 四五六日以清涼解毒滋味為主使痘易長清涼則不 血熱乾枯解毒則不黑䧟也灌漿七八九日以調補氣 血保元助膿為主使痘易灌也收靨十日十一日十二 日以清利收斂補脾利水為主使痂正而易落也然此 特論其常耳若他症又不可拘以日數有隨出隨長隨 灌隨靨七八日而成功者此毒輕而氣血壯盛也有使 之出使之長使之灌使之靨綿延至十八九日而成功 者此毒輕而血氣虚弱也苟痘未出而用寒涼則毒凝 滯熱毒未解而用温補則毒藴蓄至于收痂之後亦當 愼風寒節飲食調氣血解餘毒而熱痘發為表症如或 妄汗則榮衛重開風邪乘虚作變者有之毒未盡出為 裡症如或妄下則内虚引毒土不勝水變黑歸腎者有 之非究心于平日精審于臨時者烏能無誤乎 隂陽氣血論 陽者心之元陽也隂者腎之眞隂也隂陽互為其根發 生聚散而彰于外者陽之徳也灌溉滋潤而守于内者 隂之徳也血隂也氣陽也心配離而生血乃陽中有隂 也故心中之血即腎中之眞水也含蒸醖釀火之用也 腎配坎而生氣乃陽中有隂也故腎間動氣即心之眞 火也呴嘘鼓動火之用也坎離相生水火相濟隂陽相 乘所以能變化而合天地四時生長收藏之道也血氣 之分猶清濁之本乎上下也 此指根紅 頭白時言 氣血之交猶隂 陽之互為依附也 此指起脹 灌漿時言 當分不分毒結之也如升 陽散鬱何不分之有當交不交毒隔之也如清熱解毒 何不交之有隂不足則陽不長枯萎之變生焉陽不足 則隂不生伏䧟之患出焉故痘之起脹現形責之氣行 漿充灌責之血夫包血成圓者氣也氣能拘血制毒則 痘窠必尖圓而周淨附氣成暈者血也血能附氣制毒 則痘暈必光明而紅活故頂䧟者氣之虚痒塌者氣之 離暈枯者血之虚根散者血之離暈也圓也氣血之所 為也而所以成圓成暈者氣血不得耑主也乃元氣主 之也氣衛于脈外充痘之形血榮于脈内華痘之色而 元氣又為榮衛之主故元氣盛則血能載毒以附氣氣 能拘血以化毒隂施陽化痘自應期而開合火毒斯解 矣苟元氣一虧則氣血交會分皆不足氣在内而外不 固則血載毒出為外剥氣在外而内不續則血載毒入 為内攻所謂陽道虚隂往從之隂道虚陽往從之之義 也諸症變作眞元愈損毒愈不化矣故形色者末也衛 氣者本也元氣者又本之本也故善治者必求本源諒 其形體而後用藥小兒臓腑柔嫩易至虚弱實者用藥 且不可太過况弱者乎凡痘極好至囘謝日而變逆者 盖以形體素弱宜補益而反攻刦使元氣一驅而出外 雖榮灌内實剥耗何以收成故諒形體者非玩其形而 審其形中之神也古云不慮形惡慮無神不慮色惡慮 無彩神綻而突彩潤而明惡痘中有一二紅綻可愛雖 凶無損以元氣猶存也故色如猪肝如洗過舊紅絹者 死何也元氣亡而神彩失也善治者詳審元氣而調養 之夫元氣在心領意㑹而已脾胃者氣血之父心腎者 氣血之母肺肝者氣血之舍也故脾納水穀其捍氣注 于腎而為氣腎舍于肺而為衛衛氣所以充皮毛肥腠 理開槖籥運樞機者也衛氣虚則神機息而痘不起發 毒乘氣虚而入肺則為䧟伏而歸腎矣脾之精氣注于 心而為血心舍于肝而為榮以走九竅注六經朝百脈 充溢臓腑灌溉肢體者也榮衛虚則化源絶而痘不光 澤其毒乘血之虚而入肝則為痛痒而歸心矣故善治 氣血者一以脾胃為本盖血虚者多由胃氣虧損元氣 不足所致而血虚必先補氣何也血者隂也隂者難成 而易虧隂無驟補之理人知隂不可盛隂盛則陽消而 不知陽不可衰陽衰則隂長也盖氣有神而無形補之 則易充可猝辨于斯須 人參能囘陽于無何有之鄉附 子能追復既散之元陽是也 血有質而有形補之難速效須預養化毒 如水有風而 舟行更利水 必朝宗于東流 隂必從陽也 雖血能運毒然氣或少餒則血無慿藉 何以運毒故魏氏補血虚不用歸地而反用參茋白术 為君得東垣補其氣則血自榮内經陽生隂長之理也 嘗觀治便血虚滑者産後去血過多發熱崩漏下血不 止者血虚也而用參茋姜附為君佐以血藥而兼升提 皆獲竒效豈非血虚先補氣乎然有陽盛而隂亦消者 何也盖痘瘡之火起于命門相火而統于心經君相火 燔灼所恃者心腎皆少隂也心中有血腎中有水邪火 不盛則用能有以制之奈何陽道常饒隂道常乏火毒 易熾眞水易耗津液易竭氣滯發燥不能潤于皮毛滋 于腠理而痘中之血將化毒成膿者忽乾枯而變黑矣 黑本水之色今血色本赤而變為黑者火極似水之象 也謂之歸腎者邪毒併歸于腎則實也謂之腎虚者腎 中之眞隂虧也用百祥丸等藥以救之亦幸而免爾 痘毒論 毒盡歸于痘之根粒則不為害不盡歸于痘之顆粒則 大能為害如發熱初出尖圓色紅與無痘處皮色逈異 挨次出齊是毒盡歸於顆粒者也倘痘不尖圓與無痘 處渾無界限不快不齊是毒不盡歸于顆粒者也無論 所用何劑劑中必加山甲以透其竅而逐其毒如起脹 行漿根紅頭白周圍環抱是毒盡歸于顆粒者也無論 所用何劑劑中必加白芍以歛其血而收其毒此屢試 屢騐者也 預解毒法 痘發于心心華在面宜預知解毒法如青筋現露目中 泪出是毒發于肝也肝木能生心火從後來為實邪肝 為水泡風火相煽必作痒且有目疾宜預解肝毒用羌 活 枳實 柴胡 若面赤如錦額上紅筋現露詀妄 多驚咬牙煩哭是毒發于心也心火自旺為正邪須防 䧟伏宜預解心毒用導赤散加黄連 辰砂 若口乾唇 黑面黄而燥是毒發于脾也心火生脾土從前來者為 虚邪脾為斑心為疹恐夾斑疹及灰白痒塌吐利或肌 肉潰爛宜預解心脾之毒用四君子湯調元湯加白芍 連翹 防風 如面色㿠白鼻乾涕清鼻衂是毒發 于肺也肺火刑金勝其所勝而為㣲邪必喘嗽煩渴手 搯睂目面鼻宜㣲解肺毒用㵼白散合甘桔湯加花粉 牛蒡 若面色黑氣如烟目中見鬼頭熱足令是毒 發于腎也腎水能克心火為賊邪宜預解腎毒若黑䧟 不治 五臓伏毒 毒伏于心 初出一㸃隱血伏皮下不成粒其死至速 毒伏于肝 初出如水珠皮肉染丹者必搔痒而死 毒伏于脾 初出皮下肉先浮腫必潰爛嘔泄不食而 死 毒伏于肺 初出如麩片皮枯不潤必喘悶而死 毒伏于腎 初出多血泡黑䧟必血妄行而死 五運六氣 五運者金木水火土也也 六氣者風寒暑濕燥火 痘症之候或間數年而發或發連年不已何也經曰不 知年之所加氣之盛衰虚實之所起不可以為工矣盖 司天者主行天之令上位也在泉者主地之化下位也 歲會者主天地之間人物化生之氣中位也一歲之中 有此上中下三氣各行化令氣偶符㑹而同者則通其 化于人而病矣所以瘡疹必待其年而發也 六十年天符十二年 戊子 己丑 戊午 己未 戊寅 戊申 乙酉 丙辰 丁巳 丁亥 丙戌謂之天符者司天與運同 者也 太乙天符四年 戊子 己丑 戊午 己未謂之太乙天符者司天與 運及辰之同也 歲會八年 丙子 己丑 丁卯 甲辰 己未 甲戌 戊午 乙酉謂之歲會者歲與支同如丙子年丙辛合而化水 支子亦是水餘例此 同天符者六年 甲辰 甲戌 庚子 庚午 壬寅 壬申 同歲㑹者六年 癸卯 癸酉 癸巳 癸亥 辛丑 辛未 謂之同者歲㑹與在泉合其氣化陽年曰同天符隂年 曰同歲㑹五者離而言之共三十六年合而言之止二 十六年經曰天符為執法歲㑹為行令太乙天符為貴 人邪之中人則執法者其病速而危行令者其病徐而 待貴人者其病暴而死 十干五運 甲己年為土運 宜暖不宜 寒用温藥 乙庚年為金運 宜清不宜 燥用平劑 丙 辛年為水運 宜暖不宜 寒用熱藥 丁壬年為木運 宜平不宜 燥用和藥 戊癸 年為火運 宜寒不宜 熱用涼藥 十二支司天在泉 司天主上半年 司泉主下半年 子午卯酉年 少隂君火 陽明燥金 迭為 司天 在泉 宜清之 辰戌丑未年 太隂濕土 太陽寒水 迭為 司天 在泉 宜温之 寅申己亥年 少陽相火 厥隂風木 迭為 司天 在泉 宜涼之 子午之歲少隂君火主之寅申之歲少陽相火主之凡 此數年剛柔失宜升降抑窒舊者不退新者不遷所以 連年發而不已也 預占痘時 凡冬温來歲必發痘痘毒藏于寒水在右腎之下煎熬 左腎足太陽膀胱 左腎為水右腎 為命門相火 寒水夾脊逆流上頭 下額手太陽小腸不得傳遍逆于面上發于太陽之經 壬癸水尅丙子火也當寒水司令而反温則其毒動矣 騐出痘 兩耳垂珠冷鼻尖尻尾寒中指與足指一様似冰然或 鼻梁黄而嘔吐或眼昏花而濛焉顴臉紅睡而閃縮頭 垂作痛而眩眩睂促不開呵欠頻撮睡常剉聲夢常驚 攝體時熱舌常唺睛轉白痘疹也口熱醋氣妳瓣不消 項急腹疼傷寒也身熱無時肢節頭疼時疫也汗出涕 清傷風也午後發熱右額有紋傷食也傷寒發熱則面 紅手足㣲温傷食發熱則面黄白手足壯熱痘疹發熱 男則面黄體重女則面赤腮燥男左女右耳尖手足騐 之 痘疹與傷寒相似而治法與傷寒不同傷寒從表 入裡止現一臓之症而逓傳痘則從裡出表而各臓之 症並形有因傷風傷寒而發有因時氣傳染而發有因 傷食嘔吐而發有因跌蹼驚恐而發症候多端須以兩 眼䑃朧羞澁耳垂冷骫骨冷鼻冷中指尖冷騐之盖屬 陽出則腎臓無症耳與骫足俱屬于腎部獨冷又須視 其耳後有紅紋赤縷顴間有花紋為騐 按方異治 西北 天不足于西北西北地勢髙燥風氣猛烈水涸 而木梟故患痘多眼疾 東南 地不足于東南東南地勢卑濕風氣柔弱土虚 而金梟故患痘多手足腫爛 兩廣 廣地淫熱而風梟啖腥而嗜辣故患痘多癬癩 兩浙 浙地浴陽而藴酷好油煎而嗜辛辣故患痘多 疔 黄石峰曰北人醫痘要清肝清肝不怕眼膜縵南人治 痘要理脾理脾何愁腫爛肢廣人治痘要戒腥戒腥不 怕癬來生浙人治痘要解毒解毒何愁疔似簇觀此則 知治痘者當隨地以制宜矣 陳氏錢氏立方 昔陳氏適遇寒水司天時令又値嚴冬故立木香散異 攻散二方以救肺腎之痘灰白沈匿者 昔錢氏適遇君相火司天時令又値酷暑故立紫草湯 四聖湯二方以救心肝之痘焦紫不起者 後人不知 立方之意一概用之誤人多矣此書開載氣運圖說使 觸類而引伸之 加減古方法 用方必先量兒厚薄病之淺深預將主方撮起然後加 減加不可過于本方減不可失去本方不然脱盡本方 則不合製方伐病之本㫖矣 古方不可執用 世多用陳仲文之方不分表裡虚實寒熱在初則用升 麻葛根湯在後則用木香異攻散殊不知表實者用升 麻葛根湯試為發散之劑若表虚用之益虚其表痒將 隨作能無殺人表裡虚寒者暫用木香異攻散以治觸 冒寒邪背陽反隂可也如或狂渴有痰二便秘結具諸 火症者亦用之則内有附子 肉桂 半夏燥熱助火 之味以火濟火能無殺人 如保元湯世稱王道若用 于熱實未解之前亦能助邪殺人若火毒既解而虚者 用之方當 審元禀强弱靜怯勇躁肥白痩黑 看痘于見㸃論血氣不若從發熱時先别其形氣以定 虚實素壯實者用加味升麻葛根湯素怯弱者用加味 升麻飲不可出汗太多恐表虚難起灌 靜怯不驚者 此元氣不足作虚寒治標必灰白宜補元散熱又有熱 而怯靜者亦為虚 此最難看 最要細心 勇躁不安者為邪熱壅閉 作實熱治標必多而紅紫宜解毒退熱故曰痘瘡在形 體上别勇怯也 别肥白定氣血痰熱肥白之人多痰 而氣虚痘毎不起發而灰白宜于解毒藥中加理痰補 氣之味如六君子湯二陳湯是也 别瘦黑定氣血寒 熱痩黑之人多熱而血少痘毎不紅潤而乾枯宜于解 毒藥中加散熱補血之劑如荆蒡翹防四物湯是也能 察其氣血痰熱之多少而預防之則後易為力矣 治痘分别用藥 虚脱者使其毒盡出然後可補補中宜兼升發 形似 虚寒者宜涼血助痘使毒氣流暢 氣血不足又為熱 毒銷爍陽㣲隂弱者雖當發洩火毒然亦不宜過于疎 解 色不紅活碎小稠宻者雖宜温補但濃煎可免滑 腸 膿期少食又吐色白者始宜温補 漿足之後無 他症者不拘症候並用保嬰百補湯 諸臓引經藥 小腸膀胱屬太陽羌防藁本是其鄉膀共麻黄柏桂澤 手兼赤茯地黄良 陽明大腸并足胃升麻白芷葛根 最加入石膏及大黄胃内還須蒼半防若問大腸何所 共秦芃連翹麻仁當 少陽經屬膽三焦青皮柴胡用不饒膽還膽草連半夏 芎茋熟地附辛焦 太隂經屬脾與肺升麻麻黄葱白 芷脾叅芍术與歸防砂草吳茱茋與次肺加桔梗共天 冬桑皮梔芩杏仁治 少隂經屬腎與心獨活還須兼細辛桂茋丁附腎家勝 歸地黄連桂向心 厥隂肝與心包絡青皮柴胡亦用 着羌甘龍膽共歸肝熟地丹皮還向絡 寒熱藥暫用 峻熱之藥初起用之能助邪火而為害峻寒之藥漿後 用之能傷胃氣而作㵼然有大寒大熱之症亦當暫用 經云痘要温和疹寒涼惟適中而已 用藥總訣 凡藥過于熱必涸過于寒必凝過于潤必滑腸過于攻 必損元過于補必助邪氣古云藥隨病轉機非在我醫 者須以舌為樞紐盖舌通五内視舌以用藥則縱横自 如臨難無疑矣 用藥 凡用藥須用甘潤清輕之味大忌酸燥重濁之品甘潤 能潤肌膚清輕能走經絡燥味能燥肌膚濁味能滯經 絡肌膚濕則痘易漿肌膚燥則痘易焦經絡通暢則血 脈榮潤經絡凝滯則氣阻隔直待腐底靨爛不乾以致 痘痂多日不落然後用燥斂之藥斯為宜耳如熟地 蒼术 厚朴多令痘沈不可擅用如五味子 棗仁 白芍酸斂大能為害如瓜蔞仁 穿山甲 牛蒡子雖 不可無須防滑腸如赤茯苓 大腹皮能燥皮膚即殭 蠶 砂仁亦能發癢其餘俱載氣虚痘症後 凡用地 黄宜薑製以防膩膈用芍藥宜酒炒以防酸寒伐胃用 黄芩宜酒炒 用藥須審天時 凡發熱疑似之間一發便見方用發表之劑務察天時 若遇寒冷不拘春冬腠理常宻氣血凝滯痘出必遲遲 則温熱熱不得汗必成壅遏亟用辛熱之味以發之桂 枝葛根湯或五積散去乾薑 若遇暄熱則腠理疏通氣血淖濁發洩太過恐有潰爛 之患必以辛涼之劑以發之升麻葛根湯 若遇温和之令用人參敗毒散雙解散最佳 四季用藥治法 春裡痘須看蟄前與蟄後治宜疎暢抑肝榮 青皮 紫草扶助脾元厚炙甘草 白术 大棗兼用肺藥花 粉 貝母取金以平之不致于傷大補榮血不宜投驚 搐本常㣲吐衂因内冦須要防斑疔脇井血盆搆 夏裡痘須看至前與至後治宜和解清心炎黄連 黑 梔 木通 燈心蕩滌陽明垢 牛蒡子再兼滋腎人 參 地黄取水以養之不致于烈升陽酷熱毋妄投煩 詀是時㣲指冷為迍咎須防鴆疔斑胸臉封蛇凑 秋裡痘須看露前與露後治宜發散理太隂桔梗 門 冬 桑皮滋腎天癸茂 𤣥參 製黄柏再兼肝藥當 歸 生地取木以扶之免致虚汗泄伐之劑不宜投吐 𠻳本常徵噎嗆刀兵鬬此時泡若形樞翕居惡紂 冬裡痘須看至前與至後治宜煖活滋天元丁香 人 參 黄茋振托陽明宙川芎 牛蒡 當歸兼以升 峻 升麻 乾薑 蟬脱取火以炎上不致伏匿寒涼 墜下不宜投腹痛是時徵柱折為尸 此時若發丹背 俞莫馳驟 嚴寒運遇寒水毒鬱肌膚起粟出不快 痘必面青喘急精神昏冐寒熱交作四肢厥冷宜辛熱 以發之毒得寒則凝得熱則行也用陳氏木香散加蘇 梗或五積散桂枝葛根湯如兼詀語宜解肌發散而兼 温養用紫草 蟬脱活血散 酷暑遇君相火運毒為熱助隂水乾涸煩悶昏憒 此水不制火陽獨治不能生長宜清暑益氣為主如滿 天秋人參白虎湯或五苓散抱龍丸之類加木通 葛 根主之 暴寒折毒壅膚如隠疹如黑痣或青或紫 俗名 鬼捏 壯年肌厚腠宻尤多此痘必壯熱煩燥鼻塞聲重𠻳咳 頭疼喜盖覆倚偎懷中宜却寒温肌如賽春雷透肌散 牛蒡殭蠶散紫背荷葉散參蘇飲敗毒散 看痘法 先去小兒肚兠使其胸中毒氣易洩冬寒方令衣煖夏 月房中宜置水缸恐痘為熱蒸腐爛 看痘須𦂳閉門忩用草紙撚作條子蘸清菜油㸃火照 之觀兩顴宜以條子照兩耳邉及鼻梁平照觀中庭宜 以兩目角邉平照斜目注視皮中肉内影影躍躍是何 色㸃自當歴歴明白若是麻疹則生于皮外若是痘瘡 則根于肉内 如笋根 在土内 設當頭直照反黯而不見天光日 色下亦不見先以燈光照確然後再以日光覆看則痘 色根脚無遺漏盖燈之色易紅忩下之色易白必須合 而觀之 看痘要訣 先看部位知屬何經氣血多少次看形色後看症候知 毒氣淺深然後合勇怯肥痩歲氣方宜調理䕶持而斟 酌投劑方可為人之司命然形色只論神彩症候先觀 靜躁 看聫舌 初標有三五粒相連近者後必宻逐㸃單見 稀逺者後必少毒之淺深決矣 盖痘先細後大加後倍 後并片故預量其後之 稀宻 可也 㸔正面五岳粗細 起發粗綻者輕若碎小粘連且緩 緩而發者勢必稠宻見㸃日餘依然隠隠不發起者危 好痘易發易 起朝夕換眼 看睂以上 㡬㸃形色神彩可愛既不瑣碎又不歪斜 縱遍身稠宻襍亂百出終無大咎 看任督二經部位 任脈自承漿以下至心際督脈自 人中以上從頂而下脊至于尾閭光潤疎朗為吉枯燥 稠密為㐫 看胸背 宜疎不宜宻若見面上多心胸臍腹俱有而 先吐先㵼者毒氣上下分消而能食者亟與清涼解毒 䟱利可免困頓 看頭眼 頭面腫目開痘多有色澤毒氣已充可兼補 益解毒亦不為害 六七日眼 不閉者凶 看頭面四肢先後 頭靣先標後及四肢者可治 反是 不治 看舌上 未見標㸃大熱蒸鬱難決其輕重看舌上有 痘否常有舌上見標舌色無黑能乳食者調治之痘亦 散出于外也用升麻湯加連翹 牛蒡 細辛 看堅實 頭面痘細碎堅實摸之碍手火毒有餘雖或 煩燥不食或泄㵼亦無妨只取堅實為生意也急與四 物湯加黄芩 黄連 犀角 麥冬 木通 看根脚 若暈起紅活雖頂䧟而弦則髙者此生意也 雖灰紫可治若根脚不起血死不活雖輕難治凡脚散 者斷不可用升麻葛根湯 看頭面并斑色 頭面少色紅活雖遍身有斑疹但以 頭面諸陽為主尚有生意用犀角湯次四物湯酒炒黄 芩 黄連解毒之品有黑斑者難治 看痘次序 未出看其兩目不腫皮肉不紅出後看其 紅潤綻突膿黄漿老收靨看其痂落瘢紅不赤不黑無 凸無凹反此則危 前人謂初出為血泡以紙撚照之 内裡紅色非水非膿是也至于起發化而為水泡以紙 撚照之内理光瑩非血非膿是也至于承漿化而為膿 泡以紙撚照之内裡純白是也 仁端録卷二
欽定四庫全書 仁端録卷三 眀 徐謙 撰 陳葵 刪定 眀辨痘形 色者血之華形者氣之充也氣血和平隂陽調暢痘自 然小大適中位置勻朗如過於大者非發藥之多即禀 受之弱過於小者非毒氣之深伏必邪火之浮㳺皆非 痘之正形也故約言之不外氣血毒三者博求之則千 態萬狀局局不同苟非閱歴之多考究之深籌策之熟 鮮有不當局而迷者也 痘形正變 㸃粒者痘之形也故尖圓堅厚始出之形 也飽滿充足成漿之形也歛束完固收靨之形也或平 或陷者形之變也初出如蠶種薄如麩片密如針頭如 熱之起疿寒之起粟者必不能起發而死若粘聚糊塗 肌肉虚浮溶軟嫩薄皮膚潰爛者必不能收靨而死 痘形疎密 痘欲其疎疎則毒少不欲其密密則毒重 如頭面欲疎元首不可犯也頸項欲疎管籥不可塞也 胸背欲疎臓腑腧膜之所附也若手足則不嫌其密矣 謂之疎者非但稀少也鋪排磊落大小勻净亦可以言 疎謂之密者非必盛多也攅聚粘連毎多成片雖見數 處亦可以言密 疎而凶者 初出時纔見紅㸃兩三處大熱不解唇口 燥裂大小便閉煩躁不寧或身不熱但増煩渴者此由 毒盛欝遏於中不能遽出日復漸出漸加稠密一也初 出一兩㸃頂尖焦黒或三四粒作一堆者僅見數處他 處無有喜睡不食煩渴二便秘澁加喘促妄言者此毒 伏於中不待起發而死即使起發必發 毒二也有出 痘疎朗遂生玩忽以致不守禁忌雜施湯藥變生不測 者三也 密而吉者 痘出雖密分珠綻突内症和平是也 密而凶者 平塌脚軟色無神内症不和是也雖密而 凶治之得宜衛之甚嚴可以調致内症和平而亦獲全 也 痘形諸名 粗珠痘 尖光圓澤根窠紅活順也若間有内傷外感 症不易生發者須辨之 細珠痘 與粗珠痘同勿因其細小而妄發之致漿清 痒塌潰爛 茱茰痘 四沿皺起形如茱茰乃元氣不足榮衛兩虚 中心陷落也九日當死若得根窠紅活者須内托氣足 則漿滿而頂可充也内托散中去防風白芷頂中發黒 㸃者用保元湯加川芎 官桂身壯熱者加入酒炒黄 芩 石屑茱茰痘 郛廓堅厚粿粒硬小乃氣血足表裡實 順候也 又有薄殻茱萸痘瓦灰茱茰痘皆宜大補元 氣為主或破而乾黒脚塌如圍碁子者不治 大痘 髙大而飽滿者是也兒小漿空難足用保元湯 倍參芪芍术漿足難收以白芍歛之然亦有過發以致 濶大者起脹時粉白色頂突無陷者是也 梅花痘 報㸃五六粒成叢或七八粒成叢百餘處者 是也至起脹連成一個平塌有贈痘光疎者生贈痘平 塌枯滯者凶 蟢窠痘 初出時不拘頭面身體但中間有一大粒為 主四圍附聚羣小一宗如蜘咮新出之状是也 蛷痘 中無大粒但有一宗一宗小者是也 已上 二種乃氣血不調經絡凝滯故聚發一處各自一種布 於肌肉也若見山根年夀人中咽喉氣窩心窩上中下 胃腕口背脊骨手心脚底六脉寸口諸𦂳要處難治若 出於閒處者初起時即用銀針挑刀割破四聖散油胭 脂調貼内服通暢飲 當歸 紅花 山查 青皮 通草 木香 廣皮 菖蒲 川芎 𦍑活 防風 連翹酒煎服 蚊迹蚤斑痘 㸃雖見而不起突此三隂經所發逆候 也 椒皮鐵葉痘 紅紫如椒黑而形枯瘁慘黯者皆毒傷 五臓内腐而外黑此毒之重者治之何益 蛇殻痘 内外皆空一連乾索漿水不灌形如蛇殻頭 面遍身皆腫無有空地全無光彩平 而白色多屑者 是也 麩皮痘 片片枯瘁自落毫無滋潤者是也與蛇壳痘 皆毒入脾經之重症必乾枯不能作漿至十一二日必 死若間有補空之痘紅潤者可治或地白暈紅根脚起 者可治急扶榮衛與蚯蚓丹可頃刻徧腫退不見其形 亦不見漿竟可獲愈 壘黍痘 壘壘如黍米之細小或紫或白者是也 蠶布痘 細宻如蠶子之排布見㸃稠密如㾦起脹糊 塗無地與壘黍痘皆毒盛而無所制伏必不能成漿逆 候也 圍棋痘 平塌脚散者是也乃正氣不足不能充頂必 致漿清破損倒靨而死若能食便調庶㡬可治 象棋痘 頂平畧陷脚歛血附是也治同茱茰痘 饅頭痘 頂頺脚塌不尖不平乃脾胃氣虚用保元湯 加 白术白芷為主 晃痘 即嬌 紅痘 粗肥血附但嫩艶不能結實此係氣血虚弱 得脾胃堅固自然結實成痂否則有溏泄痒塌之患保 元湯調下參苓白术散 蛀痘 即針 空痘 起脹時痘頂有小孔不黑不白皆腠理不密 之故大泄元氣急宜補之令其孔一密而痘自起保元 湯倍黄茋再加丁桂芎歸鹿茸 若中孔色黑如鬃者 難過七朝 若孔黑有核者疔也以疔法治之 漏瘡痘 初出瘡頂有孔如蛀痘後則膿水漏出堆聚 乾結其色如天泡瘡或清水非膿無故自破水去而黑 乾此皆癘氣所為不治 蟲痘 痘痒甚者不必夏月即寒月亦能生蛆此皆毒 留而肌膚熱腐日久所致 即腐草為螢朽木生蟲之意 有形化者蝇種所生也有氣 化者漿收後隂陽欝蒸復潰而生 也或如米粒或如細絲而長寸餘 先哲云蛆痘不死以 其毒盡洩於外也又云濕生臭氣熱生蟲大命多敗速 以香油收取盡花椒湯洗之或用嫩栁枝鋪下令兒卧 於栁上則蛆自出或用簮挑之或以青布蘸鹽湯拭去 又以清凉散歛之内服蟬花散若蛆在頭面用桑葉薄 荷葉湯洗之外摻寒水石末 板黄痘 又名延 日痘 起脹而痘肉齊平雖有黄漿根血紫滯 逆候也即使痘痂齊脱亦致日漸枯涸三七五七日而 卒 悶痘 又名 閉痘 若驚厥即標者心經痘也紅潤細小易漿易 靨縱稠宻亦不為害非閉痘也 若或悸而不標者皆 屬小腸惟小腸一經沉而不汎多致難標 若面如橘 皮毛竅森聳是標不出的係閉痘矣急與麻黄蘇桂湯 熱服避風㣲汗而提出之後乃隨症而治每藥要加知 母 黄栢恐升提之後腎水上升火亦隨至决發水泡 當降腎水以免泡患也如狂煩七竅流血者不治 白悶痘 毒盛而氣血虚故報㸃白頭如㾦也漸乾枯 倒靨三四日而死 或因風寒壅塞腠理以致伏毒不 出宜辨之 紫悶痘 報㸃如丹漸乾焦紫黒五六日死 或因内 外傷而氣血凝滯以致伏毒不出宜辨之 𦂳悶痘 毒火燔熾煎熬臓腑壅塞氣道銷爍營衛故 伏而不出 若毒乘肺則喘脹衂血 毒乗肝則目血 毒入小腸則尿血 毒入大腸則便血 毒入腎則 腰足折痛此極惡極速之症二三日死不治 反闗痘 反闗内剥紅變黑大便不通小便赤咬牙寒 戰兼腰疼肚有小塊不飲食五日必亡 皮脹痘 毒為表邪實熱所閉不能發出久乃徧肌膚 之間所以皮肉脹痛如牛皮橘皮之状肉腫痘不腫顆 不尖綻貼肉浮萍不治 白漿痘 初發瘡頭便白帶漿者此疫癘症也七日死 不治 天根痘 諸處不起壯而天庭曉星起灌者乃精氣外 生十有九活若諸處起而天庭曉星獨不起灌乃血不 灌頂十無一生 搭額痘 初出天庭連印堂心經藴毒熱難當稀疎朗 朗還為吉稠密須防七日亡 眀朗痘 諸處不起壯而太陽太隂獨起者吉盖日月 為眀之義反是為晦蝕痘凶 海溢痘 諸處不起壯而耳後方圓一寸獨起壯腎經 旺星宿海溢也可治 海枯痘 諸處皆起發而耳後方圓一寸不起發腎經 枯也不治 腎為星 宿海 又有頭面遍身四肢兩耳俱已起灌 惟左耳下外有二三粒不起灌者日後必唇裂齒乾如 不亟救必内攻而死 垂珠痘 兩耳屬腎腎本臓毒之處宜發不宜存今毒 在耳輪之上連綿如串珠此為毒氣傷腎之甚萬無一 生 有根痘 頭面四肢密者十分危險若地閣畧有數㸃圓 亮如珠者治之可十全腎旺故耳 上出地閣下出足心根 窠圎渾亦名有根痘 無根痘 地閣伏陷乾枯或灰白不起者腎先絶也名 無根痘不治四肢皆有足心獨無亦名無根痘陽虚血 枯也用保元湯加肉桂 白虎痘 又名監 門痘 嘴角兩邊各有一大痘是也木乘脾土 五日後必水瀉不止主餓死於八九日之間以保元湯 加白芍 官桂 鎻口痘 密密出於唇四圍連綿無空者是也若有一 二粒空處可活盖初標時失解脾經之毒也用至寳飲 去川芎 當歸减廣皮 紅花多加蘆根汁兩許救解 脾毒 外鎖唇痘 密密出於兩唇紅肉上不空者是也主餓 死若有空處可活用至寳飲加黄連 蘆根汁 内鎖唇痘 其唇木厚按之如 鐡又名鐵嘴痘 密密出於兩唇口内紅肉 上不空者是也不待傳經而死 白虎排牙痘 密密出於唇齦上下者是也比鐵嘴痘 尤酷烈 魚子抱鼻痘 面部俱稀而鼻梁左右密如魚子鼻上 反稀者危症也此毒聚脾胃必傳經發痰而死若鼻上 四圍一様密者是胃經毒盛解毒泄火可生 鎻項托頥痘 偏身稀少獨項下頷頰之下稠密一片 以至於頥也九日死 猪頭痘 頭頸窩中太多者急救之遲則毒結咽喉而 死用山荳根 𤣥參 桔梗 甘草 生地 川芎 當歸 山查 木通 荆芥 牛蒡煎服 逆痘 上身少下身多也此無大害只因氣弱毒從濕 滯難以升發故也灌漿之時極要費心 若上身多下 身少者是順痘也 兩頭痘 初標時自胸而上自臍而下俱有痘獨中間 一截全無水火未濟之象也出七日後難救若在七日 内亟用人參歸茋湯去肉桂加蘇葉 桔梗 白芷 厚朴 紫草 防風 木通冄用黄荳三十粒煎服 中實痘 頭面四肢全無止有中身稠密紅活綻突漿 充結痂而愈未詳其理 按臓腑之毒輕者只就其附 近處而發頭面四肢地逺不及遍達也妙在紅綻故順 鬼揑痘 即同 鬼痘 遍身全不分㸃粒斑痕成片恰如打傷㾗 一様五日外不治當曲池中生毒一月見骨而死若五 日内可救亟用升麻 川芎 白芷 蘇葉 前胡 甘草 桔梗 當歸 防風 蘆尖 生薑煎服若身 上四肢稍分㸃者不妨 無頭痘 遍身稠密頭面全無乃陽氣不足不能上升 逆候也 此症有以補中益氣湯加芎桂與服頭面雖 提見數㸃終不能起脹而卒 藥患痘 初標紅潤誤投寒藥至四五日忽變陷伏不 起將至成裡虚症也急扶表裏為主用保元湯加肉桂 水患痘 水泡綿密㵼痢不止是也皆因氣虚不能運 化濕氣故耳用人參 茯苓 白术 木通 通草 加防風 白芷 九焦痘 當頭地閣顴骨胸腹身背手足皆有一二粒 黒陷者是也再加狂言煩躁受毒太深矣不治 伏隂痘 痘不灌膿反㵼膿血或如清水者是也亟宜 温裏可生用保元湯加茯苓 官桂 川芎 當歸 空倉痘 外若虚脹内實乾枯全無水漿此乃氣載毒 行血不附氣氣至而血不至也血既不至則毒猶伏於 血中而不出是倒靨之症逆候也十三日必痒塌而死 若欲救之用四物湯合紫草飲或小柴胡湯加蟬蛻如 已成水但形色灰白膿水清淡不能作膿者此氣血兩 虚也所有之水乃初時一㸃氣血解而為水非自内潮 起之水也若不痒塌必發 毒險症也用十全大補湯 若痘中畧有清水根窠起脹血色紅活猶有生意亟用内 托散加人參 黄茋 川芎 當歸和人乳酒服若痘 皮軟弱膿水清淡滲漏淫濕易於破損凶兆也若痘久 熟時日已過當靨不靨則膿復化水皮亦易破勿依此 論 向陽痘 向陽痘子徧身紅飲水狂煩却似凶亟用芩 連犀角汁解除熱毒有神功 石臼痘 四沿髙中間陷明亮好看内實板漿不化以 手摸之其硬如石不治 又有四圍灰白陷頂中間黒 色此氣弱血枯難以拘血化毒九日死 草尾珠痘 遍身皆陷惟有尻尾骨一團飽滿如珠此 尚可治補托灌膿即愈 復出痘 先標一二㸃於面部或口唇上下如常起灌 收靨及以火照之見有紅㸃隠隠然藏於皮膚之内急 報痘 一名望痘 一名痘母 時行發痘多有此症其症不同開列於 左 一見痘出二三㸃於左右目胞至五朝復煩躁發 熱睡卧不寧其痘頂平濶大根紅有神乃感受時行癘 氣先發於外也若是正痘果少必尖突而無煩躁等症 矣用葛根升麻湯二劑痘果復出匀朗紅綻前症悉平 一兒未熱先見一㸃於唇上又一兒未熱先各見一 㸃於左右頰額頂平濶大俱至第五日身熱而復出痘 勻朗而順漿足收痂但報痘潰而不斂延綿四七日而 愈 一女孟夏先見一㸃於承漿頂平濶大第四日發 熱痘復出稀朗紅潤而綻順也但眉心屬命門相火毒 先於此相火受傷諸處雖順恐為獨隂不化也漿行倒 靨肢冷喘脹搐搦九日死 一兒未熱先標㸃於心窩 又一兒未熱先標於頭頂一兒未熱先標於喉中一兒 未熱先標於腰間俱第五日而復出痘勻朗紅綻惟母 痘平塌灰白無神痘漿雖滿倒靨喘脹而卒 一兒初 標見於山根粗肥咸謂稀疎可必至三朝壯熱狂亂母 痘坍陷頥頰隠隠予曰山根屬脾雖痘粗肥而形似饅 頭乃毒乘脾胃以人牙散及羌活散鬱湯治之痘齊出 稠宻陷痘復起用補中益氣湯漿足結痂痕色乾紅少 潤唇口裂血腹飽便閉溺澁用滋養清解之劑便通安 枕又口齦發疳用清胃解毒湯加連翹而愈 試痘 身無大熱見㸃甚疎不灌膿不結痂三五日痕 迹不見者是也再過三五日忽發大熱其痘一齊擁出 矣當審治之用人參 黄茋 甘草節以養氣荆芥 木通 防風 青皮 牛蒡子 連翹 金銀花 酒 炒黄芩 山梔 桔梗以解毒一日一服調理至十二 三日後若潰爛徧身當改用十全大補湯去肉桂加白 芷 防風外敷敗草散 冐痘 發熱至五六日痘應出不出以燈照之只皮膚 中隠隠有紅㸃若其人色脈平和精神爽健雖煩不躁 雖渇不消雖腹痛而不甚苦雖便實而不堅硬忽然眩 冐大汗出者此冐痘也毒從汗解再無壅遏之患乃吉 兆也 木痘 因其人原有痰故痘色白而不作膿也用二陳 湯合四物湯一消一補仍將小麥麫調與食之立時紅 活灌膿矣但不可妄投人參 粘米以助胃中痰火恐 防口疳 賊痘 比好痘預先起壯初出便如菉豆過一日便如 黄豆再一日如圓果比諸痘獨大獨速者是也標㸃雖 稀其痘根窠與頂全白而無血色形雖起脹按之如皮 嫩虚軟若其色掀赤者過三日後變成水泡甚至紫泡 黑泡乃毒盛而氣血大虚大熱危症也若未成紫黑更 得好痘相間者可治急宜清利心經藴熱而紅紫自退 不然至四五日上下出血而死少進保元湯大加紫草 蟬蛻或用燈心木通湯調下辰砂六一散如已成白 泡水泡灰白色用保元湯内加四苓以利之不然徧身 抓破黑爛而死 有二三日尚未盡出其中間或有膿 泡此未至而至謂之太過亦名賊痘經曰賊痘若形諸 痘不能灌汁 有痘起脹而其中有先起虚大顔色如 黄金者名曰賊痘宜掐破以天水散敷之内服凉血解 毒藥加入人中黄 如獨大而黑中有核者名疔若疔 少可治疔多根血不活腰背胸前多者不治亟用銀針 挑斷疔根口含清水吮去惡血㸃入四聖膏服解毒湯 救焚散 有唇上鼻凹耳邊天庭有痘皮薄先灌黄漿 者名賊痘毒氣内攻脾臟也當於活血内托藥中加紫 草 連翹等藥 覆釡痘 毒入髓海故頭項之前後左右俱滿雖紅活 不治 補空痘 即贈痘也或有順痘若失之於初不解降火 毒至於起脹灌漿期内忽然焦枯或塌壞或慘色不正 便不可治矣若頭面手足胸背空處得新標細痘或十 餘粒或數十粒此乃元氣未盡可於此處收功亟用䕶 心散一服然後治其新補之痘庶可囬生 六日痘不 起脹毒將入内反補空痘用乳香 一 錢 川山甲 五錢土炒 焦塞在葱 管 内 官桂 二 錢 蜈蚣 一條焙乾共為末每服 三分至五分酒調下 臭痘 惟脾胃二經有之非臭痘皆無害也須辨其生 死之機若臭痘或靨或破囊不盡脱紅活見血身熱氣 蒸不痒不燥皆生之徵也 若皮肉臭爛深擴不收傳 人毒痛頭額脫皮指爛入筋陽毬穿爛口内惡臭兩腋 汗不乾皆死之徵也 有瘡乾臭者其漿稠濃其痂紅 紫而厚如肥皂色者吉 有瘡腥臭者其漿清其痂或 白或黄或油緑色而薄間有如雞屎色者逆也 有養 漿時痘即覺臭者此毒火熏蒸之氣邪自内出也吉 收靨時有臭氣帶腥者佳全無氣息者尚有餘毒未徹 也 若臭如爛肉不可近者雖似結痂未可為真亟用 清熱活血遲則不及 如或搔痒抓破及潰爛灌膿之 時其臭焦者心火盛也危其臭臊者肝火盛也死其臭 腥者肺火盛也危其臭腐者腎火旺也死其臭香者脾 也水榖之府無所不受吉 古云臭痘不死以其得陽 明之毒也 頭面痘形諸名 彤雲繞頂 徧身痘好但頭頂一片紅赤者膀胱毒盛 須清利之 紫雲灌頂 遍身痘好但頭頂乾紫陷伏不起者不 治 梨花滿頂用保元湯加天雄可救 烏紗覆頂 氣脱血衰元神敗也必咽喉啞塞鼻氣粗 大不治 雲掩天庭 遍身磊落光澤惟山根至髪際三陽之 位一片血泡如雲者心經客熱盛也色潤痘浮而分 珠者猶可救急磨犀角加玳瑁救之葢額為清揚之 分比他部不同今毒血上侵必疏通經絡使氣血和 暢當用降火解毒通暢飲色凝滯而頂沈陷者不 治 紫萍鋪額 熱甚咽痛悶亂發狂用小無比散加元參 升麻 犀角 灰撲印堂 心經血少也兼腹痛咽乾用保元湯加白 芍 芎桂 紅花凉血解毒湯 楊花撲面用内托散加天雄 落花滿地 痘多在下半面部稠密而灰白色上半面 部勻朗紅潤者用補中益氣湯轉色灌膿可愈 毒擁命闗 遍身勻朗綻潤但眉心密簇如錢面色灰 滯平塌無根八九日漿行俱滿惟眉心空殻無水而痒 塌倒靨二七日喘脹而死葢眉心屬三焦相火為性命 之闗痘毒每藏於至隂之下非相火攻撃不能起發雖 不可少亦不可熾也今眉心灰陷相火亢極真隂爍盡 矣何能收拾縱他處漿足結痂獨眉心痒塌不痂亦難 免於二八之期矣 唇口痘形諸名 赤珠繞唇 脾經熱極也用小無比散加雄黄 烏飯沿唇 必聲啞神昏目睛不轉四肢厥冷喉鳴似 鋸不治 胸腹痘形諸名 胸腹者臟腑之郭也故痘輕者胸前無胸腹密者必重 也其中於各臟有期日凡病深喘急胸前搧動者肺焦 脹也左乳下動脈突出者宗筋絶也皆不可治痘疹腹 痛者毒未盡也 霞錦穿胸 火毒淫盛不治 紫雲布胸 血枯氣滯毒攻於胸也必咬牙戰掉唇口 焦裂不治 黑碁排胸 不治之症三朝必死 栁絮飛胸 血枯氣弱用保元湯加川芎 當歸 附 子主之兩乳中間膻中之位為氣之海縱他處勻朗綻 突紅潤獨胸前攅聚如盞許大灰色者乃氣海受傷不 能分布隂陽名鎖胸痘經曰隂陽分決精氣乃絶後雖 漿滿而不蒼老胸前痒塌潰爛諸痘皆倒靨二六日喘 脹而卒 赤鱗穿腹 胃家熱甚症必大便閉小便淋用甘露飲 五苓散和解之 黑綴纒腹 腹脹聲啞二日死 白梨墮腹 血衰氣敗半月之間發驚而死 背腰臀痘形諸名 桃花映背 清火解毒可生 紫萍鋪背 不治之症 黑雲落背 不治之症 雪鋪魚背 血已枯盡不治 灰綿纒腰 諸處勻朗紅潤而腰轉稠密灰滯腰痛坐 立不能名纒腰痘乃毒乘腎經不能成漿九日死 諸 處勻朗紅潤而腰間攅簇如盞許大灰滯八九朝痒破 成坑十一十二朝死 發熱腰痛不能發出三日死 腰痛稠宻纒腰毒無出路間有空處後一日死 葡萄落地 臀間紅紫成片是也二日死 爛粟堆臀 遍身痘好惟臀上成片如粟殻臭爛者補 托下元可生 手足痘形諸名 榴花散野 四肢紅赤唇口崩裂心脾肺經熱也凉血 清火解毒 黑珠遍體 四肢枯黑如火燒過柴頭涎出氣冷朝夕 即死 楊花墮枝 手足獨灰白氣凝血滯也用八珍湯加附 子 身左身右側痘形 左半身稠密紅澤右半身只數㸃盖左屬陽順也用補 中益氣湯右半身稠密灰滯左半身有數㸃盖右屬隂 逆也漿雖行不能收斂必死 諸毒痘 耳毒 眼毒 唇毒 後影毒 側影毒 連珠毒皆 死候也 辨眀痘色 形屬氣色屬血色者五臓之精華也正則光眀衰則慘 暗五臓榮枯於此見矣紅者痘始出也白者毒未解也 黄者毒将解也乾黄者毒盡解也灰白者血衰而氣滯 也黑者毒滯而血乾也焦褐者氣血枯也紅變白白變 黄者生紅變紫紫變黑者死故順症血榮氣順其形尖 細其色紅活三四日陸續出齊綻澤隨標隨長至五六 日即轉白色光澤聳峻如油潤珍珠之狀外有紅盤暈 鮮如雞冠又如明珠一顆放在胭脂也 此症狀其 根紅頭白 七八 日轉黄色此乃氣旺拘血化毒成漿至於化盡結痂之 後必初先結靨靨乾成痂痂後有托靨二三層瘢痕紅 色此最上之痘色也下此者血熱有餘則色深紅血熱 之極則變紅為紫為黑矣氣虚不足則色淡白氣虚之 極則變白為粉白為灰白為虚浮矣此大槩也究而言 之紅者不盡實熱也更有嬌紅痘之妖嫩艷焰而為 氣虚者焉白者不盡虚寒也更有鷺羽白之綻突有神 而為氣實者焉總之紅白之中各有寒熱虚實之不同 惟以人之强弱静躁痘之乾濕老嫩辨之則看痘之法 盡矣故痘之色喜鮮明而惡晦暗喜潤澤而惡乾枯喜 蒼蠟而惡嬌嫩喜綻突有神而惡平塌凹陷紅不欲焰 焰則易破白不欲灰灰則難靨善觀痘色則虚實可知 虚則補之實則解之寒則温之熱則平之 紅活者心 也惡其嬌艷 漿白者肺也惡其灰褐 蒼蠟者肝也 惡其青乾 深黄者脾也惡其肉爛 中黑者腎也惡 其黑陷 裡外微紅者輕也外黑裏赤者㣲重也外紫 裏白外白裏紫者大重也瘡端裏黑㸃如針孔者熱極 也青乾紫陷昏睡汗出煩躁熱渇腹脹啼喘二便不通 者困也 邵子説 邵子皇極經世云東赤南白西黄北黑此正色也驗之 於曉午暮夜之時見之矣故東赤者乃一陽發生之氣 如木之始萌也遞變而南白者乃長養之氣如火之大 明也遞變而西黄者乃收斂之氣如金之從革也遞變 而北黑者乃閉藏之氣如水之潛伏也若痘瘡初出一 㸃血東赤也血化為水南白也水化為膿西黄也膿乾 為疕北黑也亦一陽之氣也色遞變皆正色也故痘至 成膿將靨之時猶帶紅色反為逆痘也故以灰白蒼蠟 為秋冬正氣 痘色諸名 桃花紅 比之正色更覺又紅此六經火盛當審其何 經有火邪而解之則正色見矣 海棠紅 比之桃花又紅色雖過紅尚帶濕潤者無害 宜退火毒此痘多有虚紅須細辨之 嬌紅 一名虚紅一名透 頂紅一名愰痘 此虚火甚而為紅也服退火藥 一二劑而見嘔又見煩躁不寧者便是虚紅也當用寧 心散以補之則虚火退而色自正矣 寧心散方 山 查 前胡 茯神 逺志 當歸 陳皮 木通 生 薑 石菖蒲 附嬌紅痘案於後 一兒患痘五朝勻朗綻突但嬌紅嫩陷乃脾胃氣弱也 主漿滿而不蒼老猶防泄㵼痒塌之患治以黄土澄水 煎保元湯送下參苓白术散得脾土堅固可免下陷奈 俗醫因期在發漿之始恐參苓滲濕但以保元湯調理 至八朝溏泄四五次漿滿而縮倒靨煩躁二六日而死 嘗騐此痘多至十二日十四日而死者 一兒痘色類 前以前法治之九朝漿潰而結靨如麩幸能食便調發 瘡毒而愈 一兒患痘五朝嬌紅嫩艷或謂愰痘不能 蒼老結痂視之見其肌膚白嫩經曰肌白嫩則皮薄嬌 紅可保無虞以保元湯加官桂 白术調理而愈 一 女週歲患痘嬌紅初時嘔吐溏泄人静諸處勻朗夭艷 惟唇外四面稠密一片 附 録 朝數治法於左 一朝用桔梗 殭蠶 陳皮 川芎 甘草 木通 山查 羌活 前胡 二朝用前方去羌活 陳皮加防風 紅花 連翹 乾葛 三朝用桔梗 川芎 殭蠶 當歸 陳皮 甘草 山查 前胡 紅花 丹皮 連翹 生地 四朝用山藥 茯苓 歸身 川芎 甘草 白芷 蜂房 殭蠶 桔梗 陳皮 人參 四 分 五朝用前方加人參 六 分 六朝用黄茋 當歸 茯苓 白术 白芷 川芎 蜂房 殭蠶 桔梗 陳皮 甘草 人參 六 分 夜服桑 蟲酒漿 七朝用黄茋 白芷 當歸 川芎 甘草 山甲 人參 一 錢 官桂 二 分 至夜作㵼眼開嗆嘔先吐白沫喘脹交 作随用前方加人參 一 錢 肉菓 五 分 砂仁 三 粒 附子 三 分 白术 一 錢 黄茋 一 錢 服後昏沉痰鋸顛作二三個時辰良久大汗周 身聲音始出即與乳喫痘轉明亮頓起行漿 八朝用人參 黄茋 白芷 白术 紅花 殭蠶 當歸 白芍 陳皮 甘草 官桂 肉菓 附子 二 分 漿足㵼止 九朝用白术 山藥 黄茋 白芷 官桂 殭蠶 白芍 甘草 肉菓 人參 一錢 二分 附子 二 分 頭面胸腹漿 滿惟小腿半漿血靨 十朝用人參 茯苓 黄茋 术歸 芍藥 陳皮 甘草 五味子苡仁 山藥以後用平補之劑加金銀 花 連翹調理而愈 諸痘名色 臙脂紅 紅而帶紫乃六經火盛之極失於降火解毒 故也當審何經火最盛兼解餘經宜細辨之須佐以犀 角 地黄 銀柴胡一二劑如兼裏症實熱口渇便閉 此雖元陽亢極亦宜降火解毒為主切不可用熱藥 血泡痘 血挾熱毒而自漿也刺破而血猶紅者尚可 治血黑者不治亟與犀角地黄湯加白芍以制血解毒 身熱者用小柴胡湯加生地黄血漿不能收靨者用紫 草湯調下飛龍腦膏 血靨痘 痘出稀少四五日胖如豌荳六七日血靨痂 乾赤似硃砂九日而痂落此氣血充足毒少故隨出隨 靨不及釀漿也此痘極佳百無一二 赤萍痘 痘已齊或未齊如赤色浮萍㣲㣲髙起若爬 出有血亟以解毒升發藥救之如或爛痘却無妨 紫萍痘 痘已出齊紫色不起不灌如浮萍貼於肉上 者不治 白萍痘 同前二症但痘色白耳 焦紫痘 乃六經火盛表熱血凝之極此痘若在標㸃 起脹期内見之速用活血降火解毒之藥如無舌胎口 渇便閉等証但是表熱也當與發汗痘色自正矣如見 舌胎口渴便閉等症此兼有裏熱當與下藥 大黄 之類 否則 火盛血燥而難治矣若乆不治至灌漿時變焦黑色雖 神手無益也故痘三四日而焦紫者猶可施治六七日 而焦紫者難以挽回痘譬則火也活則紅㷔為火死則 變黒為炭枯則化而成灰若痘發於心肝二經而真隂 不能滋灌則熱毒㷔灼遂有焦紫之色矣 紫雲痘 紫紅成片如雲血熱也必詀狂煩渇十日死 用犀角地黄湯加 紅花 紫草 紫疔痘 黒陷中有黑疔相火挟君火之權心經藴毒 必口流清血七日死 灰煤色 物魄化而為灰其色白精華㪚也屬肝金火 精結而成煤其色黑梟炎爍也屬腎水五六日間若額 與面有灰色必元氣不足漿不充滿俱為重症若手足 灰色猶可以補真元調胃氣而獲全也痘至煤色則變 黒歸腎自無可生之機矣若在三四日内見之急與疏 肌竅解炎毒猶可望生也用防風通草湯浴之内服犀 角地黄湯 鴉翎黒 痘有黑色而圓綻光潤如烏鴉翎羽之色乃 大富貴之痘身上有一二㸃即富貴之兆況遍體乎治 法與常法同不可誤認為變黑歸腎而妄斷其凶也此 從標形起脹俱黑至行漿充滿漸黄赤有光彩此乃天 元足壬癸實腎經獨發之痘名為鯨罩雲衢至貴之徵 也 附黑痘貴徵案於後 房𤣥齡痘俱黑色如龍眼 大老僧見之曰萬丈龍含珠今得見矣 丘瓊山七歲 出痘遍身黒色父母憂哭漁父燭之躍然曰紫垣中輔 弼星落此田舍翁家取筆書弼星二字於背上而去 一兒痘日中視之則黑以燈照之真紅映肉遇一僧治 之不服藥以洗元湯浴之即轉色紅活後至台輔 一 兒痘黑圓朗光澤至漿時色如紫葡萄根圓血暈㣲黄 色名為紫袍金帶 黑痘多屬血熱本為惡症然亦有 順逆險之不同形狀多端須辨而治之不可槩棄但血 不活色不澤者則難救矣故黑如烏羽光澤者生以熱 雖熾而血尚活凉血解毒可愈 若遍體稠密粘聫不 整不頂而黑者乃火涸真元名為鬼履𤣥壇逆候也玉 髓云黑痘内服生地龍飲外浴楓子湯内外解之 色 如焦煤者死 兩太陽痘黑是血不榮氣氣不衛血治 在肺肝 兩顴臉痘黑其治在心 肚腹痘黑其治在 脾 手足痘黑其治在陽明 初出紫黑是腎經痘青 黑是肝經痘用紫草湯 生地 陳皮 甘草 紫草 當歸 痘徵五條 一痘紫黑黑㸃隠於皮膚用無比散或人牙散猪尾血 三五滴酒調下兒小者三分大者五分 一痘初出便是黑㸃急用紫草茸 三 錢 醇酒 半 盞 煎至三分 服 一痘如黒牽牛而色淤敗又黒㾗并黒靨者並用蝉脱 十五 個 紫草茸 一 錢 水煎服 一痘黒如煤炭血不紅活用紫草煎酒調下活血散 一痘黑而皮膚皆黑成片者用化毒湯加蟬脱 地骨 皮 黄芩 化毒湯 陳皮 一 兩 升麻 二 錢 甘草 二 錢 紫草 一 兩 葱白水煎便赤加木通 治騐十六條 一痘黒大而軟者氣弱毒盛土虚水侵也用保元湯加 紫草或四君子湯加黄連 紅花 一痘焦黒潮熱煩躁用小無比散調犀角汁 一 錢 一痘腰腹大痛身大熱止小腹腰眼各有黑㸃餘䖏俱 閉悶不出視其舌中有一黒㸃三日死 一痘出兩腰間紫黒痛苦名為折腰痘五朝七日死 一痘出於正位偶然變動先紅後紫後黒者有之此乃 毒攻於腎其症必煩渇嘔悶可用麝香人牙散 一痘當標㸃起發有乾黑不起者須急治之 一痘乾枯變黑者乃毒火太熾真水已涸内外蒸爍毒 氣入裏症必心煩狂躁氣喘妄言二便閉口渇腹脹此 為倒陷歸腎不治輕者宜利小便解毒用連翹湯通闗 散又燈心木通湯調下六一散譫語加三製辰砂末 一痘變黑未至乾塌此疫癘之氣所謂火發而薫昩者 也速進凉血解毒疏表補元之藥十餘劑俟痘轉紅活 乃能成漿結痂用歸尾 生地 紅花 赤芍以凉血 用人參 黄茋 甘草以補元瀉火用黄芩 酒 炒 黄連 牛蒡 連翹 升麻以解毒用荆芥 防風以疏表每 劑入燒人糞 一 錢 連進十餘劑 一痘因久不大便熱盛於内以至痘黑而乾宜急解之 用蜜酒炒黑麻黄 紅花子 紫草 人中黄 連翹 酒蒸大黄 燒人糞外用膽導取下燥糞痘轉紅活 後以四物湯去川芎加紫草 木通 枳殻 生甘草 調理自愈 一因外感風寒肌竅閉塞血凝不行必身痛肢厥斑㸃 不長或變黒色或變青紫隠疹此為倒伏也宜温肌發 表用桂枝葛根湯加麻黄 蟬脱或以紫草飲吞奪命 丹外用胡荽酒噴水楊湯浴 一因内虚陽氣不能以副榮衛出而復沒斑㸃白色或 黒色必不能乳食大便自利或嘔或厥此胃虚而不出 謂之陷伏也宜用温中之劑令其胃煖榮衛復行則自 出矣宜用調元湯加丁香 官桂理中湯加黄茋 官 桂甚則陳氏木香散外用胡荽酒噴之 一痘大便利口渴而不發者内虚熱也用四物湯加肉 荳 一痘大便利不渇者内虚寒也用理中湯或用陳氏木 香散 一因氣血虚弱偶為房室襍穢惡氣所觸而黒陷者宜 薫解之内服紫草飲或服十宣散外用胡荽酒噴之茵 陳薫之外用乳香 沈香 胡荽 紅棗薫之 一痘六日勻朗綻突但色黯黑滯且人事安寧二便清 調此非血熱之症原是兒體肌膚粗黑之故投以凉血 活血解毒之劑則謬用保元湯調理可愈 一有因向患膿疥瘡愈後乘舊疤而見痘焦枯如疤濶 大起而歪斜形似痘疔焦黑之狀須看面中顆粒分明 起發形色切不可因舊疤之黑而棄之宜用疎表凉血 解毒至七八九日之後根顆紅黑焦枯不活亦宜凉血 解毒如十一二日日子過多根窠淡紅獨用生血補劑 白痘諸名 鷺羽白 色白而稀肺與大腸經痘也如痘顆周圍有 一紅線者屬肺經初出色白宜清肺活血使痘根紅血 自䕃也用黄金散山甲 當歸 生地 熟地 木香 甘草 白术如肌肉痘顆一樣白者屬大腸經痘自 發熱時即作㵼㵼下焦黄色物然雖作㵼起脹如常不 必怪之治如常法發補一例但首尾須用訶子以羅元 氣 水白痘 頂白無紅盤或淡紅盤尖綻有神乃肺經獨 發順候也與平塌灰白無紅盤者不同以補中益氣湯 調養始終無紅盤而愈 水晶痘 肝紅所發氷灌皮膚外看光澤明潤内清水 汪汪胖期畧宜疎散解表切不可攻擊但畧用解毒補 脾利水之劑 歌云痘形象水晶看来莫作輕一片無膿 地汪汪水内停十一二日防痒塌十四五 日命 必傾 如發泡盛加青皮 猪苓如至膿期輕用保元湯 加乳香 白芷 蓮肉 苡仁 白术 赤苓 澤㵼 山藥如虚寒用木香散甚者用異攻散如至靨期用 參苓白术散或用四苓散 蘆花白 比灰畧白些此是氣血虚損亟宜補氣血若 兼二便清滑者乃是寒症宜用温補若見㸃色白不甚 起發唇舌淡白或吐或㵼或腹脹或自汗肢冷神氣怯 弱表裡俱虚也 灰白 比蘆花畧黒三分此表裏相兼故也初發多起 自額標脹時見之用至寶飲加甘菊 蘭花 根葉皆 可用 漿 痂時見之用無上飲内去陳皮加柴胡 黄芩 觸痘諸名 觸冐白 或慾氣或經血氣或飲食毒物葱蒜觸之而 發痒變灰黑色者用陳壁土為末炒乾以袋盛之懸兩 腿中間即免觸矣或因烟煤香氣狐臭體氣尿屎穢惡 氣觸之而變粉白色者色雖不同治法則一 標時觸 用通聖散 漿痂時用正氣飲 未破者觸用荆芥烟 熏之 已破者觸服内托散外以辟穢散薫之敗草散 敷之慎勿洩其元氣 白漿痘 初起瘡頭便帶白漿者此疫癘痘也七日死不治 見 㸃白如水珠者重若稀朗兒素色黄而痘起發是氣至 而血不至也當與散火倘神不内寧痘日漸增多頭尖 如㾦子毒火甚也非藥可治 見㸃色白不紅不可便 作虚治白而無神唇舌淡白或吐或瀉者虚症也白而 起㿠色唇舌赤紅非虚也伏火痘也三日後必漸紅紫 矣若以虚治誤人非淺 附白色痘案於後 一兒初 標痘於右太陽乍凉乍熱白色脚塌𤨏碎細密初時發 表即用桂枝 白芍以歛其根脚平塌不起用震蟄丹 酒漿桑蟲以發之五朝吐尚不止用藿香 薑炒黄連 以安其嘔六朝嘔吐雖止猶然乾枯少潤用白芷 黄 茋 山甲以酵其漿七朝漿尚未行仍用前藥加人參 八 分 另與酒漿 荸薺汁飲之連用二日而漿始灌正面 胸背四肢猶多生痘咳𠻳聲啞至八朝而勢亟矣幸其 飲食肯進大便不㵼用人參 黄茋 麥冬 陳皮 甘草 川芎 當歸 紅花 白芍 前胡 桔梗煎 好兼調燒人屎催蟄丹三四分顛作良久而漿行遍身 矣先時頭靣俱已平乾至此重復根生紅暈旁發贈痘 塌者聳而枯者潤矣後因痰𠻳特甚聲啞未開改用山 豆根 知母 貝母 麥冬 黄茋 連翹 牛蒡 陳皮 當歸 芍藥 甘草煎服三四劑𠻳止聲出而 愈 内紫外白 痘頂紫色外白色兼大小便閉身熱口渴乃六經火盛 血離當従熱治非氣虚白痘比也 氣血兩敗痘 近看猶如紅蓼花逺望胭脂色可夸臨漿清水膿不見 豈有神仙治得麽 根窠膿色凡色以紅活為貴而有 圏紅噀紅鋪紅之别圏紅者一線淡紅𦂳附於根下而 無散走之勢也吉也噀紅者血雖似附而根脚血色隠 隠出部也險也鋪紅者痘色與肉不分平鋪散漫也凶 也以此察之生死可决矣盖根窠者血之暈膿漿者血 之腐故六日以前耑看根窠若無根窠必不灌膿六日 以後耑看膿色若無膿色必難收靨故形有起發而或 致變者由色不明潤根不紅活耳若痘色光澤根窠紅 活痘雖平塌亦為可治也 血逰痘 小兒無他病則臟腑之毒盡發於表𦂳附根窠然後能 化血為水水化為漿其毒方盡如或元氣虚弱或火毒 攻逼以致血遊肌膚無痘處反散漫而紅此血離痘窠 矣毒血既不附痘将何化水成漿乎 標脹時見血遊 肌膚以致不起不漿是火盛也用鎮隂丹蘆根 黄芩 山梔 連翹 元參 生地 荆芥 當歸 山查 屋遊加炒黑生薑 灌漿時若見血遊肌膚以致不 膿不靨是為虚極用返元丹 人參 黄茋 當歸 黑薑 生地 屋遊 陳皮 收靨時見血遊肌膚乃 熱毒未解尤宜解毒 疫癘痘 熱症者十之六寒症者十之一二寒熱相兼者十之二 三葢人身之氣與天地相流通故痘之發亦感天地之 氣而然耳 枯燥喘促者金鬱勝也宜潤之 鬱而 不出者木鬱勝也宜發之彼此凝伏者水鬱勝也宜温 之 乾涸不潤者火鬱勝也宜清之 吐㵼肉腫者土 鬰勝也冝平之 伏火痘 初㸃即白精神恍惚嘔吐無時人事怠倦有似氣虚但 身背中間又有枯紅紫黒之色此毒在内壅遏不發血 被火囚毒禁其血不能流通於脉絡運化於肌表故不 能正其色也若誤投補氣之藥愈助其毒而喘脹作矣 痘被毒氣再發者亦然 痘形圖
欽定四庫全書 仁端録卷四 眀 徐謙 撰 陳葵 刪定 治痘大綱論平常痘症 蓋不偏於血熱不偏於氣虚又非毒重擁遏但比之順 痘又不可廢醫以坐待須按常法治之始起之前宜開 和解之門既出之後當塞走泄之路毒去已盡補益宜 疎痂落以後清凉漸進凡用温補必毒盡外解而氣血 虚寒者可也凡用寒凉必毒盡外出而熱滯於内者可 也凡用辛熱必毒盡出外而内挟虚寒者可也 發熱時未可便㫁吉凶宜托裏發散疎解令痘易出用 參蘇飲初標時須用㧞毒治血 如氣弱不出當微補其氣氣和則出快也但不可早用 黄茋以密其腠理 如表實不易出者用升麻葛根湯和解湯 如表虚又痘輕少者又不宜過表恐後成斑爛 如乾紅紫色亟宜疎利恐後黒陥 見㸃四五日又宜清血拔毒使漿行前後無痰壅喑啞 水嗆等症用清解散㧞毒飲凡四五日之内以痘至足 下為齊苟未盡出於解毒之中用寒凉恐痘因寒凉滯 而不出 如已出齊自當起脹須看何經火盛治之宜以清凉解 毒為主清凉則無血熱枯慘之患解毒則無壅滯黒陷 之虞但不宜多服發毒藥使顆囊寛大漿難滿耳 六日交㑹以前如氣血失正當補氣血兼之托毒更防 痰㵼用大保元湯加减 七八九日以灌膿為主當温補氣血兼之托毒防痰防 㵼若毒未盡解於温補中兼解毒若偏用燥劑毒盛不 能化漿也 十一二日以收歛為主當大和氣血補脾利水則自然 結痂矣若漿未滿足大補氣血畧兼解餘毒以防發 瘟疤之患 收歛之後虚實不一寒熱靡定務宜詳慎若内外平復 虚實適宜只要調攝中和慎勿犯以藥物其通變之妙 在於随時制宜也 氣虚痘症 初身發熱悠悠乍凉乍熱肌慢神倦面清㿠白飲食少 進手足時冷時熱四肢困倦睡卧安寧哯乳便溏痘㸃 初見隠隠不振或淡紅或嬌紅皮薄而嫩三四日陸續 不齊不易長大五六日不易成漿少食氣餒傷食易泄 七八日塌陷灰白不起自汗微渴或腹脹喘㵼痒塌悶 亂寒戰咬牙頭温足冷勢所必至其間雜症兼見要皆 氣虚所致毋得誤投發散苦寒并蕩泄滑潤耗氣渗濕 之劑宜實腠理而固肌表則無外剥之患慎飲食而保 脾土則無内陷之虞更兼補氣則元氣自充痘易出而 易化也 凡治虚弱症若係氣虚自應補氣氣虚易寒 又宜温之不論已出未出並以保元湯為主而斟酌輕 重方為妙用 未見㸃前用參茋飲加輕劑發散如紫 蘇 防風 白芷 初見㸃後用補益中畧佐以升提 用前參茋飲加輕劑如川芎 防風 白芷 殭蠶 桔梗加參蘇飲人參敗毒散黄連解毒湯紫草三荳湯 升麻葛根湯皆不可用 若氣粗皮燥無潤色者補益 中畧佐以升提用四君子湯减人參少加紅花 川芎 酒 潤 大腹皮亦忌用參茋飲 見㸃四五日後重用參茋 飲随症加减 八九日間無他凶症用常法漿足後調 養氣血而已用保嬰百補湯若末後塌陷黑靨者多用 木香散異攻散收功若頂陷灰白不起漿清自汗發渴 用大補湯加桂若塌陷灰白泄㵼腹脹用木香散若塌 陷作痒腹脹悶亂喘促咳𠻳渴㵼頭温足冷寒戰咬牙 用異攻散收功 附氣虚痘案於後 一兒初標於下 頦腎部也痘形平䧟氣不足也少神血不足也六脉沈 弱五朝尚㸃色不起兩腿作痛便溏有氣凝血滯之象 此乃氣虚脾弱之症治宜大補中氣以補中益氣湯加 蟬脱 内桂 𦍑活二劑起脹繼以保元湯加肉桂陳 皮調理八朝溏泄不已加木香訶子肉䓻治之而愈 一痘起脹頂平而色淡白渴㵼肢冷喜熱飲經曰隂盛 者飲沸湯而不知熱又曰大寒而盛熱之不熱是無火 也治宜益火之源以消隂翳用陳氏異攻散又用八味 丸治之而愈 一痘五日紅紫而不光澤是氣弱而毒 滯不化也用神攻散及保元湯而愈 一痘分珠起脹 綻突但根血少神氣虧血弱也用十全大補湯而愈 一痘諸處皆起脹惟四肢不起乃脾虚也以五味異攻 散加防風 白芍而愈 一痘六日不易脹頂陷而不 能肥綻乃正氣有虧不能逐邪出外以攻毒湯獨參散 及大保元湯治之而愈 一痘六日稠密形平塌色黒 滯有擬雲掩天庭鎻頂鎻胸者皆謂不治但形色雖逆 而四肢紅活綻突唇口紅潤起止安和飲㑹如常二便 清調雖毒盛而氣血不足幸脾胃尚强猶枝葉雖枯根 本猶活宜補養氣血而兼固脾胃以補中益氣湯加紫 草 蟬蜕牛蒡之類其逆俱平漿破漏結痂發疔疤數 處而愈 氣虚症禁用寒凉蕩滌之劑恐其潤下傷脾元氣下陷 内攻而死禁用滑潤發散之劑恐其發散太過表虚氣 耗痒塌外剥而死 蟬蜕 能潤肌竅恐耗氣成表虚 人牙 性烈發表太激易動中氣 牛蒡子 鬆肌 滑竅防外致表虚内傷中氣 茯苓 猪苓 澤㵼 能令水氣下行小便多防耗津液外不行漿内致發渴 車前 滑石 性寒利水甚速易傷脾胃 山梔 降實火若虚症溺赤非寔火也不宜用 大黄 枳殻 生地 紫草性寒潤下蕩滌腸胃耗散元氣虚症雖 熱渴便實亦不宜用 天花粉 葛根 性凉防内傷 脾土外成表虚 山查 散血解聚多用則内虚 烏 梅 酸收 砂仁 散氣 半夏 性裂而燥多用則 耗津液而作渴 升麻 荆芥 麻黄 開竅發汗防 致表虚 虚症變實 漿足之後重用參茋補益太過者亦有腹脹喘急之患 用枳殻散 過用木香 五苓則有大便閉塞之患用 寛中飲便實而渴用麥門冬湯 過用丁香辛熱之劑 則亦有咽喉腫痛煩躁悶渴之變用滋隂潤燥湯此皆 虚症變實也宜加斟酌不可疎通恐方生之氣復虚脱 而生變也 虚症似實 氣虚痘症或為飲食生冷調理失宜致傷脾胃遂成泄 㵼津液暴竭虚火上盛必發渴元氣下陷虚陽上壅下 氣不續必發喘夫喘渴實症也今發於泄㵼之後與實 熱之渴氣壅之喘不同若到悶亂腹脹毒入内攻眼合 自語已名失志治之何益 治渴用參苓白术散木香 散 治渴泄㵼不止用異攻散 治喘用人參定喘湯 獨參杏仁湯 治喘渴而㵼用木香散異攻散 實熱之症 根窠紅黒堅結而不散濶脾虚之痘也必淡白根窠雖 紅猶如㸃火過路熖焰紅光無有定色乍作乍止根脚 濶散而不堅 有等痘症淡紅赤色儼似血熱此是脾 虚不勝毒毒氣上冲滿臉紅赤狂言亂語致毒伏陷泄 㵼腹滿症候多端矣用六君子湯加姜桂發之則脾强 而毒自透 實症似虚 有初㸃色白儼似氣虚細察身背若有枯紅紫黒之色 精神恍惚嘔吐無時人事倦怠乃毒伏於内壅遏不發 血被火涸不能流通于脈絡運於肌表故不能正其色 也此為實症似虚設使妄投補氣之藥愈助其毒則腹 脹喘急之患生矣如膿期久吐少食泄㵼而見白色者 始可温補痘後有毒氣再發者亦然 血熱痘症 初發壯熱腮紅臉赤毛焦色枯痘發繁紅紫滯煩躁啼 哭睡卧不寧渴欲飲水好睡冷處小便赤澁是也只宜 升提發散使毒得以逹表而從外解引以滲泄使熱得 以潤下而從内消佐以清凉消毒行血凉血之劑則痘 雖稠密亦能消散自易漿而易化也不可誤用熱藥補 藥澁藥亦不可過用凉藥盖發散太過則肌表虚元氣 耗矣凉血解毒太過則漿清痒塌虚寒等症有所不免 血屬隂而性寒反能為熱者火欝所致而然盖既壅 而不宣血亦因之而熱也如火陽也而生於隂冷風煽 之則熾冷石擊之則出可以知其用熱而性寒矣血因 火生亦性寒不待辨也但火非欝不發非擊不發發則 燎原之勢不可撲滅若用寒凉以折之如以杯水救車 薪之火其可得乎故欝者乃是火来之機也機不可遏 發者火洩之機也機不容阻 未出之前升發為主用 升麻葛根湯升麻流氣飲總不若十神解毒湯為穏 見㸃一二日間血熱毒盛者勢必亟一發熱便口渴面 赤或紫氣喘狂躁詀語痘頂焦血分毒熾也用本方加 滿天秋 石膏唇燥舌胎者加熱見愁 黄連黄胎起 者加千里馬 大黄盖焦紫雖血熱未必不由内熱也 審之以舌藥斯當矣 血熱一見㸃即宜凉血解毒十 中可治四五遲則難救用犀角地黄湯黄連解毒湯多 磨犀角汁飲之 此純用寒凉者何盖血本温也何由 而熱熱於風熱於食熱於濕熱於暑原是外來暫客之 邪容易擺脱遲則不能折散矣全要玩血熱一見㸃五 字雖暫用凉血解毒藥不妨 見㸃三四日後若熱症 悉平血包已成氣血定位頭頂白光勢將行漿用紫草 透肌湯加减即太乙保和湯 八九日漿足之後用保 嬰百補湯加减調治若此時尚有紫色乾枯及青乾黑 陷便實溺赤澁者如奪命丹大造保童丸談笑博金丹 或百祥丸牛李膏獨神散猪尾膏無比散皆可選用惟 經泄㵼之後有黒陷乾枯者方用補托 附血熱痘案 於後 一痘血熱毒盛初起即以犀角地黄湯未效改 用白芍八錢一泄毒解徐補收功 一發熱即詀語唇 腫齒黒痘欲出不出以生地黄八錢白芍藥五錢黄連 黄芩各二錢稍加發藥日三劑勢稍定痘漸次而出又 减地黄芍藥之半復於助漿藥中兼用清凉九日十日 漿始足卒傷一目靨後方大便此真血熱也若重用解 毒輕用補助則目亦可以不眇矣 一初血熱甚用生 地黄二兩煎濃汁頻服其紫痘立轉紅色 一兒年十 六新婚兼酒食感痘諸醫以為不治至八日漿清寒戰 咬牙詀語神氣恍惚諸醫欲進保元湯施季泉用犀角 地黄湯得脱痂作血熱症治學者用心叅䆒方得後忽 嘔吐大便燥結奄至一月繆仲淳視其舌白多裂紋曰 此必當時失解陽明之毒也以石膏 一 兩 人參 一 兩 麥門冬 五 錢 枇杷葉 橘紅 竹瀝 童便為佐一劑即安再劑 膈間如冷物隔定只以參湯投之服兩許即索粥食晩 得大便夙疾頓愈 一火痘毒盛又遇火令用白花地 丁汁和淡白酒少許服之立解 一痘稠密綻突但色 紫黯壯熱煩渴詀語目赤便閉乃毒火亢劇也以四順 清凉飲加大黄 六 錢 㣲利二度勢稍减再服一劑又利二 次病去其半又以前方加人參 三 錢 前症悉平色淡白神 倦此邪雖去而正不足以保元湯加川芎 當歸 白 术而愈 一痘出夏月起脹而乾紅壯熱舌燥煩渴不 寐溺赤此内外熱極也以黄連解毒湯合化斑湯治之 而愈 一痘夏月六朝痘痛煩躁氣急便閉乃心肺實 熱也恣與凉水梨汁而愈 血熱痘症與毒擁痘症大 約相似故治法互宜叅用血熱毒擁謂何血非熱不毒 血非毒不熱不可視為二也有内外症者一齊見者有 外症重而内症稍緩者有内症重而外症稍緩者又不 可謂之二也惟在醫家於先後分合輕重處審而治之 也 治血熱毒擁五法 一曰安表 表熱盛則痘必乾枯表太凉則痘又氷伏 安其表使無乾枯陷伏之患 一曰和中 裏熱盛則閉結裏太凉則泄㵼和其中使 無便結泄㵼之患 一曰勻氣 氣擁盛則腹脹滿勻其氣使無壅盛喘滿 之過 一曰透肌 熱毒抑欝而不得伸越則腹脹狂亂透其 肌則熱毒伸越而逹表也 一曰解毒 毒氣彌盛則表裏受傷者重而嬰童難任 解其毒使内外有所分銷也 誤藥致變 誤投補劑則必喘脹詀狂咽痛口瘡邪得補而愈盛也 誤投熱劑則必咽痛悶亂失血便閉氣得熱而愈亢也 誤投澁劑則氣道阻塞腹脹喘急是欲其出而閉之門 也 血熱兼氣虚 初發先宜凉血解毒則五六朝之後可以并力補氣助 漿 若初時不凉血則毒不解至六七朝勢必用參茋 補助漿必不来而反滋毒火矣 熱症似虚 初熱放㸃神思昏亂足冷痘水如水窠惟有唇腫口渴 可以解其火症若反以氣虚治之十無一生 虚症以熱 脾虚不能勝毒毒氣上蒸滿臉紅赤狂言亂語似熱非 熱此虚症似熱也不可妄用寒涼以致脾寒作㵼陷伏 作脹也用六君子湯加生薑發之則脾強而毒自透矣 熱症變虚 如或遽用寒凉滑㵼之劑毒為寒欝必致内傷脾胃外 氷肌肉脾胃傷則飲食减而溏㵼甚則洞㵼無度而遂 致虚寒肌肉氷則熱蒸之氣不行腠理閉塞痘不肥大 難發難漿而成陷伏此熱症變虚也於六七日後見之 便從虚候人參 黄茋 肉桂 丁香 木香異攻散 亦不忌 毒壅痘症 乃毒氣壯盛外為風寒所欝或肌厚肉粗腠理堅閉肌 竅不通經絡阻塞使清氣不得引毒達表循竅而出則 熱毒壅遏於内矣故初症壯熱毛竪皮燥睡卧不寧腮 紅睛赤氣粗煩渴腹脹便閉面浮眼張喘急詀狂驚搐 多啼多怒是也治宜升提發散為主佐以透肌解毒則 熱毒易透矣又須得平乃止不可過劑如或過用寒凉 誤投温補及澁劑其害與血熱無異 見㸃之後諸症 悉平勢將行漿用益元透肌散加减 漿足之後用保 嬰百補湯調理 六七日外尚有紫色乾枯及青灰白 陷者若無氷硬泄㵼之症皆熱毒内攻而然切勿誤用 温補只有奪命丹大造保童丸談笑博金丹一字金百 祥丸猪尾膏牛李膏獨神散皆可選用 附毒壅痘案 於後 一痘紫色而不起脹乃毒盛壅遏也以紫草 紅花 蟬蜕煎酒調獨聖散又以犀角地黄湯治之紅 潤起脹而愈 一痘血熱毒盛初時純與凉血解毒用 犀角 二 兩 石膏 毎服 五錢 服過五劑至十朝畧用人參 一 分 托漿 十二日外漿清痂薄用助托藥加綿繭帶蛾者七枚糯 米一錢渴時即以麥冬粘米蠶繭煎湯飲之又發水泡 數個漿痂暗長灌爛遍身復用茯苓 苡仁 白芍 黄連 甘草 生地 地骨皮 山藥 蓮肉 木通 連翹 牛蒡子 荆芥 金銀花地骨皮調理而愈 又實症似虚 如初見嘔吐則知其毒不得伸越諸逆冲攻皆屬於火 是也或因寒冷所搏或因乳食不節或因冷煖相拒並 以升陽發散為主少加下引之藥如猪苓 澤㵼 木 通 竹茹及姜汁炒黄連鹽水炒陳皮之類 如初見 泄㵼則知其毒欝脾胃不得外達則毒從下陷尋竅而 出所謂熱毒下注是也古云未出而泄者生既出而泄 者死亦只以升提發散引毒達表則内泄自止 若兼 傷食而泄輕則加消化之劑重則從之可也 如初見 㸃不思飲食者則知毒氣在内不出二便閉澁腠理阻 塞腹脹喘急自然不思飲食也亦只以升提發散引毒 達表則熱氣有所伸越而臓腑和平飲食自進矣 毒 擁之痘若遇嘔吐泄㵼不食三症似虚非虚者若誤用 丁香 肉桂 半夏 生薑等藥是以熱攻熱而轉增 煩劇也若誤用人參 黄茋 茯苓 白术等補藥是 邪得補而愈甚入口立死也他如龍骨 荳䓻雖能止 泄麯蘖 砂仁雖助脾化食皆不當用於壅熱不食之 症智者鑒之毋忽 實症變虚 毒擁之痘如發散太過必致肌表空虚元氣耗散内灌 清漿或虚胎空殻或痒塌外剥或潰爛不收皆表虚之 過也表既虚則元氣從此耗泄而内氣亦不能以自守 易成泄㵼泄㵼不止遂成虚寒而氣脱毒入内攻煩渇 悶亂寒戰咬牙無所不至矣故雖實熱之症於七八九 日曽經泄㵼虚症既明者皆可従虚治盖内虚者毒必 陷伏以成内攻雖有腹脹煩渴喘急皆毒入内攻而然 非實熱也人參 黄茋 丁香 肉桂 附子 白术 茯苓木香之屬亦所不忌 熱症變寒 如或寒凉太過及驟用寒凉必至氷伏泄㵼泄㵼之後 熱氣自散其氣亦虚氣虚必寒又宜用温補是初症為 血熱為壅遏至於五六日後身反不熱肌膚氷冷痘瘡 不起焉得不用温和使内氣煖而外症始和也加生薑 肉桂 川芎等藥如無氷硬等寒症切勿誤投温劑 如無泄㵼之症切勿誤投木香異攻散盖塌痒倒壓乾 枯而無泄㵼氷硬之患者多因熱毒内攻而然也又宜 用百祥丸猪尾膏凡邪氣壅盛隧道阻寒而猝然死者有 之禁錮寒凉故也若根暈不散尚可望活宜置放患 人於凉處以徹其熱亦能復甦毋因其氣絶而遂舎之 也 治法遡源 痘症大綱曰氣虚曰血熱曰毒擁是矣而不知不止氣 虚也尚有血虚有氣血兩虚者矣不止血熱也尚有氣 熱有氣血兩熱者不止毒壅也尚有風閉熱閉食閉元 氣毒壅而閉血熱毒擁而閉者 若遡其源而論之如氣虚一症即可該血虚在内蓋血 無驟補之理而氣有生血之功氣虚用參茋芩术氣虚 而寒則加薑附丁胎骨暈蛋 血虚用芎歸地芍血虚 而寒則加參歸薑桂鹿茸河車然使血藥而無參茋其 何能令血以化漿乎故氣虚可該血虚也 如血熱一 症即可該氣熱在内盖熱分氣血兩途而治惟凉解一 法 氣熱用黄芩 石膏 地骨皮 天花粉 元參 知母 麥冬 山荳根然使氣藥而無潤劑其何能 養隂以退陽乎故血熱可以該氣熱也 如毒重壅遏 一症雖病源不同而治則或疎或解或攻或利 疎藥 如麻黄 元荽 蘇葉 桂枝 升麻 葛根 𦍑活 獨活 荆芥 防風 角刺 蟬蜕 殭蠶 蟾酥 麝香之類 解藥 如黄芩 黄連 山梔 黄栢 石膏 絲瓜 犀角 羚羊 龍胆 連翹 牛蒡 紫草 青黛 金銀花 燒人屎 攻藥 如穿山甲 天靈盖 鷄鵝腦 鷄冠血 蟬 退 殭蠶 全蝎 蜂房 桑蟲 暈蛋 胎骨 利藥 如溺赤澁用益元散火府散車前子 木通 赤芍 山梔 蚯蚓 人中白大便閉用芒硝 大黄 梹榔 枳殻 枳實 瓜萎仁 牛李子 元眀粉 桃仁 麻仁 郁李仁 大㦸 毒重係表熱者 夾疹斑眼紅唇裂痘凹不起遂攻倒靨後為潰爛為 毒不解利則陽盛無隂以相濟而死矣 毒重係裏實者 煩渴大便秘結小便如血或有燥屎旁流清水詀語尋 衣摸床神昏若不解利則毒反攻臓腑 毒重係表裏俱熱者 痘初出即焦黒乃血不能流行三焦喘急腹脹此危症 也非大發大下之味不可救用消毒飲或當歸丸通闗 散千里馬三乙承氣湯看輕重後亟以解裏熱得利後 用紫草飲加味四聖散調下無價散以解表熱用胭脂 塗法得痘轉紅活漸起發者吉更乾黒者凶或用雙解 散加芒硝或全料通聖散大劑服一劑而前症悉平痘 子出現稠密者復用十全大補湯去肉桂加防風 金 銀花 連翹 桔梗調理 火症痘須辨氣血表裏 明辨表裏氣血虚實寒熱 痘毒非火不發非血不榮非氣不充故痘之生長收藏 全慿氣血而氣血之中各有虚實寒熱之異故包褁𦂳 束於外者表也充拓運化於内者裏也為形為衛能突 能圓能拘能領能含能逐能黄者氣也為色為榮能載 能附能潤能漿能紅能活能收能歛者血也總計之有 八症焉痘之形色有四曰毒壅曰血熱曰氣虚曰血虚 痘之症候有四曰表實曰表虚曰裏實曰裏虚見㸃稠 密形不尖竦痘色慘黯隠隠不出者毒擁也見㸃深紅 漸變紫黒夾疹夾斑者血熱也淡白平塌頂陷皮寛者 氣虚也色淡根散與肉無異者血虚也身熱㣲汗者表 虚也壯熱無汗喘促而浮皮焦肌痛者表實也精神困 倦唇舌淡白者裏虚也狂亂氣粗渴飲善食唇燥面赤 舌胎黄白者裏實也以形色而分氣血之虚實以症候 而分表裏之虚實似乎二也然毒壅與血熱同為表裏 之實血虚與氣虚同為表裏之虚肺主皮毛脾主肌肉 肺主表脾主裏似乎二也然虚者必寒脾肺虚寒則表 裏虚寒矣實者必熱脾肺實熱則表裏實熱矣肺主氣 腎納氣肺腎寔則氣實肺腎虚則氣虚肝藏血心主血 脾統血心肝脾實則血實心肝脾虚則血虚氣不可虧 虧則陽㑹不及而圓暈之形不成血不可盛盛則隂乘 陽位而倒靨之禍立至總之邪氣盈則實元氣衰則虚 若邪氣本虚元氣本實則無病明此表裏氣血虚實寒 熱八字思過半矣辨之既清治之宜早壅者疎之寒者 温之熱者凉之虚者補之實者洩之平者調之但痘子 變遷無常色若一轉又當變通抑其太過引其不及然 欲辨明表裏虚實氣血寒熱當以舌色為綱則萬無一 誤矣 表裏氣血中和 稟受冲粹體徤便調乳食如常六脉洪盛紅潤勻朗綻 突漿滿此不必服藥者也 表裏虚寒 此逆痘也急用温補脾肺氣血補氣則脾胃自壮後必 無陷伏之憂補血則榮衛周流毒盡而無凝滯後必無 痒塌之患用保元湯四君子湯四物湯加木香 肉菓 丁香 官桂 附子或無上飲木香散異攻散以助 膿收靨 灰白痘兼泄㵼腹脹口渴氣促者此非熱渴 乃血虚氣弱津液竭也用木香散㵼脹用酒調無價散 表虚寒 灰白昏暗陷頂倒伏㣲熱有汗作痒難靨表虚不補則 成外剥險症也治宜實表補氣為主補血次之以保元 湯為君佐以桂枝 生薑 防風凡用黄芪當在盡出 之後用熱藥當在毒盡解之時 裏虚寒 精神困倦二便清利身體寒凉口氣俱冷飲食少進唇 口淡白涕清吐㵼出遲作痒裏虚不補則成内攻之症 也治宜益氣温中補血兼補氣用白术散為主佐以人 參 陳皮 厚朴 丁香 官桂 附子 表實熱 稟厚毒重初㸃頂焦乾枯黑陷無汗作痛難出易靨二 日或發斑疹疔毒四五日或發水泡紫黒焦枯七八日 或發膿泡㸃頭綻突根脚紅紫表實過補則不結痂險 症也宜清凉解毒為主分利次之以升麻湯為君佐以 柴胡 黄芩 荆芥 連翹 蘇葉 葛根 麻黄 裏實熱 大便秘結小便赤澁身熱鼻乾口熱唇燥煩渇能食出 快作痛裏實過補則發 毒險症也宜解毒而兼清凉 二三日前熱毒盛裏症急者少加大黄 芒硝利之亦 釡底抽薪之法也以解毒湯為主佐以知母 黄栢 麥冬 車前 滑石 木通 地龍火盛毒熾焦枯黒 陷若有痰先用抱龍丸以降痰随用紫草蟬蜕湯調無 價散裏熱腹脹便秘者用皂蜜㣲導之 表裏實熱 稟重毒深險症也急宜凉血解毒凉血則不紅紫解毒 則不黒陷若靨時潰爛狂言弄舌痴醉之状此因先前 失解而實熱有餘也須用錢氏凉解法以當歸化毒湯 加紅花 紫草 丹皮 黄芩 辰砂益元散加蟬蜕 黄連 犀角 生地 荆芥 牛蒡此症以和解湯 為主 脾虚 初標焦枯紅紫黒陷煩渴妄言六脉有力是實熱也如 根窠紫黒色黯枯燥脚塌不聚此脾虚不能運化以致 毒滯肌表血散皮膚若作熱治誤投凉藥致傷脾胃毒 陷内攻必口臭舌胎牙爛不救多矣 表虚裏實 大局發快收遲當于解利中加發藥 表實裏虚 大局伏陷倒靨當於補藥中加解毒藥 氣虚 自汗寒戰吐㵼咬牙咳𠻳無痰其聲閉澁右頬屬肺上 有㣲黒色 黒為水色金之子 子能令母虚也 㸃期膿期痘色淡白根窠 㣲紅頂不堅實平塌凹陷摸不碍手飲食少進倦怠無 神毒易内攻陽衰而多寒宜温補氣虚不補則成下陷 始終以保元湯為主以四君子湯加木香 川芎 當 歸為佐虚寒加丁香 官桂 乾薑 附子泄㵼加訶 子 肉菓痘初發熱氣虚用參蘇飲 氣實 咳𠻳痰血不絶喘促鼻塞鼻燥煩燥二便閉澁左頬屬 肝上有㣲黄色 黄為土色金之母 母能令子實也 陽旺而多熱氣有餘 便是火毒壅而氣益熱則又發泡矣險症也始宜清肺 湯加人參 前胡 杏仁 白芍 元參 地骨皮 旋覆花氣熱加黄芩 血虚 色淡根散與肉無異欝胃燥暗紅而散漫以手摸過即 轉白痘上如寒毛竪起枯澁不活頂陷發痒唇口淡白 面色青瘦指甲微白枯黯淡白尖頭不起雖見起發亦 無光彩不圎滿而難漿易致外剥宜温血補血用四物 湯加荆芥 防風 連翹 甘草後随形色用藥如保 元湯加川芎 當歸 白芍 木香 甘草 鹿茸 阿魏 河車 黒薑 熟地凉血用芍藥 紅花加山 查以消參茋之滯加木香以行滯氣血自活也血虚多 寒寒多傷血者目青筋縮嘔吐清水血凝不活宜加乾 薑 血實 初㸃淡紅明亮四五日間頂若水白根窠紅活透頂綻 凸作痛作漿此活血毒輕也治宜和平疏導用紫草 荆芥 白芍 紅花 山查 生地 丹皮 連翹 牛蒡 升麻 甘草若初㸃即深紅乾燥漸變紅黒是 血過盛也血實者多熱陽火反為隂血所欝熱傷血者 火摶其血則發丹斑矣初㸃即面紅目赤泄利稠粘狂 妄腹脹煩渴詀語不睡黒陷成疔險症也治宜凉血解 毒用犀角 黄連 黄芩 黄栢 山梔 石膏 青 黛 生地 紫草 桃仁 紅花 桑皮 地龍 白 芍 荆芥 連翹初時用十神解毒湯後用太乙保和 湯加减虚痘亦有白陷不榮不得已而用補血之藥當 歸 白芍亦有痘㸃繁紅有似血熱不得已而用凉血 活血之藥紅花 生地 紫草並用酒炒以抑其潤下 之性酒力直達肌表則補血活血之中有升發之妙無 腸泄之患矣 血熱燥痒宜凉血活血用黄芩 黄連 紅花 生地 丹皮 首烏 元參 蟬蜕 痘色根窠成片近黒 黑如黑烏羽而有沙眼摸過轉色者尚有活血之意如 無雜症猶可救若黒如煤炭者此血死不治 有脾虚 不能勝毒毒氣上冲滿面紅赤狂亂似熱非熱淡紅 赤色須細察之若真實熱根窠必紅黑堅結而不散 濶塌不聚此則根窠雖紅猶如㸃火過路焰焰紅光 乍見乍止色必淡白塌散而不堅乃脾虚熱也非血 熱也此與脾虚不能化毒同義要兼内外症叅看看 法甚微全要穎悟若妄用凉血之藥則脾愈寒而毒 陷伏泄㵼脹滿之症作矣果能認得的是脾虚急用 扶脾之劑則脾強而毒自透矣用六君子湯加乾薑 官桂 氣盛血旺 尖圓明潔起發堅硬人事強壯皮膚燥澁治宜凉血滋 隂用滋隂潤燥湯 氣血兩虚 根窠淡紅起發虚軟大便微泄人事軟弱治宜温補氣 血用十全大補湯 氣旺毒輕 點小而髙根歛圓浄先出先長日見活動光潤鮮澤堅 實碍指頭面疎朗飲食不減是也 氣虚毒重 點若蚊咬滯而不起雖起濶塌皮薄而軟斜視若無面 唇先腫小者稠密大者平陷是也 毒滯血凝 頂若火刺紅而乾枯紫而昏暗夾斑帶疹白而枯澁色 若鋪塵是也 毒重壅遏 為風寒所抑或肌肉粗厚腠理堅密不通經絡阻塞不 達清陽之氣不得引毒出表以致熱毒壅遏於内初時 壯熱毛直皮焦睡卧不寧腮紅睛赤氣粗煩渇腹脹便 閉面浮眼張譫狂喘息驚搐多啼是也治宜升提發散 為主而以透肌解毒為佐得平即止初用羌活散欝湯 後用益元透肌散 腎虧 發藥補藥宜滋補腎水用白雪湯甚妙倘有不成漿者 用元羊丹 五虚症 身冷脈静汗出二便利謂之五虚虚者正氣虚也屬隂 屬寒雖發熱標痘時即宜温補誤服寒凉痘即沈伏經 曰五虚宜補是也 五實痘 身熱脈大無汗二便秘謂之五實實者邪氣實也屬陽 屬熱故發熱標痘時即宜汗解誤服辛熱痘即潰爛經 曰五實宜㵼是也 乾瘡濕瘡 乾瘡宜退火止用輕劑如荆芥 防風 升麻 葛根 元參 蟬蛻 連翹 麥冬 生地 當歸 芍藥 甘草 濕瘡宜健脾兼用風藥或利小便如防風 白芷 人 參 白术 黄茋 茯苓 苡仁 澤㵼 心經症候 心火盛弄舌或不能言急者名蛇舌 用蓮子 赤芍 黄連 舌捲舌裂用黄栢 知母 舌胎黄白倍加 黄連 舌胎黒白用生地黄連 犀角汁 舌黒用元 參 舌白用黄連 舌心黒痘急撥破敷四聖散平復 者可治突出者死 肝經症候 肝火盛目不能視或眶赤痛 以柴胡為君佐以黄連 生地 龍胆草甚者用銀柴胡 熱見愁䕶眼法 肝肺風熱眼白紅腫用黄芩 黄連 磨犀角汁 脾經症候 脾火盛口不能開或唇腫厚魚口 倍加葛根 水孛 花魚口甚者加梔膏 胃火盛口氣太臭多加白芷 石膏 口痛用薄荷湯含𠻳繳拭或為擦之 唇口腫 裂内服石膏 黄連 葛根 知母 黄栢外用銀針 刺破㸃以雄黄 硃砂密水調四聖散鵝毛蘸頻敷之 唇燥舌胎用熱見愁 便閉用千里馬 肺經症候 肺火盛鼻不聞香臭或鼻孔乾枯青黒 用酒炒黄芩 山梔 咽喉腫痛痰喘以桔梗為君以杏仁 枇杷 葉 前胡為佐甚者另服保元湯乳加薑汁 咽痛用 甘桔湯加升麻 元參 射乾 山荳根汁吹龍硼丹 六日内發喘必毒物所致多加川芎 桔梗 枳殻以 㵼其毒 咳𠻳用杏仁 桑皮 三白草根 馬兜鈴 煩悶用前胡 枳殻 噴嚏加牛蒡子甚者生用 聲音低小用杏仁 腎經症候 腎火盛耳不聞聲或耳輪枯燥青黑 重則用黄栢 知母輕則只用生地黄 閉症肌熱用升麻 葛根 難標用𦍑活 熱熾發不出用前胡 紫草 麻黄 蟬蜕 風寒閉塞喘脹欲出不出用紫蘇飲 皮厚腠 密難發用升麻葛根湯 風寒痰欝出不快用參蘇飲 加蟬蜕 紫草 木通 川芎 麯糵 香附 青皮 山查 連翹 牛蒡 極熱風閉加升麻 知母 麻黄並退六經火 壯熱皮急肉𦂳用葛根 前胡 地骨皮 喘脹面浮目怒毛直枯燥加麻黄下救苦丹 毒盛綿密用荆芥 防風 連翹 牛蒡 有斑疔 用甘菊葉寒用辰砂 百骨背痛加川芎 柴胡 𦍑 活 因跌剉勞力加活血藥 因房勞加知母 黄栢 五心煩熱骨節筋疼加地骨皮 痘疹成色論 初出形色俱佳出透脹灌如期或一種佳痘稍見漿而 即靨或一種竒痘不見漿而收功此十成痘也不必施 治初出快利形小色淡氣血俱虚此七八成痘也急宜 施治稍助其長微釀其膿但不可攻之太過至板黄而 不救色暗形枯出不快透氣血與毒俱盛此五六成痘 也必竭力使之透使之長使之灌否則不救初出快利 顆粒甚密頂不尖員微紅而淡氣血兩虚年夀天庭之 上有㡬顆大而膿滿者此四五成痘也當稍助其長微 醸其膿但不可太過至氣血雙脱而不治 凶中有吉吉中有凶 翕樞兩顴峻澄鮮鼻柱天庭一直妍兩陽七道桃紅綻 陽睪額顋交灌起又有倉庫特充腴兩臉中間襯委紅 囊破旁圏反見佳遍身黒痘内藏元時多聲啞騐喉中 紫紋挑斷毒難攻衆痘不起注命生 疔名生 兩足掌 剜除惡毒 活分眀 已上是凶 中有吉 兠含錐疹正中央腕前寸地如錢突 一㸃紫梟形掌内谷道兩傍如石硬鼻凖忽然一針黒 齒縫兩邊鉗硬𦂳背心正座如蚊蛟樞翕肚腹痛不休 卵中腫痛鮮血流臍上尾尻焦紫腫天柱中心雖黒㸃 頂㑹中心腫突起足指縫中蓮子硬頭眼腫痛尿黄色 以上是吉 中有凶 㫁生痘訣 出来㸃㸃粒如珠不聫不併各安居色似桃花紅帶淡 形如星斗朗然稀不灰不白非焦紫日月兩角分明起 心部陽眀顆粒匀眉梢腮頬脾家許漸次添来不湧齊 熱過三四日標施包束完固無破損蒼老結實豈㳳漓氣 交血㑹兩分明粒粒可數礙人指方廣勿先臨垂珠無 㸃起法令有龍蟠眼眶無虎踞動氣不栽蓮山林不揚 幟一粒到唇軒稀朗應無比顴阜色光明太陽不阻滯 眼角掛蟠桃全身少疔累手軸不粘連虚泡何由起上 腕不煤斑詀躁何由至伏枕不先馳埋軍豈鋒利門闌 不僣截 賊自潛避喉結少垂紅何愁食不貯淚堂無 懸井喉爽不鳴鋸此是生痘訣勸君須熟記 吉痘 渾身壯熱忽時驚厥逆畨睛嘔吐増口渇舌乾顴臉赤 頭疼汗氣自蒸蒸胸前燥悶誰驅遣静中詀語故頻仍 飲食如常脾得令此花端的是佳徵 輕者三四出大小不等粒頭面稀少佳胸脇不為密兩 顴不甚多根濶紅活色肥滿潤澤光眼中無者吉 飲 食如常二便調紅活結實形色髙身涼手足皆温煖响 亮聲音動静饒 㫁死痘訣 初出之㸃紅帶紫發斑之症五日死初出滿㸃連肉紅 七八九日氣絶耳斑如錦文六日終斑青頃刻入冥中 痘出如疿無縫者摸不碍手勿治也若如湯泡及火燒 十日痒塌死不饒痘出腰痛腹痛起煩躁紫黒口臭死 頭面一片如胭脂六日死去何必疑頭面腫浮痘不腫 胸髙而突不治重頭白面光根不紅久後 破死無膿 無膿痒塌十二期有膿血者不死醫如麻無縫痘不好 聲啞氣絶命皆危二症灌膿痘色光此乃傷風參蘇當 若是哭泣喉𠻳啞痘色光眀也不妨痘色不好聲又啞 斷他必死無或假捲舌縮囊目無魂飲食挫喉必難存 紫泡刺破出黒血便中腸垢不治論吐㵼若甚又不止 蚘蟲出者死期至已出未出聲音變先痘後驚藥不騐 三日根窠全不起紅腫如瓜君莫治頂陷有眼似針穿 又加紫黒死决然根窠紫黒血乾燥又不起壯亦難療 陷伏腹脹不飲食神昏氣弱命不測腰痛腹痛或不痛 紫㸃不發藥可用悶亂不寧兼黒陷神氣昏憒魂已散 灌漿之時純清水皮白而薄水泡似無知徒謂此好看 三四日後抓破死灌膿乾枯無血水此名空倉痘乃萎 泄㵼不止二便血乳食不化痘爛絶灌時二便全不通 目閉聲啞症亦凶腹中脹滿肌肉黒若施醫治必無力 當靨痒塌無膿血皮如血壳即乾絶寒戰咬牙禁口者 手足戰掉勿治也目閉腹脹過膝冷煩躁痰喘救不醒 痘子一片白無神不思飲食困沉沉賊痘灌膿切莫欣 誰知邪毒内攻心灰白痘中疔决有遲穿筋骨難措手 初形尖聳硬如針雖然稀少個個疔面部痘隠手先泡 天庭未起捲簾生胸前紫黒司空黒鼻孔如煤聲啞澁 飲食不進吐頻頻汗流不止便紅極腹脹㵼利眼不合 摸衣直視怕人入哯舌揺頭天柱折痘方形起指甲黒 此是死症君須記 不治症 小兒痘多小船重載抱鼻芝麻拖腮碎米白虎排牙吻 内腫硬蟒蛇當道唇中翻疔紫密攅胸轉加煩渇頂陷 可醫陷頂難治火虚可醫虚火難救棲霞落日面紅若 電雲掩天庭毒多粧㸃 壊病勿治 發熱吐利并作者此毒火内攻令其上下得出也勿驟 止之痘出而猶不止宜急止之恐其内虚而毒伏不出 也自此以後吐利不止者壊病也 發熱驚妄者内熱也急止之痘出之後反加詀妄者壊 病也 發熱腹痛者有毒也急攻之攻之不已乍見乍隠者壊 病也 痘出糢糊者毒甚也急攻之顆粒不成但加虚腫者壊 病也 痘出焦黑者毒深也急攻之痘潤不回反見乾没者壊 病也 痘出帶水者肝病也急解之若生 痒處致破損者壊 病也 痘痒破損者肺病也急治之破者不灌空中無病者壊 病也 痘破成 者毒攻也急救之痂皮不結深潰出血者壊 病也 頭面預腫或疫痘也急解之其腫忽消解而不消者壊 病也 五經絶 寒戰咬牙手足搐搦者為肝絶 直視揺頭汗出如珠 者為心絶 嗆喘鼻煤聲啞悶亂者為肺絶 溲便遺 失不能自禁者為腎絶 决死期久近 沈虚明曰欝而不出三日出而不齊六日不起脹九日 不灌膿十二日内攻皆死于十二日不痂皆死於十五 日此死之日期也毒陷於脾者泄而死毒壅於胃者乾 枯紫黒而死欝毒未解者喘促而死此死之症狀也若 王莭齊則以虚寒實熱分日期其曰重症屬虚寒者毒 多而氣血不足不能灌漿成就必九日後變症而死或 延十數日方死屬實熱者不過六日而已盖痘毒自内 出外三日毒尚在内至六日則當盡發於表七八日成 膿而結痂矣若毒盛不能盡出至六日反内攻臟腑而 死矣又有三日而死者由毒盛不能發洩臟腑又傷故 其死至速也惟㫁以死不㫁以日始為方家 凶痘訣 煩躁悶亂語恍惚嘔唍洩利不飲食乾焦黑陷或塌爛 頭腫目閉唇燥裂食啘水嗆喉潰爛寒戰咬牙啞色暗 腹脹喘促四肢冷七惡見一必當凶腹間一帶丹纒𦂳 腋下一條如火絡 重者一齊出如蠶身瘇密灰白色不明頭温足冷石稠 密渴増㵼身冷腹脹急兩耳後核腫舌根硬絶直顫中 焦珠起兩手錐紫腫熱蒸日夜汗如雨青臉唇軒影黒 憂詀語怕人常見鬼摸床尋衣自垂頭腰疼足冷腹絞 痛便㵼咬牙囊腫浮竅中流血疹斑發惡渇狂煩七日 愁嘔吐頻頻食不進更兼尿涸祟来仇熱時紅燥唇如 裂舌白端知命不悠熱愈忽然遍身紅毒氣冲心滿體 攻縦然三四間花蕋决是幽㝠見主翁熱盡纔瘀不見 瘡忽然二眼腫難當饒君雖有微紅蕾前期七日定恓 惶心窩宜少不宜多窩多必死見閻羅紫痧黒斑終朝 死紅沙青斑三日難 冷粥結面方歪爿片胖蠶形體死日立至洒珠㸃黑青 黛顔色糍糕爿片通連貫串疙瘩無漿七死九殄油光 黍粥胎源惡毒内有紅紫早辦棺木鬂邊紅㸃不發其 盤人中平滿腿腫必危 仁端録卷四
欽定四庫全書 仁端錄卷五 明 徐謙 撰 陳葵 刪定 按期調治 痘毒之發也全賴氣血以化之氣血之運行也又賴元 氣以主之故痘之生長收藏猶夫四時之氣自有定期 過與不及皆乖也雖其變局靡常不外表裏氣血虚實 寒熱所貴明哲之醫調之適中耳不但藥餌不可輕投 凡服食起居一切禁忌不可忽也 發熱賦 欲決重輕先觀發熱熱㣲毒少熱甚毒多大熱安静兮 毒隨熱出小熱煩燥兮毒與熱留凶變莫測兮又熱又 渇輕疎可許兮乍熱乍凉是故初熱悠悠身熱尤宜氣 息和平二便如常面容不改兼之睡卧安寧便見痘來 順候 順 症 如或肌色青而㿠白精神少而倦怠再見便溏 哯乳痘出決然不振此症斷作虚看只宜補益為要 虚 症 若乃腹滿口張煩躁便秘肌膚燥而毛色焦口氣熱而 身燔灼又加譫語妄言此症均為蓄熱 熱 症 五竅不通須 防失血點來隠隠出恐復顛吐乳更兼劄眼面青又見 搖頭狂亂忽生發驚先兆 逆 症 呵欠頓悶兮肝木之因咳 嗽噴嚏兮肺經之象手足稍冷而昏睡兮脾土困於中 央面目帶赤而驚悸兮心火炎於膈上惟腎無症耳尻 則凉泄㵼者邪盛于下嘔吐者邪盛于上氣逆而腹疼 隠隠毒盛而腰痛皇皇心熱甚而驚搐脾邪實而顛狂 口燥咽乾肺受火邪而液竭便鞭溺澁腎因火旺而津 亡 五臟所 現雜症 是故熱甚者只宜清凉發散不宜峻用苦寒 發散則毒得外出而熱自解苦寒則毒反氷伏而出愈 難未萌先㵼有熱症莫作虚看無熱症便為虚論止熱 㵼以清凉重加發散治虚溏以温補仍出開提 清温雖 異發㪚 開提則同不過畧分輕重 耳総要提發毒氣在外 發熱辨 病有似是而非似同而異者即如發熱一節須辨而治 之手足指㣲冷面青而慘煩悶惡寒左額有青紋無汗 頭痛脊强傷寒也手足指㣲温面赤而光鼻流清涕煩 躁自汗惡風傷風也 陽以煦之故有清涕風者陽也若 傷寒則冷冽以燥之焉得有涕若 熱驚熱丹等症又是火以燥之直是陽氣過分處故亦 少涕又肺主皮毛風傷表故有涕若表邪傳内則當見 膿涕 矣 眼胞腫而右額有青紋身熱而腹額最盛或夜熱 晝凉面黄腹脹不食或吐或利腹痛傷食也身熱而倍 能食唇紅面赤小便閉脇腋下汗皮膚赤色時時啼叫 丹熱也面赤面青額中有青紋手掌心有汗 心包 絡也 獨處 不寧 丁由 外觸 手脈絡㣲動 此撩驚也如冬天欲發 大風必有撩西風之候 驚悸此 驚熱也唇上下汗出唇中間起一白泡及耳隂冷者變 蒸也目閉面赤者胎熱也 目雖肝經乃五臟精華周 身變革自欝抑先徴于目 雜 症之邪由外而入痘瘡之毒自内而出雜症只在一經 痘則五臟之症俱見故面燥腮赤呵欠頓悶乍凉乍熱 眼澀含淚睡中㣲驚咳𠻳噴嚏譫狂吐利紛然雜出止 是耳骩冷尻冷中指冷耳後顴上俱有花紋赤縷乃為 痘症耳 熱有輕重有熱一二日即出者 名鬼箭帶 驚可救 有 熱五六日出者 名愆期 險症也 有熱七八九日出者 名逐 盧 此皆 太過而正不勝邪愆期則氣凝血滯惟熱三四日痘一 出身即凉為正候毒輕即或出齊後有再熱者亦不妨 所謂蒸漿熱也故曰五榖不遇熱不結痘瘡不熱透不 徹熱太過者真元燥熱不及者陽明竭 發熱類 熱宜早退痘毒與時氣相觸而動内傳百脈外注皮膚 故熱者痘疹之常候也但熱甚毒甚熱㣲毒㣲㣲者勿 藥有喜甚者必在初熱時調之宜早觀其毒重神昏即 以清解之劑投之或發表或攻裏在所不避必使一晝 夜表裏通和熱退為佳葢惟解毒則熱必退退則自然 明朗稀少若不早為疎通表裏則毒無出路小毒釀成 大毒迨至出齊則順逆險大勢已定無可挽回矣 發表 攻裏 二大兵也先天藏毒非周身和暢氣血無阻 者不能盡出故必大兵乃可取效于一時 雖然熱又 不可驟遏也痘非熱又不能鬱蒸而出但須輕解之毋 令太甚耳 用藥須審發熱㣲甚若初發熱渾身壯熱熇熇然不渇 清便自調此邪在表拂鬱于肌膚之間宜用清揚之劑 發之升麻葛根湯甚者羌活湯 初發熱表不甚熱煩 躁不安口渇小便赤澁熱在裡也宜清解之用紫草膏 保嬰丹辰砂六一散犀角 黄連 黄芩 山荳根之 類 初發熱熱烙手目赤鼻乾唇燥小便赤大便秘煩 悶不安此表裏俱熱毒氣壅遏也宜發表通裏用雙解 散惺惺散 初發熱若有大熱當㣲利小便使心火下 引而洩宜用導赤散為上加味連翹升麻湯如熱甚痘 出紫黑者即于解散藥内化下保嬰丹一丸能令重者 輕輕者愈或用敗毒散化下稀痘丹年紀大者亟服消 毒化斑湯 初發熱有小熱則不宜利小便以損真氣 但當解毒用犀角地黄湯紫草湯消毒湯玳瑁湯如聖 散 汗後熱猶不退宜急服解毒退熱湯更研辰砂末水調 塗眼可免眼患不宜用紫蘇 麻黄 薑 葱 汗後熱不退而煩躁譫語宜用敗毒和中散 痘既出而熱猶甚者此毒未盡解難治之症只宜解毒 利小便用加味升麻湯 熱久痘不出蓋發熱三日見痘者常期也如經四五日 痘猶不出熱勢不休者當分内外虚實以治之如風寒 外鬱閉塞鬼門痘影焦紫毒鬱在内非用麻黄解毒湯 㣲汗之則不解必要發出鼻汗 發熱順症 耳後紅筋色淡脈浮大而數身無大熱腰腹不痛神清 氣爽身熱和緩飲食如常二便調適三日見點堅硬碍 手肌膚温如潮潤唇舌滋潔無胎聲清亮睡中㣲驚 發熱逆症 耳後紅筋色紫脈沈細而遲一熱出齊惡寒戰慄煩躁 喘渇吐瀉昏睡熱如烙手眼紅口唇紫黑破裂胸高而 突目閉無魂初熱遲見紫斑吐瀉有蛔蟲初熱舌焦黑 黑點聲啞噦噎神昏腹中大痛腰如被杖見點而痛不 止若表過痛止可治表後痛甚者不治頭面一片紅如 胭脂頭温足冷昏悶如癡渇飲不食下血吐血九竅流 血掌紋出血齒綻出血頭紅唇白更加形色不善初熱 腰痛而後見點點燈照心窩及周身皮肉有紅紫成塊 此毒壅不出亟與解毒散血猶有可生之理面有大痘 數點而痘不出復不除熱亟為挑破塗四聖膏遲則不 救 見點于眼角印堂髮際頂上復發大熱一齊湧出 及出痘後熱一次又出一次者均不治之症也 發熱三日症治 發熱第一日 初發熱症似傷寒但耳尖鼻尖中指尻 骨俱冷為異耳須看熱之輕重以定毒之㣲甚也 輕 症 初發熱乍進乍退或身熱而不思睡即睡而目不 迷口不甚渇人静神安小便自利淡黄肌肉温平潮熱 唇舌滋潔無胎聲音清亮睡中㣲驚便實如故是也其 痘必稀不須用藥即用藥亦輕劑一服便止不可發盡 其熱反致痘難出也 重症 熇熇發熱蒸蒸作渇昏 睡睡即目迷口燥唇裂小便甚利尚未全鬱在内人半 静神半安煩躁昏悶其痘必多急宜解毒發表主治如 升葛柴苓荆防翹查通芎赤芍之屬或參蘇散去參重 劑濃煎即以此方再煎消毒飲重劑一服留一盞調下 小無比散如未效調大靈丹必驗 危急痘 一發熱 面耳灼熱手不可近唇裂舌胎煩躁口渇發狂惡寒煩 悶目内白睛紅兩顴頰皆紅二便閉澁是也治以通泄 為權 惡寒 用蘇桔湯加元明粉或千里馬 惡熱 宜單下與前症俱以舌胎為增減不可拘初不當下 之說此又百中一二又不可遂以為常法如唇舌滋潔 無胎雖見惡症切不可妄下損人先服通聖散一劑渣 勿再煎少定以消毒飲合參蘇飲煎頓服留一盞調大 無比散或大靈丹看肥瘦加升麻 葛根人弱者通聖 散去大黄加紫草元明粉 發熱第二日 熱當漸減乃為順也若譫語驚狂尋衣 摸床失聲叫呼渇欲飲水乃熱毒太盛也亟治之用參 蘇飲合消毒飲加連翹 山查煎調大無比散甚則大 靈丹如不效再一服以人静神安為度須看形體黑白 肥瘦加減解毒去痰之劑 發熱第三日 熱漸輕為順大抵發熱三日之中乃痘 毒將出未出之際務令熱毒發出於外乃為先着闗鍵 故雖有熱症猶當以痘為主若熱反加于前者是熱毒 甚于内風寒抑于外而不能發出也二三歲兒宜烏金 膏一丸加大成散一丸小無比散五分四五歲兒用參 蘇消毒飲加葛根 麻黄 蟬蛻少許則風邪自散熱 三日仍吐瀉腹痛驚狂膨脹等症 此由以前起發未 透毒氣内攻也宜辨身之冷熱以為調治之主 此時 有熱宜清解之以散外邪而諸痘自起初時勿零治雜 症防害元氣也止以散 托毒為主解毒以翹查消毒 飲為第一托毒以大成散為第一如從前未有生發之 機不可早用大成散 此時無熱症而身凉者薑湯用 大成散亦可最宜保治丸加五仙散三分 熱三日氣粗喘滿便血下嘔及面上目中一片紅光見 黑斑聲啞神昏 此必死之症由已前失解故也若㣲 粗㣲喘㣲啞㣲紅者十中救一 發熱期内主方 初發熱時渾身壯熱不渇溲便自調 此邪在表宜以升麻葛根湯主之如發熱烙手目赤鼻 乾脣燥小便赤大便閉此表裏俱熱宜雙觧散主之 發熱實症加減法 毋論是痘與否只以蘇梗湯為主 加減救苦丹亦同此例前胡 白芍 換赤 甘草 紫 蘇加防風 桔梗 換山 藥 紅花 連翹 生薑 葱煎 服煩躁狂熱必用升麻 葛根 發熱虚症加減法 以益元湯為主然後加減前後皆 不可易用甘草 當歸 白术 陳皮 升麻 川芎 桔梗加生薑煎服人參 黄茋不宜早用恐補實腠 理痘不易出有熱症者以沙參代人參 發熱期内應用藥方 發熱煩燥不安此熱在裏三黄 丸利之腹中痛者急備丸主之咳嗽甚者參蘇飲主之 發熱期内雜症 腹痛 腰痛 作渇 自汗 頭痛 嘔吐 泄㵼 驚搐 發狂 失血 咽痛 寒戰 咬牙 發熱雜症治法 發熱四五日痘色焦紫毒猶在内鬱不出痘 此必風 寒外鬱閉塞鬼門也宜用驚蟄丸發汗則熱自退 發熱吐瀉 不可用止法唯吐瀉酸臭者是傷食也用 消導散 痘出熱不退 痘出而熱即退者必順若熱未退而見 標或標後而熱仍不退是毒未盡出也名火裏苗宜服 清地退火湯秦芁湯解肌化斑湯連建升麻湯加荆芥 防風 青皮解毒防風湯加升麻但所感不同有寒 氣外鬱有熱毒内攻均宜散之用十神解毒湯加救苦 丹若熱仍不退痘漸加多者審舌與二便 舌黄胎便 閉用千里馬柴胡飲 溺澁用連翹湯 二便閉澁用 八正散 利 用黄芩湯加白頭翁酒炒黄芩調下赤 石脂末 身熱壯盛漸變焦紫隠隠不出或肌膚腫亮 宜再發 之用酒調鷄血或賽春雷 一發熱即齊湧出稠密乾枯紫黑者 皆為氣滯血凝 毒勢擁盛也惟輕發其表凉解其内為治稠密之上策 用連翹升麻湯加酒炒黄芩紅花或解毒托裏散或紫 草飲疎毒化斑湯以解毒潰熱疎通榮衛令氣勻血活 也此等症解之則作㵼不解則内攻補之則助毒不補 則不起亟與三元秘方救之既能解毒又可温脾也且 活血也服後候其色淡紅熱勢已退然後可補則補之 熱三四日不出 用白术川歸散不起加麻黄面青無 胎從虚治肺胃氣實痰喘壯熱煩渇痰鬱出不快 用 防風升麻湯或抱龍丸兼舌胎黄白乾燥用前胡 只 殻 黄芩 赤茯苓 大黄 甘草 或千里馬下之 熱至四日面頰唇口帶紅紫色痘不潤澤身熱不退盖 火鬱故也用防風 白芷 紅花 紫草 蟬蛻 木 通煎成膏調小無比散 驚狂譫語加大靈丹 紅紫 斑加紫草膏 熱甚多磨犀角大熱不退煩渇飲水譫 妄色紅紫 此火毒内攻神不守舍純陽症也不亟治 將成黑陷乾枯用退火回生丹或辰砂六一散 身不熱而止乾焦 此内熱也用導赤散倍木通 身熱而痘紫焦黑成片 此氣血分俱有毒宜導心火 而熱自退用解毒疎痘湯去麻黄加紅花或四聖散導 赤散犀角飲凉血解毒湯露桃花散調元化毒湯去人 參黄茋加川芎 身熱氣粗口渇二便閉澁 此表裏俱毒盛也亟宜凉 血解毒袪火用紫草燈心湯調下大成散 譫狂用犀 角汁調辰砂六一散根窠紅盛壯熱壅遏黑白相兼灰 白色暗肌表不達形似虚寒 宜凉血助痘使毒氣流 暢若解毒後但根窠紅潤能食便溏吉若色轉淡白又 當温補以助其漿 虚症須辨表裏氣血 痘初虚弱 不可驟補須發出毒盡然後可補故補内須升發為主 初色白身熱頂不紅口不渇 恐後生疔疹水泡不能 灌漿宜大補氣益血用八物湯加蟬蛻 黄茋 肉桂 羌活 出二三日熱不退 用當歸活血湯加酒炒黄芩 黄 連 痘苗未放身熱甚 用參蘇飲消毒飲去人參黄茋加 木通 熱止報點第二日未凉痘苗不增 連用四聖散下大 成散一日連進三服痘必增 痘出熱盛出齊熱尤重稠密紅紫乾枯 用調元化毒 湯去人參黄茋 一熱便出 此表虚毒盛也用羌活散加紫草 牛蒡 蟬蛻煎調紫草膏保嬰丹若熱不退用羌活散調退 火丹庶可十救一二身熱壯盛腹滿膨脹喘急 非麻 黄不能開其壅 痘初發熱 宜散表 標後發熱 宜清解 熱分大小 大熱當利小便小熱只宜清解不宜利小 便驟補 痘前發熱 熱㣲而妄汗之則表虚而痘不起熱甚而 不汗則臟腑胎毒天時不正之氣無從而散葢一切雜 症皆由毒氣不出之故一表散則毒盡退而他症自去 故當解者急解當下者即下緩即生變但不熱則痘 又不能出又不可驟遏也 見標發熱 㣲熱不須施治熱甚者防痘太密用清地 退火湯加連翹 升麻或代天宣化丸 起脹發熱 出後却熱甚往來煎熬氣血不能拘毒而 出甚有泄氣失血之患宜亟治之用加味升麻湯如聖 散柴胡麥冬湯和解湯 熱而無漿用鼠粘子湯 氣 血虚者用補中益氣湯保元湯附柴胡麥冬湯方 柴 胡 人參 元參 各二錢 五分 龍膽草 一錢 五分 麥冬 四 錢 為 細末每服三錢 附鼠粘湯方 牛蒡 炒 研 歸身 甘草 炙 柴胡 黄 芩 酒 炒 黄茋 地骨皮 養漿發熱 痘已出完無餘毒乃又發熱者血少也用 保元湯加川芎 當歸 白芍 血少尚有餘毒者此 蒸漿熱也用加味連翹飲二劑 漿成毒重又發熱者 此乾漿熱也不必施治如久不退用秦芁湯 養漿時 手足熱此毒鬱于中也必大小便秘脈沉滑數宜利之 用三乙承氣湯去芒硝 收靨發熱 回漿之後燒盤之症名乾漿熱不必施治 但恐内傷飲食外感風寒以致發熱耳内傷者用木香 大安丸外傷者用桂枝葛根湯並用連翹湯 将靨忽 泄瀉口渇小便短少痘紅潤起壯此内熱也用五苓散 加黄芩 芍藥煎調益元散服 若當靨不靨發熱譫 語手足舞亂者此熱毒乘肺無陰以歛之也亟用清金 導赤散或砂仁六一散小柴胡湯 若煩躁大熱者此 毒火内熾更防陷伏也用葛根解毒湯便秘者用紫草 膏利之 若餘毒不退及痘太密身壯熱者連翹為聖 藥也 痂後發熱 須辨虚實如頭面手足俱熱二便閉者餘 毒盛也亟宜解毒稍遲則痂落後必發癰毒用大連翹 飲 若只大便秘結熱極毒氣散漫者無隂以歛之也 用當歸解毒湯宣風散三黄丸四順清凉飲或歸尾 生地 麻仁 大黄 酒 製 甘草 如熱來緩頭熱面不 熱手足心熱手足背不熱大小便調精神困倦者此虚 熱也用補中益氣湯 靨後寒熱往來實則用小柴胡 湯虚則用補中益氣湯加黄芩 或重感風寒頭目昏 痛脈浮𦂳者先用柴葛桂枝湯去其新邪後用補中益 氣湯倍加當歸 白术 廣皮 或胸膈飽悶脈𦂳惡 食者用補中益氣湯加山查 麥芽消之 如元氣弱 脈遲喜睡者用調中湯參麥湯 痂落一半忽遍身大 熱者餘毒欲發癰也看身有一二處熱甚者即于此發 出也用大連翹飲以退熱便秘加酒製大黄以須熱退 身凉癰毒乃消 痘後發熱 痘毒一解隂陽俱虚火從虚發有餘毒也 每兩臉赤色發於午後是其候也即有譫狂勿作熱治 前後以保元湯加黄連為主甚則用大連翹飲最要調 理否則牙疳目痛咽啞風搐筋牽睡露白睛皆從此起 若初失解或過用熱藥致諸熱症並用消毒飲三荳湯 自初至終熱不減 非毒氣之餘必元氣之虚也㣲熱 不必治甚者當辨虚實如二便秘尺脈數能食煩渇者 心經實熱也用知母解毒湯疤赤用連翹飲三黄湯四 順飲解其裏熱次用升麻葛根湯加骨皮解其表熱葢 升麻葛根湯乃痘之要藥也壯熱用黄連解毒湯煩渇 譫語用辰砂六一散脈數煩熱用牛蒡 四 兩 甘草 升麻 射干 各一 兩 每服二錢痘後兩月渾身壯熱用柴胡麥冬 湯形怯脈遲虚熱也用調元湯加知母 麥冬痘後若 過用小柴胡湯竹葉湯黄連解毒湯而熱反甚者用保 元湯加歸身 黑薑熟附子自愈 附治案 一午餘 潮熱臉赤譫狂乃火從虚發也用保元湯加川芎 當 歸 黄連而愈 一能食便閉身熱口渇乃胃有藴熱 也用三黄湯清胃湯利之而愈 一身熱減食面黄肌 瘦雖係内傷而脾胃則虚宜先調理而次消之用六君 子湯加山查 骨皮而愈 一夏令痞滿用巴豆下之 稍解而腹滿痢下如爛魚腦強食即嘔噯不已足跗痛 舌赤澁此暑傷元氣隂亡而陽獨存也 一頭疼惡 寒拘急腹脹内外俱傷也以參蘇飲香砂丸治之而愈 一傷食過用尅伐致面黄少食午後潮熱此中氣不 足用六君子湯補中益氣湯而愈 一身熱煩躁唇赤 驚掣由于衣被大煖或近火氣積溢成熱熱極生風治 以犀角地黄湯合導赤散而愈 一傷於風寒筋骨疼 痛鼻流清涕用川歸散加羌活 牛蒡而愈 一大熱 無汗乃時行疫症也用截瘟丹五運丹而愈 報點賦 痘初見點便看形色榮枮一來便見粗肥稀疏可必初 出若還𤨏屑繁密堪知 辨疎 密 頭為元首之尊最怕䝉頭 項乃闗津之要偏嫌鎖項鼻枕初出兮淫毒犯于天根 耳輪先見兮邪火侵于玉軸 辨部 位 陸續出來雖密猶為 可救一齊湧出即稀未必全生細細白頭如㾦乾枯必 作内攻啾啾紅點如丹焦萎定成憔悴粗肥蓬項點子 不紅終白陷頭尖皮薄茱茰紋起定空漿蚊跡蚤斑刻 期而歸陰府蛇皮蠶蛻計日而赴泉鄉 辨形 象 肌瘦則皮 薄嬌紅黄瘦則痘成褐色至若黑頂皮粗瘡色必然慘 黯是故嬰孩之肌色不同未可一例而斷也 辨肌 色 只要 綻突有神不喜煩紅乾燥色澤神安見點如珠如粟色 焦皮燥敷瘡或紫或焦是雖帶熱齊出只恐密似針頭 縱然陸續出來尤恐形如蠶種如麩如㾦如疹如疥根 窠不立脚暈俱無犯此數端俱云莫救 辨症 候 夾斑如同 蚊咬惡裂酷似蛇傷乃或螺螄雲電此際差為可救 辨 斑 痘將出而熱減兮藥勿妄投痘正出而熱劇兮醫宜早 備解其大毒恐鬱遏以乾枯養其氣血欲流行而舒暢未 熱先敷數點俗名報痘若還熱久不敷便作疔看先發 塊而後發瘡塊名痂毒而必生 宜預 散之 先發瘡而後發塊 塊名鬼腫而難醫避痘避于隠僻眼胞唇脇必多凶悶 痘悶于要處喉背舌胸皆不吉故曰順不增多逆嫌一 點冷疔先見諸瘡誰敢彰形賊痘若形諸痘不能灌汁 辨認若真亟宜挑破 辨疔 賊 是以裡症未平痘雖出而毒 猶在内透肌發散尤宜解毒為良人静便調身雖静而 痘已發出兼補兼發仍以安表為主設使内外症平此 候不須過治再看精神勇怯審詳表補何如 標點逆症 凶痘發於太陽寒水所過之經額上方廣而氣逆于太 陰之地肺金無氣煩燥不食變為痒破喘急而死 凶痘發于陽明燥金所過之經眉稜肩腰臍腹上下太 陽脾肺失氣大熱不眠無汗大吐 逆不安變為失音 挫喉悶亂而死 凶痘發于隂極之地腹中年夀脾土失令腹痛腸鳴嘔 噦不食變為瀉喘寒戰咬牙腹脹色黑歸腎而死 凶痘發于手心舌上氣逆于面眼如火驚厥煩躁不寧 變為紫黑喘渇而死 凶痘發于厥隂肝經之位肋脇腰腿次發左腮脾土受 尅舌胎黑狂亂目直視乾嘔變為外剥而死 凶痘發于少隂心經所過之位手内府面右頰肺金受 尅喘咳鼻衂噴嚏昏妄變為空殻痒塌搔破而死 初標死症 腰痛腹痛煩躁口氣太臭紫色色白皮薄痘無根窠無 血色或根帶一線三五日即大如菉豆後決不灌漿成 一水泡擦破而死必欲治之宜大補氣血或者十救 一二 報點三日治症 發熱以見點于面部之日為始此後三日生死判矣天 庭印堂元神所歸也氣血又元神之所統也故此處先 起先灌先靨痂密而痒慘而黯者逆候也毒從虚發信 哉 報點第一日 身熱點紫不潤是毒内藴也用蟬蛻湯 下無比散 驚狂譫語用蟬蛻湯下大靈丹 自汗是 濕熱熏蒸也不妨 氣弱不出于䟱表藥中兼調氣藥 氣勻則出自快以出至足為齊 不起發根窠不紅無 他症者用保元湯加味四聖散調下大成散 放點身 凉淡白吐瀉宜温補用四神散腰痛加肉桂嘔吐加砂 仁 藿香 半夏泄㵼用人參 報點第二日 痘苗斑紅乾紫摸不碍手身熱氣粗者 熱壅于胃也宜用紫草湯下烏金膏咽痛加元參 形 怯難出用四聖散加人參 白术 山查 橘紅以補 助之 身凉不渇及凉而渇此虚弱而内有熱毒也宜 于清解中帶補元氣 報點第三日 痘苗當出齊矣若啼哭者腹必痛毒未 發也用翹查消毒飲下大成散 淡白者虚寒也用 保元湯加酒下大成散 吐瀉毒乘虚必内攻也身寒 用保元湯身熱用淡姜湯下小無比散未效用木通調 四芩 氣粗面赤乾嘔作渇二便閉澁紫黑斑陷熱毒 惡症也用連翹消毒飲下小無比散 身温口冷二便 清利淡白黑陷此虚寒惡症也用保元湯加酒下大成 散 點期主方 總以疏風解毒湯為主虚實照後加減防 風 荆芥 牛蒡 連翹 山查 前胡 甘草 點期實症加減法 用十神解毒湯合前疏風解毒湯 加減當歸 赤芍 川芎 丹皮 紅花 連翹 木 通 甘草 桔梗 大腹皮 竹葉 燈心 點期虚症加減法 用益元湯加減為主 人參 黄 茋 甘草 當歸 白术 陳皮 升麻 川芎 桔 梗 點期内應用方藥 礞石稀痘丹通利奪命丹天元丹 八寶丹三神散退斑散化斑散代天宣化稀痘丹 報點期内雜症 夾斑 夾疹 咽痛 身痒 頭面 腫 唇燥裂 口臭 目赤直視 牙闗𦂳急 報點雜症治法 風寒盛致紅紫斑影不起 須令熱隨汗散痘出必稀 化下紫草膏又用無比散 脾虚食少吐㵼毒氣内陷不出 用托裏十禎散 一二紅活 惡痘中有一二紅活則元氣尚存雖凶猶 當詳治 初起帶艶 防日後痒塌早宜疎風固表消毒使氣血 充實邪火漸退 病後失于調理内虚不出 用參茋内托散 傷飲食陳莝菀于腸胃與毒合并不出 用枳實導 滯湯再不出者速用小雞破開入麝香一匙亟掩兒臍 上候一時候方去雞看雞肚内黑色此毒得越也而痘 亦出矣内服升麻湯加羌活 防風 紫蘇 葛根 川芎以發之或調生雞血頓熱服之 臟腑鬱毒非㣲汗不解 一發熱必用㣲汗藥 驚發痘前 此吉兆也驚者陽症陽被隂冲則壅遏之 患息矣照加減法治之若誤服寒凉則氷其毒矣有一 驚即死者必中惡也 雜症用藥 㺯舌用山梔 黄連 舌黄胎便秘用三 黄石膏湯或用元參 桔梗 山荳根以防咽喉之病 啼叫用燈心 黄連 薄荷 銀花 驚搐用燈心 木通 生地 銀花 鼻衂用山梔 荆芥 溺短 澁用車前 木通 便閉用黄硝 枳殻 千里馬 歸身 煩渇用天花粉 滿天秋 便血用黄連 桃 仁 失血乾嘔用黄連 嘔吐不止用竹茹 黄連輕 者用橘皮 譫狂用知母 石膏 山梔調滿天秋 犀角 喉痛用桔梗 防風 荆芥 元參 山荳根 磨汁 咳嗽用前胡 杏仁 頭痛用荆芥 防風 石膏 腰痛用羌活 防風 知母 黄栢 腹痛用 青皮 枳殻 元參 前胡 傷寒腹脹嘔酸用山查 厚朴 神麴 麥芽 疔毒如灸瘡高聳用賽春雷 外貼四聖散 夾疹 有痘出數顆而遍身圓浄疎朗紅活現兩日而 盡沒者是疹非痘也痘沒必悶亂煩躁疹沒則人安静 且正痘依然以平劑治之 初出大小不一有色如疿 者曰夾疹用本方加救苦丹 夾痧有𤨏碎紅點隠隠肉間曰夾痧 夾丹 與夾痧相似用凉膈散加當歸 生地敗毒散 加紫草 紅花 黄芩 夾疹夾痧夾丹必正痘絶佳 始為不妨不然皆正痘之毒盛也能無懼乎 夾斑 黑斑黑塊及斑紅如錦紋者不治桃花紅者可 治用化毒湯加紅花 黄芩 蟬蛻 紫草 牛蒡或 犀角地黄湯紅斑少紫斑多用通利化斑湯 初出如血點帶紫 將發斑也有膿及紫血者十救一 二宜清解推利 眼胞唇口上下一齊光腫者五日當 發斑血泡失血而死 發毒兼痘 先發無名腫毒而後出痘者凶宜預散其 毒如腫毒止作膿時纔報痘者不妨 治逆痘并看痘色 頭面未出足底先出逆痘也縱起 脹灌漿至心窩内攻大呌昏迷而死早治可全三五用 黄連解毒湯䕶其心俟其出齊至頭面即重用升提漸 使其自上而下起脹灌膿收歛結痂如常法可愈也用 保元湯加川芎升提之痘色若好不妨 初出縵頂連肉紅 八九日痒塌死或以化毒湯加黄 芩 連翹 蘇木 紅花 蟬蛻調下紫草 蟾酥二 餅 初出水泡後帶白漿不久即乾其餘不起 此未至而 至毒盛失序早發者必先萎癘氣使然非順候也必痒 塌死 初點未齊眼角額上先灌數點及痘稀密不同 皆死 症也 初時天庭有白㾦及出痘之後㾦亦成痘 此亦死症 一齊湧出無縫便見尖頭黄色易起灌靨痂 但怕乾 枯紫黑若靨雖薄而色潤澤亦為不妨 上拘下拘上下拘 額上成一片為上拘地閣成一片 為下拘兩拘成片為上下拘凡此内症必多 初標面目光亮如𤓰口臭冲人 必發斑失血死期至 速 形色圓澤腰脚無痘 雖諸凶痘不妨 痘勢不起根窠欠紅或隠或現盛出復没 乃氣血俱 虚不能出盡而熱也以内托散用前治法如後更加譫 妄喘脹自利者不治 痘出稠密 只要磊落分明不粘連成片可用托裏解 毒使其易起宜服快斑湯消毒散如出太盛用敗毒散 合犀角地黄湯 糢糊毒盛 宜多服快斑湯消毒飲以防變症 出太盛而面黄大便色黑煩躁喘渇腹脹 裏有瘀血也 痘時吐衂血毒彌甚 此時不解其害尤速用犀角地 黄湯抱龍丸至寶丹 稠密成片隠隠在皮内似出不出 毒鬱未出也服紫 草透肌湯亟用纒豆藤製過辰砂末連進二三服或以 薄荷湯調退火丹又以牛黄敷顖上以散熱毒疎痘治 目又用地黄敷面頰額角退毒 初出胸前稠密 用消毒飲加酒炒黄芩 山查 紫 草 獨標數點于山根上或三五粒一簇 乃毒重氣虚犯 上皆凶兆也亟宜凉血解毒用凉血化毒飲 初少後多 此裏氣虚弱毒不即出補解兼用十救一 二以十宣散加無價散 肌膚厚腠理密毒難發越 宜勻氣為主用荆芥 防 風 桂枝 薄荷以行其表氣用木香 青皮 厚朴 以行其裏氣或用驅毒丹紫草飲芫荽酒 元氣弱或勞力不能拘血運毒而遲用補中益氣湯 面白少神疲倦飡泄 用異攻散加升麻 川芎 蟬 蛻 木通陳米服後瀉止用補中益氣湯助之 痘出不快 先審虚實次審時令若吐瀉食少出遲加 減理中湯虚寒自利不食而陷用丁香 肉桂 附子 之屬或附子理中湯數劑得脾結實用補中益氣湯去 當歸加肉果 肉桂 元水不足火熾毒盛留連于裏 此獨陽不生也宜滋 水不制火未齊色赤煩躁誤認血熱過用寒凉氷毒不 出 宜升解之用升麻葛根湯加 紫草 牛蒡 桔 梗 紅花 生薑 風寒壅遏 須用藥汗出而痘即起也以升麻葛根湯 加酒蜜炒麻黄 山查 蟬蛻或加 穿山甲四牙散 或桑樹蛀蟲取漿同酒漿芫荽酒隔湯燉熱服前藥後 一飯頃即與服之其效如神 傷飲食喘脹煩躁便秘譫語内有實症胃氣不寧氣血 凝滯遲出 宜下之用加味四聖散加枳實 黄芩及 快斑散人參敗毒散合四順飲或以承氣湯利之諸症 自平 食停滯或腹痛大便臭穢 用保和丸 痘色紅乾燥口渇 火盛血不足也用當歸 生地四 物湯 痘見焦煩 亟服土泉散 痘出皮膚即乾枯難起壯 用溪中白石子燒紅淬水 置被中熏濕痘即潤澤起發 痘初出帶焦紫或㣲黑 宜凉血解毒不可過六日因 毒在血分也用凉血地黄湯加黄芩 黄連 升麻 葛根荆芥之類 紅紫焦滯臉紅眼赤小便赤澁 用加減犀角地黄湯 加木通 紫黑加紫草 紅花 内黑外白用解毒湯 内白外黑升麻湯 痘初色赤根皮下肉通紅 此血熱氣不能管束也必 起發驟皮嫩易破痒塌難救亟先解血分之毒待色少 淡隨補氣分之不足如漿不破損者吉反增搔痒者凶 解血熱用四物湯加升麻 地骨皮 紅花 紫草 或消毒飲四君子湯加黄茋 木香仍用氣血藥相 間而服 痘初嫩紅如桃花 此元弱皮薄毒在氣分補血散火 為急用回陽散火湯加芩术去生地或保元湯少加羌 活 當歸 芍藥 痘黑二便秘澁喘急煩躁 用山梔子湯宣毒湯 蚊跡蚤斑 外浴化斑湯内服無比散四聖散 黑陷 用獖猪尾血調氷片自利不食者難用 雜症用藥 氣滯用木香 脾胃虚寒用陳皮 厚朴 木香 山查 腹痛用肉桂 砂仁 少 許 嘔吐用藿 香 泄瀉用猪苓 澤瀉 生薑 瀉甚用理中湯保 和丸 出不快加酒調大成散二分 二日後温補 用保元湯葢温脾則有生物之功氣血 甚則運毒而出可免陷伏痒塌矣 便利反渇 内虚熱也用四君子湯加肉果 黄芩 紫草 不渇而便利 内虚寒也用木香散理中湯 氣血不 足之人又為熱毒消爍陽㣲隂弱火毒無所發洩 初出灰白根窠淡白 治宜少用疎解少用温補 色不紅活隠隠碎小稠密 此逆症也 脚根紅紫 治宜和解用紫草 木通六一散之類不 可用肉桂 稀痘與肉一色無紅暈 氣血虚也用保元湯加當歸 紅花 初出不紅活 血虚也用四物湯加減 根窠不紅 用活血散 白嫩皮寛 毒少而氣不充也用内托散 倍糯米保元湯加肉桂 木香 痘皮嫩薄溶溶如濕 氣虚也必自利食少用十全大 補湯去生地加防風 白芷益元散敷之當愛䕶勿令 抓破 痘雖光潤手摸易破 血潤而氣不足因衣被大厚汗 出太多表藥太過所致用參苓内托散保元湯加肉桂 身冷灰白不食寒逆嘔吐腹脹清瀉肢冷 此純隂症 也用起死回生丹保元湯加川芎 當歸 生薑 附 子危急用異攻散 出一二日眼閉漫紅色黯 乃肝經受風邪之故也用 栢子仁 初時色滯 用甘菊 幽蘭 丹參色紫爛加紅花 點後二日尚便閉舌無胎 是血燥非毒壅也亟用枳 殻 元明粉以清之否則灌期咽痛作瀉而不起本方 倍用川芎 當歸 雜症用藥 初出嬌亮濕勝也用防風 大腹皮 深 血漸變乾紅血熱也用生地 溺赤用木通 黄連 冬菊 丹參 煩悶用滿天秋 初點焦紫血分熱熾 也多由内熱審舌則當 舌胎唇燥用滿天秋大熱見 愁 腰痛用𦍑活 黄胎用千里馬 身熱煩渇用葛 根 花粉 麥冬 滿天秋防作㵼 傷食膨脹用厚 朴 山查 麴蘖 點不透腹痛磨沉香汁調蟬蛻末 小腹痛用枳實 青皮 歸身加元胡散 便黑用 桃仁 生地 犀角 黄連 便黄用山梔 黄芩 便膿血輕者升柴重者犀連切不可止 溺赤用木通 車前子 燈心 地膚子 溺血用山梔仁 車前 子 衂血用黄連 山梔 荆芥 黄芩 血失乾嘔 用 犀角汁熱見愁 嘔吐用猪苓 薑汁炒黄連 澤㵼 鹽水炒陳皮 胃火上冲作嘔用竹茹 蘆 根 柿蒂 伏龍肝 蚘出多者不治少者用平胃散 加烏梅 泄瀉用猪苓 山藥 木香 扁豆 火㵼 用黄連 作痛用黄芩 防風 口渇用葛根 花粉 痘出齊用麥冬 譫語用知母 石膏 便閉用千里 馬 虚症根窠淡用當歸 川芎 氣虚用四君子湯 血虚用四物湯 溺赤澁用茯苓 腹皮 嘔甚用 丁香 藿香 嘔吐鹽炒陳皮甚者炒薑末寒者半夏 生薑 不思食倍白术加神麴 風寒 𠻳用蘇葉 防風 杏仁 有痰加貝母 橘紅 便秘倍加酒 炒當歸腹痛用肉桂 砂仁泄瀉用猪苓 澤瀉 生 薑㵼甚用理中湯化下保和丸 不快用大成散二三 分 飲食少用山查 泡少用知母 萆薢 茯苓多 者用官桂 腹皮破爛之 初點風痰驚搐用天麻 殭蠶力壯者用羌活 防風 牙皂取吐或用八寶丹以理痰涎 睡中驚用膽星 一錢 㣲炒 硃砂 三 分 薄荷湯下甚者用鎮驚 丸出不快䏎膚毛竪粟起 去升麻 加肉桂 白芷 足冷 如氷者用肉桂 牛膝亦有痰涎食積之不同 若見點初足冷乃風木下行也不足慮 初出舌尖動 乃表虚也用補表藥舌不動乃裏虚也 用補裏藥 血熱斑紅口燥 用黄芩 黄連 麥冬 生地 紅 花 紫草 蘇木 茜根 赤芍 犀角 熱見愁 逆血發斑腹痛 用化斑湯去川芎 當歸加丹參 甚者紅花 蘇木 茜根 山梔 紫草之類大便 秘用導利紫姑丹 仁端録卷五
欽定四庫全書 仁端録卷六 明 徐謙 撰 陳葵 刪定 起脹賦 三日四日痘當出齊點至足心勢方安静出欲盡而不 留發欲透而齊長苗漸成顆兮氣之所响血漸化水兮 血之所養疎則毒少兮頭面不腫而休怕密則毒多兮 氣血不充而有憂時日既足兮自翹翹而雜起表裏無 邪兮勿汲汲以作湯若有陸續不出之狀或隠隠于 皮膚之内不起名為不快若非風寒鬱遏之因必是 氣血不振之故是以四日已前痘毒方出身表宜凉則 氣血和平痘色必然潤澤至于四日之後毒出已定身 表宜温温則腠理開通其毒易以成漿故至此而身不 㣲熱雖未必至于氷伏而痘瘡斷乎勿長四五日來血 包已就候當肥大而粗頂宜發光而白故根紅而頂白 者已具行漿之勢若還赤色過頭雖見嬌紅可愛延綿 六日依然到頭空殻虚花 氣虚之痘虚火上乘陽 症故不分光不行漿 皮薄 而光亮如燈内含是水頭尖而脚根不紅行漿不實是 以熱毒盛而未解則為紫為黑壅而不起為陷為塌滯 而不榮為乾為枯為青為灰怯而不振為不快為停漿 或有毒先腫脹而痘久不起者漿則滯而不行毒則遏 而不出故身不熱而痘不起已成氷硬之形赤色還榮 不變温之可興氣血弱而不振發遂成不快之狀紅潤 依然如舊補之則起紫色乾枯且忌温中帶補只宜活 血鬆肌毒之壅滯烈藥雖然可發透肌猶是良方溏泄 惟宜温補㵼盛佐以升提頭面預腫兮三陽亢甚而必 亡咽喉急痛兮火灼肺金宜早治 起脹總論 放標之後漸漸起脹痘瘡發出一分則毒發出一分胖 盡則毒盡有不起者或因元氣本弱不能送毒或因雜 症阻滯不能升發皆發熱放標之時失于調攝故也此 時不治後難救矣 痘之起發只以出勻為期不可拘定日數痘出以漸其 發亦以漸謂之適中 痘曰起脹是點出已定毒氣盡出時也氣血定位毒被 制伏成膿矣若白不泛頂紅不斂窠氣血與毒混一不 分是元氣弱也故必察形色審舌胎為主 有痘起發嬌紅潤澤至四五日光潤如油珠每自搔破 破處更見光澤遍身頭粒分明紅艶起發圓潔亦不為 害 有痘面上粗平起脹時無頓針之處猶如鏇蓋面上但 髮際耳後腮後明潤至七日腫退八日復腫必成薄漿 結靨而生婦人年長者多有之 痘至四日起發太驟亦非吉兆蓋表虚毒重也七日後 腫退倒靨皆因此而變遇此症須分虚實治之 痘至五日即帶黄色假漿也當以神采辨之有神采者 真漿也假漿必無神采或補或瀉惟舌是凖 起脹時痘頂有小孔不黑不白曰蛀痘大泄元氣腠理 不密故也大補氣血其孔自密諸痘自起用保元湯加 丁香 肉桂 川芎 當歸 鹿茸 或問毒滯痰停與風寒之阻塞有辨乎曰渾身壯熱焦 紫乾枯塌陷腫脹或肉腫而痘不腫者毒滯肌肉也内 外無症但板硬不起者痰滯經絡也板膩不起而復喘 滿身熱者風寒阻塞也 起脹順症 報頭三日後先後大小雖不等而根窠紅澤面目漸腫 無他症者順也或腮頥一二恱目鼻塞流涕口角流涎 眼朦不欲開者亦順也 起脹逆症 四五日頂平脚塌赤色過頭紅如衃血根窠散漫五六 日鼻不塞眼不合 起脹時口出臭氣者肺胃敗也失聲者咽喉腫潰也體 寒者陽脫也嘔泄者腸胃敗也利不止者臟氣絶于内 也手足厥者腑氣絶于外也手足現而復隠起而復塌 者枝葉萎也皆不治 痘嬌嫩皮軟不碍手以燈照之如琉璃以手按之水漿 就出内色不暗此假壯也十二三日決不能收功急假 表以防内攻或似榴之紅而不痛核之硬而不動 之 腫而不潰皆血不榮也不出四五日必搔痒悶塌而死 頭面不起脹雖遍身皆壯不治 痘不起而根皮先腫亟用内托散加穿山甲 痘紫而刺破如屋漏水者不治 初起面上胸前只有三五處顆粒糢糊脚根腫硬至漿 期一齊擁出先䟱而後頓密也危症 五六日氣血不分焦紫陷伏頭面紅腫或舌白至唇處 者曰内潰或雙目腫脹神氣無光或胸高喉腫及氣粗 喘者皆死症也 有面部無痘四肢反多背上乾塌焦紫或溺短澁或血 妄行徧身痛至四五日身背起如蜂針隠隠若有若無 皆凶候也 餘俱詳 見各卷 起脹險症 色裏外㣲紅者輕外黑裏赤者㣲重外白裏黑者至重 瘡端裏黑點如針孔者勢劇也 四五日不成血泡頂陷灰白或五六日頂陷脚斂或脚 雖塌而血附是血旺氣弱也頂雖綻突而無紅暈是氣 旺血虚也初時一片紅點斑疹雖分至起發時斑疹盡 散惟見痘在此先似密而後實疎半輕半重 有痘四圍高中心畧低者乃中氣不足發未透耳能食 者至漿期自充滿而起若不能食宜扶中氣疎者用人 參白术散密者用解毒化斑湯 四圍起中心落陷此是死肉其形如錢者宜急攻之若 變黑點不可治矣用四君子湯合四味順氣飲加燒人 屎或紫草飲有四圍起頂皮不起脚根不擴猶是死肉 之形不見新生之水此乃起發不透審虚實以治之如 氣本實者必曾感風寒用桂枝葛根湯合奪命丹氣本 虚者必不能食而吐利急補中氣而發表邪用人參白 术散合奪命丹 有痘六朝勻朗明潤但是頂陷乃不實不虚之症至期 自然充灌若妄治以補劑反加煩熱便閉目疾 腫 凡年夀天庭印堂坎離不起者即用升天灌頂散未效 再服數部若起不妨 有痘四圍乾平不起中心突起或裏紅外黑者由平日 受風寒皮膚堅以致毒鬱而不散也宜解表邪用桂枝 葛根湯十宣散外浴水楊湯 四圍乾枯中心㣲起含水者由毒蒸津竭也急以疔法治之 有痘聨串皮腫肉浮者或四旁旋出小痘攢聚長胖漸 成一片者此候最重用快斑湯合消毒飲加燒人屎更 宜嚴守禁忌以防觸變 有糊塗聨串痘色灰白面目浮腫如錫餅様能食便調 别無他症者此不過痘出太多氣血難周耳往往綿延 日久渾身脫皮而愈倘食少而渇却無吐瀉裏虚之症 用保元湯加當歸 芍藥 防風 桔梗 牛蒡若有 吐㵼用木香散温之 有七八日後面瘡赤腫是血未嘗化水遽然成漿也後 必潰爛而死 托腮痘見點脚塌但正面光澤起發亦不至危若時日 已多發猶不透急導心經熱毒用導赤散送下牛黄清 心丸若毒藴譫狂此陽氣獨盛無隂以和之也用退火 回陽丹大便不利用當歸丸㣲利之或膽導法甚則用 防風通聖散若毒鬱藴蒸神不守舍或啼笑者用導 赤散送下安神丸通關散 起脹三日症治 總之初治歸正永無外症故起脹三日内尚可挽回至 灌漿期内則無及矣 起脹第一日 痘先出者當起頂高如粟米者為順不 起頂者為逆方起頂半日一日即塌陷淡白者虚寒也 宜温補之用人參 黄茋 川芎 當歸 丁香 薑 附子焦紫氣粗者實熱也宜清解之用蟬蛻湯下大 無比散以退熱再加大成散烏金膏以退形大皮薄起 縐紋者毒重氣虚也補兼解散焦紫者毒重血熱也宜 清之滿頂紅者血滯也宜活之 于此時痘既出之後 當閉走泄之路庶無後來壞症 起脹第二日 痘當長大有腹痛叫呼膨脹身熱者毒 未盡也用木香湯下大成散腹痛而身安者易治不過 袪虚寒温中而已腹痛而身熱者邪毒内藴為難治以 清解内托為主用翹查消毒飲下大成散最良 起脹第三日 此時宜行漿助胃勿輕用滑泄之藥如 枳殻紫草之類 身猶熱者毒未盡也止用内托散熱 則去熱藥加紫草 紅花寒則去防風 白芷加肉桂 木香 廣皮喉痛者火盛薰蒸也用甘桔湯加元參 少許調下大無比散身凉無他症而喉痛者毒氣鬱結 也用大成散泄瀉者速止之以固元氣為本勿單用澁 藥兼身熱者清解之中畧加固澁之劑身凉者以斬固 丹為要藥 胖期主方 胖期四五日内以生津解毒為主加白芍 川芎 麥冬 當歸 黄連 蓮子 粘米之類自 標痘至起脹六日内以玉液至寶丹為發藥之主方 桔梗 利咽喉載氣血上 行為舟楫之劑 前胡 能托痘除 内外痰熱 山查 初時多用 最能生肌 發 痘 木香 少用以提腎毒 二帖後不用 茯神 安神養 心血 紅花 少用以活血 多則逐血四 五帖後 不用 青皮 能清臓腑免後生 痰三帖後換陳皮 通草 能通闗節三貼後 換木通小便清不 必 換 牛蒡子 五 分 粘米 一 撮 燈心 七 根 煎服 胖期熱症加減法 胖期四五日内熱症未除以十神 解毒湯加減 當歸 川芎 白芍 丹皮 紅花 連翹 木通 甘草 桔梗 竹葉 腹皮 燈心 熱症已除不易長大治宜保養元氣活血行滯助痘成 功以排膿解毒湯加減 當歸 白芍 川芎 人參 陳皮 甘草 山查 白芷 桔梗 木通 黄豆 二十 五粒 笋尖 五六日後 換粘米 色尚煩紅焦紫用主方加紫草 紅花 滿天秋 氣熱者連頂紫黑用黄芩 紫草 知母 元參 血熱者根窠焦枯用紅花 生地 犀角 丹皮 知母大抵頭頂屬氣分脚根屬血分 初胖作痒風也用防風 白芷 蟬蛻 殭蠶 不甚 興發用蟬蛻 牛蒡 起發不勻用防風 頭面不起 用川芎 白芷 不起服馬乳可起 胎舌黑白用犀 角 黄連 猪尾膏 弄舌捲舌用犀角 山梔 黄 連 喉痛用桔梗 牛蒡子 元參 山豆根 有痰 用膽星 花粉痘枯者用貝母 尋衣摸床譫語用六 一散 猪尾膏 泄瀉用升麻 澤㵼 咳嗽用甜桔 梗 前胡 五味子 嘔用竹茹 渇用五味子 麥 冬 泡母用陳皮 茯苓 知母 萆薢 水泡用白 术 茯苓 泡漫多用官桂 腹皮破爛之 五六日 不起用獨聖散䕶心散 六日内發喘必食毒物所致 多加川芎 桔梗 枳殻以㵼火毒 壯熱焦紫塌陷 肉腫不起者毒滯肌肉也板硬不起腹脹身熱者風寒 阻塞也加賽春雷此攻發壅遏不可缺賽春雷也只板 硬不灌者痰滯經絡也加一丸春此托裏停漿不可缺 一丸春也 胖期虚症加減法 胖期遇虚症仍用益元湯為主加 減白术 當歸 陳皮 川芎 桔梗 甘草 升麻 五六日不起皮薄易破色不紅活用人參 黄茋加 肉桂 白芷 人乳酒漿服 血不歸根用紅花 白 芍 四肢不起用桂枝 防風 頭面不起用川芎 白芷 咳嗽用麥冬 前胡 五味子 水泡用白术加 白芍 防風 白芷 皮薄陷塌用黄茋 白术 天 蟲 痒甚大加温補重法用猪鬃箒拂之 泄瀉用參 茋白术散加猪苓 澤㵼 白扁豆 苡仁 蓮肉 茯苓 山藥甚者用肉菓 訶子 升麻 木香 附 子 肉桂 生薑 嘔吐用藿香 丁香 砂仁 煨 薑 白荳蔻 元氣下陷用保元湯 六日尚不起壯 服前藥後飯頓桑蟲酒漿服下或保元湯加穿山甲 末 起脹期内雜症 腹痛 腹脹 不食 便血 便黑 嘔嗽 吐瀉 痘痛 痘痒 賊痘 蛀痘 發泡 水痘 赤痘 水晶痘 發 疹 餘丹 發斑 大便閉 小便赤少 詳 各 症 門 起脹雜症治法 表虚毒重一齊擁出 表虚不能收攝以致皮 肉虚腫毒氣奔潰一齊掀發必主痒塌或成潰 爛急宜救表用十宣散調無價散活血散兼消毒 散 裏虚壅遏留伏不起 將成血泡之際或出而不起起 而不透尚有一半紅點者此裏虚毒未發盡留伏壅遏 也必不能乳食急宜救裏用十全大補湯合勻氣散或 參苓白术散合無價散大便如常宜半温裏半助養之 劑若吐瀉口渇而不長發者用陳氏木香散主之芫荽 酒噀之雞冠血和酒桑蟲漿酒漿發之或人參透肌散 參苓内托散加升麻 防風 前胡 柴胡 甘草以 發之 毒為寒鬱不起 痘為時令大寒所折不能起發者並 宜温肌透表用桂枝葛根湯去石膏 杏仁合服畧起 再以十宣散發表托裏外用芫荽酒噀以助之 風寒 所侵鼻塞聲重咳嗽不起者用人參敗毒散 若只為 冷氣所侵肌膚粟起不發者用陳氏木香散加紫蘇 桔梗 附寒折痘案 一痘五日形色少神腹脹喘急 腸鳴肢冷或疑内傷或疑陷伏殊不知内傷者按必痛 陷伏者必煩悶今便利安寧而虚鳴者乃隂陽二氣不 和傷冷症也或服凉藥也經曰中氣不足則腹滿腸鳴 以理中湯加木香 陳皮 官桂疏逐冷氣諸症悉平 又以補中益氣湯調理而愈 一因春夏久雨寒濕所 侵不能起發以五苓散加蒼术 防風多服平胃快斑 湯而愈 毒為熱蒸不起 嬰兒純陽痘瘡未出之先或遇天氣 炎熱當與疎利庶幾起發之時其熱稍輕疎者疏散其 熱氣利者清利其九竅只用輕清之劑使無壅遏而已斷 不可用猛烈之藥 夏秋之間熱氣蒸灼痘色變赤掀 發或糜爛不堅實者先用黄連解毒湯合五苓散合升 麻葛根湯合人參白虎湯以解熱次以調元湯加麥冬 五味子以補氣外用天水散調百花膏塗之 炎蒸 煩躁發渇痘不起者用五苓散加木通 葛根或人參 竹葉湯 氣虚 痘起發遲頂平色白者氣虚也用四君子湯加 人參 黄茋 官桂 色白頂陷用雄雞冠血入酒漿 服或雞附湯伏雌湯鴿附湯 若素食少脾弱用人參 白术散去葛根加官桂十全大補湯去肉桂加木香 因吐㵼以致氣弱者用四君子湯合益黄散瀉未止用 荳 甚者用陳氏木香散 痘半起忽陷白者急用内 托散或補中益氣湯白而嗽者急用保元湯加丁香 川芎 白术 粘米 虚寒症俱見用保元湯加肉桂 傷食加香附 山查嘔吐加藿香 半夏腹痛加砂仁 膨脹加山查 厚朴胃寒嘔清水加丁香㵼不止加訶 子 肉菓或用補中益氣湯去當歸加桂枝 蟬蛻或 保元湯加川芎 白术 肉桂須令便實痘紅綻失此 不治後難收功 有痘粒通紅止成血泡而不能成漿 嫩薄光亮平而不尖圓此氣虚血溢嬌紅晃痘也失治 則氣愈虚而成血陷變痒塌矣宜大補氣血用參茋湯 主之或四君子湯合勻氣藥加黄茋 肉桂 川芎 丁香 人乳酒漿和服但血陷雖紅淡而不紫也紫陷 屬熱身熱氣粗血陷屬虚氣少身凉相似而大異不可 不辨 皮嫩色嬌淫淫而濕者此氣不勝血也用四君 子湯加肉桂 荆芥 防風 黄茋 當歸 芍藥 根窠雖紅頂不圓滿或紅活粗肥而皮薄易破後必痒 塌難收用保元湯或十全大補湯 血虚 痘起發而根盤不聚或淡白乾枯謂之不肥澤 帶青紫黯色謂之不紅活此氣至而血不榮也活血中 須加調氣氣調則血活也用四物湯加人參 麥冬 骨皮 紫草 紅花外浴水楊湯塗油胭脂間服無價 散或補元湯奪命丹或當歸活血湯加山查 木香 各 一 二 分 脚地紅而血散用保元湯大加白芍 當歸以斂 之使血得附氣又能活血化漿此心法也 有雖不陷 頂而色不光潤或虚泡而漿只三四分或有漿而清薄 二三日尚不充滿此皆血虚難收急用芎歸鹿茸湯以 催足其漿 氣血兩虚 平陷灰白根血不聚必難灌漿成内攻喘 脹聲啞而死用十全大補湯合無價散或人參歸茋湯 或内托散送下保生散泄㵼加訶子有斑去肉桂加紫 草 黄芩 痘空囊加蟬蛻麩皮中無水色者氣血俱 虚也用十全大補湯去白术加防風 牛蒡子 燒人 糞 起發遲根脚不紅活用好酒下無價散或保元湯 加丁香 粘米 山查 人乳服後轉色有漿者生 血熱 有痘紅鮮反乾燥而不充肥者火盛而血不足 也宜退火凉血用快斑湯 乾 不起用水楊湯浴 四五日紅紫掀腫毒未化也用四物湯合消毒飲加紅 花 丹皮 骨皮 紅焦不起口渇用紫草飲加紅花 連翹 黄芩 根頂赤艶者火勝也用解表散火湯 紅紫黑陷熱甚者用保元湯加紫草 生地 木通 川芎 紅花或無價散内托散去肉桂加紫草 紅 花 黄芩下四牙散 有痰先用抱龍丸降痰後煎紫 草湯加蟬蛻末調四牙散 紫黑焦陷惟無比散至寶 丹為聖藥 毒重 顆粒分明面上皮肉皆紅或間有小紅點如麻 子大此風毒上攻也急用紅花燈心紫草湯紫草膏解 退其毒 慘暗不明用升麻湯加黄芩 黄連 紅花 紫草 丹皮 四日稀疎紅綻惟正額平塌少神照 之隠隠皮膚中密如蠶種乾紫不潤煩躁不寧乃氣虚 而毒盛至六朝漸紫黑而平是火極反兼水化逆也急 宜發之 面上痘少内多紅點者不治面上痘好間有 一二塊無縫者可治 養漿賦 六朝七日之期順候漿行半足 人有虚實毒有重 輕故漿有遲速 虚瘡 方見分光毒重而壅遏者乾枯退縮氣盛而掀發者飽 滿光榮頭面行漿而四肢勿起切勿慌張腿臁發泡而 額臉焦枯且休歡喜面頰最嫌破頂肩背尤怕焦囊飲 食不多或致臟虚而内陷水漿頻進恐來泄㵼而成虚 飲食減少而便溏本從虚治熱甚秘堅而煩渇還作實 看紫黑乾枯急攻發而或活氣血塌陷重温補而全生 發嗆愁其失聲喘急恐其腹脹語忽妄兮神亡腫忽消 兮氣脫食榖則嘔兮胃爛飲水則嗆兮咽傷咬牙兮邪 陷而腎敗寒戰兮陽弱而隂強膿反乾兮倒靨膿不成 兮伏藏呌哭不止兮毒攻腸胃悶亂不寧兮火入膏肓 火侮肺金痰涎喘嗽木乘脾土目劄無休肝絶則淚流 不已胃敗則噦惡頻來漿清作痒皆由肺氣虚寒驚悸 譫狂只為心經不足瘡或白而少神根雖紅而莫治皮 不起而離窠脚雖赤而難生淡白而塌濶此内必無漿 汁皮薄而嬌紅有漿亦是清稀犯此數端八九日必然 發痒若還壯熱燎人不痒定行乾燥紫色乾枯不須着 眼中凝血跡或可幸生漿既行而半足時則未宜收靨 忽爾一齊紫黑自古名為倒靨請君莫認為結痂攻發 若得其宜此症猶堪重活傍生血點再行漿危症又當 再治若見氣亟而腹脹黄泉伊邇失音而聲啞陽數無 幾 俱係倒 靨壞症 灌漿總論 膿者血所釀也有血則有膿無血則無膿有膿則毒化 而生無膿則毒不化而死故必大小多寡起發充滿初 出至七日為灌膿之期先出之痘當先起頂漸漸長大 其形圓滿光澤而有膿窠者毒化成漿也色如綠水而 漸變蒼蠟以手按之皮囊堅實飲食二便如常更無他 症者吉苟失于調理毒不内清外症凶惡頂陷不能灌 漿更以寒熱虚實分别施治 看膿之法火照之内外光洞手按之皮薄軟陷者無膿 也火照之而内暗手按之而如鼓者有膿也 痘瘡初出一點血只成小小血泡起發則漸長大血化 成水為水泡至水泡轉作膿泡始成實矣成實之時却 要個個圓滿成膿肥澤飽滿脚根紅活色如蒼蠟則可 以刻期而收斂若頭面先灌而身痘空虚猶可漸補若 手足充灌而頭面空虚則是元氣虚不能領毒升發危 症也急看膿窠血聚無他症則大補氣血必俟灌滿猶 可回生若頂陷而兼灰白則氣血俱離無能為矣痘六 七日隂中之陽盡發于外内則空虚如釜中之氣妙不 可言陽起一分痘隂亦長一分故漿以漸而黄根下紅 暈亦以漸而𦂳如線圍定不消散晝夜痛楚飲食倍常 大便少身㣲熱者吉兆也反是者逆 欲決死生惟視血暈聚散膿色真偽耳真膿實色燁燁 手揑粘絲偽膿則土黄色聚則氣拘血而化毒散則氣 拘血散而真氣将絶故血暈全無者多死 六日以後耑看膿色若或有或無而根脚不紅或連肉 灰紅痒作煩躁目合復開作㵼不食乾嘔少睡是氣虚 不能拘血化毒也亟峻補之倘此時舌上尚有黑胎芒 刺則生意已絶補之無益也 根窠者血之暈膿者血之腐故六日之前耑看根窠無 根窠必不灌膿六日之後耑看膿色無膿色必不收靨 無形者依有形有形者依無形氣血之道也氣血交㑹 後看根窠為慿凖粗𦂳紅活生意沛然若㣲細不現不 斂色久黯淡則氣血離去必不能制毒矣是故内攻而 根散者死内攻而根血猶附者非毒作楚必三因致之 三因詳 見二卷 漿行七日腫要過頸漿要過胞腫者毒外出也言過頸 胞者從上而下也至陽物亦要灌乃宗筋之㑹也兩脚 不灌不妨兩臂亦要灌滿脾經所主故也不灌者收時 必不食而生變 痘至八九日或土黄色而硬者不可妄為正漿此是隂 陽失其正漿阻于中板膩而黄硬也名板黄痘急須治 之經曰珠不在大在乎體之明漿不在足在乎色之正 八九日最忌漿清皮薄書曰漿以毒成毒從漿化不由 此而徼倖收功者未之有也一歲半歲者即七日即蹭 打不定揩破不痂萬無一救年大者亦止九日死蓋痘 以七日為期界七日以前氣血外行七日以後氣血内 入方外行時尚不可留毒況内入時乎故七日後躁亂 者毒攻内也毒既内攻必死矣 頂白根紅氣血分光也在四五日間不分則後必作痒 頂充根附氣血交㑹也在六七日間不交則後必有變 至是而根白地清起勢勃勃可不藥而愈若猶深紅壯 熱則疔将作也四日用清六日用補乃治痘之常法若 隨機應變是在靈心慧眼矣 凡形色大惡氣血不變膿漿不成似乎必死矣若精神 爽朗便食如常天庭上有一二恱目者猶可攻發或作 臭爛而愈蓋以毒在外而不在内也 一痘至十三朝壯熱乾紅勢甚危一醫至聞其聲音清 亮飲食不減用攻發藥倍加山甲作臭而愈正審其在 外不在内也 毒停肌肉則發腫毒滯皮膚則作臭肌 肉陽明主之屬土壅腫土之象皮膚太隂主之屬金腥 臭金之象各從其類也 滯比停覺流動些臭則腫之 腐也皮膚比肌肉又自内而之外也然則肺比陽明又 外之外乎即此可以知淺深又陽明多氣血易腫肺金 主從革故變臭 凡調膿期收功之時務要手足和煖過熱過寒者變也 人事常要安静煩躁悶亂者變也六腑常要充實忽吐 忽瀉者變也聲音常要清亮喑啞者變也飲食常要 漸進忽作渇不食者變也或觸風寒禁忌或傷飲食湯 藥皆當審而治之 灌期順症 六七日肥滿光澤八九日漿足漸厚如黄蠟色歛如螺 靨此氣血歸内毒氣散外全功收矣 灌期險症 元氣已漏洩藥力不中病故皮破有用藥紙封之攻補 得宜而生者擦破而瘡痕隠然有生意者穢觸也不當 便作死症看 皮薄漿清厚薄不均而作痒此元氣不足而虚痒也難 治若痘色紅紫皮薄漿濃是血熱實痒也易治 灌時膿已充滿口角轉黄上下身俱好只有數粒結靨 忽然平伏膿反鋪開口臭惡心眼白𦂳小毒已歸内不 治若眼睛清明喉音响亮飲食如常者不妨 灌時聲啞氣急者不治如痘色好而氣急傷風所致也 不妨 灌時尚未起頂但脚漸濶至八九日乾枯瘡皮縐起誤 認為結痂者多不可救急用補血解毒庶可囬生 灌時吐利不止五竅出血乳食不化者死除二便不下 血猶可用止㵼消食藥治之瀉不止者不治 痘色虚明如水晶十一二朝防痒塌用内托散加乾薑 丁香或木香散加粘米 人乳 酒 灌期逆症 灌時平塌不起淫濕不堅者至十二三朝尚有變 灌時灰白慘黯皮薄擦破無膿血者死亦有有膿血而 亦死者 灌時忽然失氣者脾敗而榖氣下陷也腸鳴者胃敗而 中氣下陷也皆死症也漿足後大便忽欲去不去者陽 明血燥也不治 帶熱便出紅色透頂而虚綻至八九日乾枯無膿者死 灌時而瘡未盡成膿或鼻凖頭先乾如橘子色或眉心 焦黑或耳輪先收或面頰兩邊先乾陷者此名倒靨非 正收也 諸痘纔灌而兩唇先黄破者死 灌時先如瘧後渇血死而色黯不時努氣如欲大便口 舌牙齦多白色難進乳飲食唶喉不已發大痒顛倒悶 亂抓破不復灌腫即成坑窟面部痘如火燒湯澆之狀 不待抓破而爛皆危症也 痘脚青色背心無膿吐瀉蜖多膿不過膝痘多目閉 灌漿三日症治 行漿第一日 乃標後第七日也前六日有熱者即解 熱無熱者即調理脾胃至此自然充灌若此時無膿頂 陷不起者由前失治故也用保元湯加川芎 當歸 粘米有熱症者去肉桂加乳酒調下五仙散或大成散 空殻痘由元氣虚脫須固元氣此時膿露者用保元 湯不應加還元湯合大成散 行漿第二日 灌膿宜漿滿若有他症不過外邪耳惟 無膿而色白晦陷者雖飲食如常别無他證亦必死用 調元湯加川芎當歸粘米救之 腹痛用丁香咳嗽用 桔梗貝母漿難充灌用保元湯合大成散此時猶身熱 無膿者多死 行漿第三日 氣血形色已定灌膿宜滿形色宜不變 即使膿雖不滿但潤澤光明猶可救也惟乾枯灰白遍 身如湯泡火燒或腹脹氣粗手足皮縐不腫痛者皆死 蓋痘有膿者必腫痛若不腫痛定無膿也 漿期雜症主方 治宜托裏化漿以保元湯無上飲為 主然後辨氣血表裏之虚實寒熱加減治之 漿期雜症加減法 氣虚用催蟄丹震蟄丹保元湯白 术散送下 血熱用催蟄丹同退火散無比散凉血地 黄湯四物湯送下 初熱表閉用黄金散同蟬蛻紫草 湯送下 黑陷無漿用排膿散同老酒送下 黑陷帶 水不起用震蟄丹同人參老酒送下已上各方皆朱恒 田三神散中方也以此而再變通之則善矣 若毒未 解尤宜凉血解毒用人參黄茋甘草加當歸川芎白芷 桔梗殭蠶粘米 六七日火不盡退胭脂紅而血不燥 用乾菊黄芩銀柴胡乾紅枯燥用補元湯加紅花丹皮 生地雞冠血 血滯用黄芩山查紅花紫草 滲脚紅 無火者用白芍有火者用屋游 血游用槐花紅花地 骨皮 毒盛色暗用連翹牛蒡犀角黄連紫草 溺赤 澁用燈心 發痘用桑蟲漿同酒漿芫荽汁隔湯頓熱 服煎藥過一時然後服 燥後借托用猪尾膏虚寒症 亦宜温補 頭面不灌用川芎 督脈未透用皂角刺 背枯燥用知母 膿清頂陷用人參黄茋 下臉不灌 用川芎當歸 上下俱不灌用人參當歸鹿茸 足不 灌用歸尾牛膝 足冷用桂枝牛膝 根窠枯熱用紅 花麥冬 淡白用川芎當歸 口渇用花粉麥冬生地 紅花丹皮 虚痒用白芷丁香首烏官桂 火痒用黄 芩骨皮 托膿止痒用殭蠶桑蟲白芷 抓破出血或 破傷風用保元湯加山甲 痛如刀割用黄芩白芍 骨痛用銀柴胡 壯熱不退用柴胡麥冬 十日前後 轉渇用花粉知母黄芩 頭痛用川芎 氣不順用木 香 寒嘔用乾薑附子丁香砂仁 熱嘔用山梔黄連 竹茹伏龍肝 喉痛用甘桔元參牛蒡山豆根 熱噫 氣粗煩渇用山梔黄連竹茹 手足厥冷用白荳 丁 香 氣盛發泡用茯苓白术滲之 四肢水泡用茯苓 白术芍藥青皮苡仁 發疔用生地元參紫草犀角紫 花地丁 痰盛帶水用油炒半夏 枯燥結痰用貝母 牛黄熱者用八寶丹 半膿血少用丹皮紅花山查 隂症用附子防風石菖蒲白术丁香丹皮紅花 虚寒 泄瀉用保元湯加訶子荳 甚者用荳 丸固本丸 吐瀉少食用煨薑陳皮縮砂仁 抓破出血用荆芥川 芎防風白芷絲瓜舊囊燒灰敷之 七日痘大㵼者急 補澁之若精神徤漿色正飲食進根血𦂳乃陽症也 雖瀉無妨看舌色用藥止之防手足有疔起挑破去其 惡血用四聖散敷之 熱瀉者痘色光明潤澤此餘毒 入大腸自行自止泄一次痘長一次切不可用止澁藥 痘色好便實能食者宜用四順大承氣湯之力宣通 之使毒不留于大腸而生他變 凡重痘十日内渾身 壯熱飲食少進只要大便黄稠目見物色能知滋味不 痒不嗆不渇舌尖紅潤手足心隂囊胸部俱得靨實皆 有生意可以審而治之 附金液無上飲方 此補藥之主方自灌膿至結靨皆 用之加減黄茋 必生用補表托毒灌 至手足方用蜜炙 人參 補中氣生津 液通血脈 陳皮 量人參 多寡用 桔梗 行漿至腹男換 牛膝女換苡仁 貝母 消痰 化毒 川芎 頭面 漿足 去 之 當歸 按身尾 用之 桂圓 五 個 薑皮 二 分 山藥 燈心 粘米 漿期應用藥方 人牙散 獨聖散 二仙散 催蟄 丹 震蟄丹 猪尾膏 大無比散 小無比散 參 歸鹿茸湯 參麥清補湯 周天散 宣毒膏 倍金 散 硃砂散 牛黄八寶丹 奪命散 木香散 異 攻散 荳 丸 固本丸 灌漿期内雜症 寒戰 咬牙 倒靨 發 嘔噦 欬逆 嗆水 吐食 泄㵼 發渇 痒塌 腫痛 便秘 溺赤 俱詳 各門 灌漿雜症治法 當灌不灌 氣血流暢則毒化成膿若至八九日起發 之後當灌不灌者與不起發而陷伏者分虚實治之 凡痘無膿不拘寒熱症俱用丹皮生膿 大凡氣血虚 寒者不能運化成膿宜用温補過十二三朝必至喘渇 瀉痢而死葢虚寒者必延久而後内攻也用參茋芎歸 湯千金内托散十全大補湯異攻散木香散 氣血實 熱亦不能運化成漿初宜清氣凉血解毒利小便使無 乾漿空倉之患五六日火盛者宜凉血活血解毒透毒 托裏以免乾枯過六日即死葢實熱攻冲臓腑最速也 妄用攻補必虚擡空殻以致于死用清毒活血湯紫草 湯連翹湯大小無比散大靈丹以退熱大成散紫草膏 以退紫如黄芩 黄連 犀角 荆芥 防風 蟬蛻 川芎 當歸 人參 知母 麥冬 山查 木通 紅花 地龍 丹皮 山豆根皆可選用大便閉用 宣風散承氣湯紫姑奪命丹 熱極毒熾恐復入心昏 悶而死非虚寒陷伏之比急用龍腦猪尾膏以解之 風寒感冐者當温散用桂枝葛根湯加黄茋 防風 白芷 穢氣觸冐者當薰解用紫草飲及薰法 初時 起發膿期變壞症者必因脾胃虚不能食或自利也若 出未勻發未透致毒陷者必誤認稀疎之過也 水泡 須以銀針挑看若有水無膿當温補以防作瀉用四君 子湯兼無價散 空殻無膿全屬氣分因產母弱不能 䕃養兒所致用異攻散愈後再補之 雖灌不滿 痘至九日漿雖灌而不稠膿雖滿而不圓 頂或平陷脚或濶塌者此氣弱不能領血也用保元湯 合四物湯加肉桂十全大補湯加乾薑 木香若無膿 之陷逆症也亟用保元湯加川芎 當歸 芍藥 肉 桂 木香 粘米 人乳 酒漿 膿不甚滿必飲食 少痰涎多用養胃開痰湯服内托藥頂暫起不久又陷 者膿未充足也用内托散倍加人參 黄茋 川芎 當歸 肉桂 升麻 乳酒或囘陽丹羅浮方 若氣 虚不能領血成漿乃于灌膿七八分之際忽然頂陷脚 濶漿水鋪開痘顆既破元氣益泄決不成靨矣兒㓜者 不治三四歲外者用無上飲加白术 芍藥 黄茋 人參可救若塌與肉平者不治 形色忽變 灌膿忽變者當辨其色變紅紫黑陷者血 熱盛也用當歸活血湯合解毒湯加升麻 葛根 漿 雖滿而色太紅根脚散漫無一線紅繞者血熱盛而未 解也九十朝必發痒用參茋内托散保元湯加蟬蛻 木通 荆芥 芍藥 山甲 漿滿為寒冷所鬱忽變 青紫黑色如葡萄者必驚恐所致也亟服肉桂即可轉 色若灌膿既足必無再陷之患 四五日頂漸平六七 日脚愈濶頂愈陷色全白如荳 者乃氣血大虚也八 九朝兼寒戰者是為倒靨用參歸鹿茸湯加肉桂 川 芎 白术或田單火牛湯 灌漿大半之際元氣弱陽 日消隂日長色灰白寒症悉具名反隂症宜開竅補精 温藥救之用奪命丹或保元湯加二神散大補化毒湯 固本化毒湯淫羊補漿湯或保元湯加川芎 當歸 丁香 肉桂 升麻 鹿茸 人乳 酒漿服藥後必 大渇索飲切勿與之俟索三四次方與之即刻頓成一 身血漿葢此藥勇烈不及化水成漿故色不黄而紅乃 血之正色也此後連服加味參茋白术散㵼不止兼用 厚脾散荳 丸或煉臍法無不愈者 又當看其皮之 厚薄薄者不過半漿厚者用保元湯加紅花 紫草 連翹 桔梗 當歸 木通八九日漿似足眼忽開陷 毒内攻也内攻者必悶亂煩躁根暈飛散若無此症而 唇舌滋潤用内托散加肉桂附子唇舌燥赤者用黄芩 黄連 皮軟縐嫩 痘雖起而皮嫩按之水漿就出内色不暗 名假壯痘必不能成漿毒必内攻用保元湯加丁香 川芎 粘米以提其氣服後有膿者可救一二 痘雖 脹摸過即縐此血至而氣不相依也必難收靨亦險逆 之症用參茋内托散加木香 肉桂 粘米或七珍湯 加山甲 粘米 乳酒 痘光澤如珠者嫩也臉必油 紅或初標有痰碎小攤紅痘色不堅若兩顴畧見蒼老 者亦有生意用保元湯加川芎 當歸 蒼术以徤脾 膿時最防痒塌抓破悶亂口噤揺頭手足亂舞直視 若精神清爽自誤抓破或痒不止要人按捺者亦不妨 宜大補以防痒塌用保元湯加川芎 當歸 殭蠶 白芷 乾薑 肉桂 虚人似實血熱似虚 有痘密毒盛氣血弱或煩渇或 咽痛或鼻衂此元氣不勝毒氣稟弱者多有此症既忌 寒凉又難温補十無一生宜用參麥清補湯救之 根 窠紅甚壯熱壅遏黑白相兼色暗而肌表不達形似虚 寒宜凉血助痘使毒氣流暢 手足不充灌 時候已過尚未充灌終為不美若四肢 已灌膝下流通亦無害矣若因脾胃弱而不灌者用越 脾快斑湯縱得收功日後手足關節腕膝處必發 毒 若破爛成片而不灌者不治 腰背肩臂破損 數處久着床席烏得不損但破損定 須腫灌若乾枯黧黑如火燒湯潑者必死 附案 一 痘七朝紅綻勻朗能食便調有行漿之勢但臂胯腫痛 如𤓰此手三陽虚而毒凝不散也補陽氣而腫自消矣 用人參 黄茋 當歸 芍藥 羌活 防風 橘紅 白芷 山藥 人中黄 痘頂有孔 膿未成忽頂有孔出水堆結在外囊空自 乾黑者此漏瘡也必死膿熟後窠皮亦熟水沸出因而 結痂頭額者有之此名堆屎收不與漏瘡同例葢漏瘡 者膿未成也堆屎收者膿過熟也 養漿先靨 痘正養漿面上諸部眉心鼻凖耳輪口唇 頰輔先乾黑者毒火内攻也宜攻補兼用服藥後乾者 復灌未乾者充滿空地出小贈痘上也不作膿不補空 或發 毒者次也否則不治用人參 黄茋 當歸 芍藥 生地 連翹 銀花 紅花子 山甲得手足 發 後用十全大補湯加連翹 金銀花若膿未熟兩 頰先乾皮肉未硬兼煩哭者毒入肺肝魂魄不清也欲 解毒則中氣反傷欲補中則邪氣正盛必死症也 實熱變虚寒 膿期有見實熱症而過用寒凉變出寒 症如氷硬嘔㵼唇舌淡白漿清痒塌之類延綿不治則 腹脹悶亂寒戰咬牙而死矣宜托裏湯為主加減 附 方 黄茋 人參 甘草 肉桂 當歸 白芍 白 芷 木香 陳皮 山藥 粘米 酒漿 人乳 寒 症重者木香散異攻散皆可選用 泄㵼去當歸加升 麻 訶子 肉 嘔用煨薑 腹痛用煨薑神麴 咳嗽用麥冬 五味子 水泡用防風 白术 白芷 抓爬爛用松花喬麥粉摻之 益元湯為元氣虚者 設也元氣素虚則火不易動故終始不移者若元氣素 實過用寒凉以致變寒者是火由寒伏也若又過于温 劑則藥下咽而無實之火炎炎起矣故立此托裏湯令 醫者斟酌施治如漿足而不減參茋唇舌紅而不除桂 附必有實實之禍失明肢廢夭扎者皆從此始也醫貴 識病故六日前看唇舌六日後看舌胎此用藥之樞機 也有舌胎者清之下之胎白者温之補之不胎不燥不 淡白者平之調之當此毒盛之後概用温補焉能無悔 乎 虚寒變實熱 膿期純虚症仍用益元湯為主 人參 黄茋 白术 甘草 廣皮 當歸 川芎 桔梗 升麻九十朝加黄芩 芍藥雖有加減皆是補氣血 之藥十神湯切不可用 虚症如寒戰泄瀉痒塌之類 亟用木香散異攻散酌治之如膿色一定唇舌轉紅又須 除去惟照益元湯加升麻 桔梗 白芍 茯苓以助 收斂不可偏執温補也 若虚症而反見腹脹喘急便 閉而渇用麥冬湯主之 咽喉乾燥此是虚症變實非實 症也用滋隂潤燥湯倘誤用疎利則方生之氣又轉而 虚脫矣 或問益元湯首尾不可易得毋太泥用補殊 不知用藥有訣惟舌為凖能識唇舌而進退之多用少 用均無不可何泥之有 膿期治案 一痘窠空無膿此氣虚伏陷也幸人事清 寧飲食如常用補中益氣湯歸茸湯而愈 一漿滿而 根血淡紅痰涎湧盛日晡潮熱咸以虚治用保元湯加 川芎 當歸 陳皮 貝母不效不知此隂虚火盛生 痰也用六味地黄丸加人參 肉桂 附子温之而痰 絶熱退又用補中益氣湯而愈 一漿滿痰盛食少便 溏此脾胃弱不能運化精㣲使津液凝滯用六君子湯 加炮姜而愈 一漿足忽㵼身冷自汗此虚症也以保 元湯附子理中湯加肉果而愈 一漿足色不蒼蠟此 脾弱也脾主結痂用保元湯加白术 陳皮 白芍 蓮肉 官桂收厚靨而好若痂薄如麩只以參苓白术 散主之 一九日無漿倒靨獨根窠歛束以保元湯加 山甲 官桂又以水楊湯浴洗頭面手足復起成膿而 愈 一九日正面無膿自口以下皆紅綻能食便溏乃 氣弱不能升于面以保元湯加白术 白芍官桂 肉 果 升麻十一朝補出贈痘各部漿俱足又服小異攻 散而愈 一正面漿足四肢身體無漿能食便溏完榖 不化此脾隂弱不充灌用參苓白术散加附子 兎絲 子 肉果又用河車散而愈 一八日空殻無漿此氣 血弱不能發毒用補中益氣湯發疔四五而安 一八 日倒靨泄瀉煩渇寒戰咬牙此虚寒症用異攻散而愈 一八朝頂陷漿滯焦紫此風寒鬱閉也宜升散用紫 蘇飲水楊湯浴使藥藉湯浴上升毒隨煖氣而發而愈 若小兒即浴頭面手足用補中益氣湯調理 一漿期昏 睡不醒便溏能食乃脾弱倦也用歸脾湯加白芍 山 藥 苡仁 蓮肉 一漿不易充根血赤色煩渇溺澁 舌燥便閉咸謂氣虚不足于津液用保元湯加麥冬愈 不行漿不知此血熱未解温補反助火邪用犀角地黄 湯又四順清凉飲利之漿足而愈 一漿足忽一齊結 痂乾紫能食調和此火迫而收之太急倒靨症也用補 兼攻發之劑十四日四肢腫痛發 膿成毒化而愈 一痘九朝毒火悶瞀死棄之沙灘視其手足動掣色雖 焦紫形尚綻突得水氣而火衰故復甦也治以犀角地 黄湯而愈亦有得土氣而解者 一七朝根窠赤痛便 閉溺澁煩躁飲水用清解藥不效此熱毒内藴也用大 黄 當歸 赤芍 甘草及犀角地黄湯而愈 一漿 足紫黑熱盛便閉乃毒壅也以黄連解毒湯加連翹 牛蒡而愈 一漿期便血溺血多睡神昏此邪乘血虚 而入心也用犀角地黄湯安神丸得毒盡外出以補中 益氣湯加麥冬 棗仁而愈 一季春患痘妄言晝夜 不眠七朝尚未寧其形色俱順此心膽二經火熾也以 犀角地黄湯加龍膽 柴胡而愈 仁端録卷六
欽定四庫全書 仁端錄卷七 明 徐謙 撰 陳葵 刪定 收靨賦 痘出八九日來應結乾紅痂疕如或少有不順坐此方 作膿窠漿成蒼蠟自宜次第收成身重發熱停漿不易 結痂此則陽亢隂虚引以清涼收歛痘瘡焦落辨别隂 陽人中上下先靨為良若是足腰先歛黒多凶少吉要 提防兆自唇吻兮漿吐結如珠粒斷人唇中兮却分㸃 以意量顴上平乾兮慮乎倒靨額間先收兮謂之不祥 痂不着而壅腫兮因榮血之淖澤瘡盡裂而縐掲兮此 衛氣之殘傷漿足氣促恐因痰壅而然忽爾發驚乃或 小便閉結便閉未通裡氣熱而涼導便溏不食中氣虚 而温養熱傷皮毛兮肺金不收餘毒濕傷肌肉兮脾土 不燥殘漿頭瘡膿灌不平兮孤陽不生足瘡包水不乾 兮純隂不養 頭為陽足為 隂氣血難到 飲食减少兮引日而斃煩熱 増劇兮倐忽而忘如見氣虚而塌陷温補可興若或倒 靨而焦黒攻發則活泄㵼安寧虚而少毒能食便結實 則無邪肺寒自然利膿温補為上臟毒必定便血解利 為先挫喉聲啞漿行飽滿亦無妨塌痒咬牙便實聲清 猶可治靨来痂硬變症終無疕脫如麸湏愁餘毒攻發 或至太過潰爛難行收拾身熱若見燎人泡發燎漿可 畏空遺痘殻不成痂只為漿清熱重腹脹喘呼而塌陷 皆由毒入内攻出來不灌黄漿痂疕猶如血赤若曽于 先此症斷之極美胃氣絶則口唇腫硬肝熱盛則目睛 弔白喘㵼煩渇要辨虚實寒熱或㵼或溏好飲湯者虚 寒也便實身熱好飲冷者實熱也喘急發于㵼後總是 氣虚而斷便泄繼以渇飲豈為内熱而然泄㵼而煩渇 不止理冝補益升提好飲而發渇愈甚尤當分别虚實 内虚寒戰痘瘡無變只温經漿足難收便實熱蒸湏解 利進清涼以助結痂叱補法而防過益調氣血以成功 徤脾胃而收拾 靨期總論 痘不問疎宻但以出盡而無留伏為佳次第而出大小 不等至漿靨之時于空隙之處出猶未已是為出盡無 伏也一齊擁出後無補痘是謂出不盡有伏也發之透 者細觀手足若充拓飽滿方謂之透葢手足位逺若平 塌不能成膿此毒不能旁達四肢必復陷而入也是為 發之不透收之齊者不疾不徐自髙而下痂皮潔浄中 無潰爛方謂之齊若收太急或不成痂此必有熖火逼 之也是為之收不齊若此者皆有餘毒 收靨不可以日數拘也輕者易出而易靨重者難出而 難靨復辨其輕重標本形勢故人中為任督二脉交㑹 之中自初以至收靨皆先决于此謂隂陽和暢也飲食 如常循序漸收自人中以及兩顴腰背額上太陽手足 無他症者吉漿足只服補脾利水和氣之藥故靨期胃 弱者先補脾有餘毒者先解毒雖有襍症不可過用寒 熱之劑致傷胃氣 顔色慘黯初時冝于活氣血謂脾胃劑中兼解毒舉發 否則必有餘毒瘟疤之患 若未足收不速冝發餘毒或生怪症輕者殘廢重者夭 亡 若先收頭顱手足心者為邪氣攻心内臟先壊不可救 也必不得已服五苓散 正收 元氣實者痂必循次而實結如口角與陽物先 結正收也身漸輕快腫漸消解眼朦朦而欲開能食便 調從上至下而收結厚色猶紅痘事畢矣 遲收 髪際以上陽中之陽也足膝以下隂中之隂也 所以二處獨宜遲收若二處先收者一謂孤陽不生一 謂寡隂不長皆凶候也若遍身收惟此二處不收徃徃 勿藥自愈至若延綿日久又為隂陽不和用四物湯去 地黄加牛膝 升麻 紅花 荆芥 鼻上先收言吉言凶其論不同總之未收時要㸔膿色 既收時要㸔靨色 有似靨非靨者湏當辨明成膿之後鮮明肥澤飽滿堅 實手抵之瘡頭㣲焦硬者此欲靨也痂殻圓湛無凹凸 乾結如螺靨滿面膿囊結聚如珠子磊落可觀無有滛 濕破濺者乃正靨也惟兩耳與身上同收謂之不合格 若頭穿膿出堆積如雞屎者次也皮似膿出痂薄如紙 者又次也爛不成痂膿汁腥臭者下也如已過期譬如 𤓰菓熟久則爛此造化之常還作順㸔若未及期則為 斑爛變倒靨而死 凡危症氣血本虚必因多服補劑而有膿色當收靨時 雖有熱症只可于補劑中少加涼藥若竟用涼藥或下 利藥欲令速靨則虚者重虚毒反内攻而死矣 闗魆痘靨 痘靨至闗魆𦂳要處猝然而死如被鬼魆是也良由發 毒太過逼盡元氣痘難灌充無力收功外囊似實内氣 已脫亦有不謹外邪逼毒内攻不節飲食致傷中氣皆 能回靨至各闗轄而死如頸上喉突氣窩肺之闗也餘 可例推一臟氣絶則至其闗而死 水靨 膿乆過熟漿水淋漓竟不結痂能食者内以葡 萄時時食之為其能收靨也外以枯螺滑石等末摻收 之 中靨 根窠紅紫毒尚未盡靨後重復行漿結實如雞 屎冝生血解毒 秘要四種倒靨症 弔喉症 脾部之靨四邉殻起離肉中間釘住肉上不 脫頂有血痕如繩吊之狀靨至喉嚨而死此毒復入脾 也靨未至喉者可救用連翹 桔梗 薄荷 前胡 各 八 分 射干 枳實 天花粉 山豆根 各一 錢 錐心症 人中四圍靨起中心釘住不脫靨至心頭如 錐入心痛極而死此毒復入心也靨未至心者可救用 蓮肉 一錢 五分 青皮 陳皮 各一 錢 香附 石菖蒲 荆芥 通草 各八 分 牛黄 二 分 當歸金鐶水煎 定星症 滿面靨起四邊中心釘住不脫靨至左腕眼 必直視不動未至左腕用陳皮 茯苓 逺志 當歸 白芍 甘草 蓮肉 川芎 攛白症 前症靨至右腕眼白必上攛反視未至右腕 用逺志 茯神 麥冬 山梔 石膏 通草 南星 甘草 朱砂水煎服 已上通用蘇合油和生蜜潤之 或腌雞油代之 玉髓十六種倒靨 魚鱗靨 半邊嵌肉半邊脫肉惡痛身熱喘急 半篷靨 一邊脫一邊留喘急頭痛 一字靨 兩頭脱去中間留一帯惡𠻳壯熱 神針靨 四圍脫起中心牢固痛極而吐熱極而詀 盤蛇靨 中心脫去四圍鑲嵌煩躁作喘睛竪手撒 鎮心靨 四圍捲去中心獨存面浮氣喘腹痛飽滿搦 搐 螺螄靨 脫靨後中心出惡血惡痛浮腫即死 榴皮靨 脫靨凹白腹脹即死 梅花靨 痂去而色白宜補 還魂靨 遍身脫盡而頭頂三五靨不脫破損又感風 邪必死 命盆靨 跌撲以損元氣或客外邪亦死公孫太白三 五粒不脫者忌之 望月靨 眼部一粒牢嵌時時出血用當歸湯洗之 闗池靨 氣喉底下一粒不脫去之喘促而死 渠塘靨 一月而痂不脫冝保脾胃若嘔吐泄㵼者死 鈎鏤靨 二月而痂不脫體虚焦熱眼腫吐血者死 原 闕 靨 三月而痂不脫此㝡凶之兆壯熱泄㵼者必 死 靨期斑爛等症 起脹時當發散而不發散則毒氣閉塞以致喘促悶亂 不當發散而發散則空虚邪入毒發于裡風應乎外風 火相搏尚未成膿遍身潰爛此名斑爛與膿熟潰爛者 不同其潰爛者火勝也熱勝内腐火生于空非虚不然 乗之以風其熖益烈 靨期潰爛湏當㸔其有無成膿皮肉潤澤膿水浸淫方 有生意若已成膿而潰爛是毒已化能食無他症者不 妨但當和脾胃避風寒慎飲食自然平復 倒靨以致潰爛此氣盛血虚無收歛也因前失于養血 過于補氣所致宜用犀角地黄湯加川芎 當歸 悶亂詀妄陽極隂生重發毒瘡不能結痂遍身潰爛此 氣血兩虚也宜用十全大補湯加麥冬 山藥 棗仁 遍身潰爛和皮脫去亦名倒靨此中氣不足毒氣内陷 也用保元湯加當歸 川芎 木香 乾薑 山甲以 托之外用大黄 龍骨 赤石脂為末敷之若皮膚不 知痛贈痘不補出名為内攻不救 膿未成而潰爛者則衛氣暴泄津液不榮冝調脾進食 安養榮衛生肌解毒用十全大補湯去肉桂加荆芥 防風 發表太過陽氣不守臟腑自利内虚斑爛急宜救理用 木香散隂厥者用異攻散 衣被過煖向火飲酒過熱以致潰爛不痂者急冝安置 清涼托裡解毒以黄茋 白芷排托青皮 桔梗理氣 防風 蟬脫疏表甘草 牛蒡解毒 潰爛無皮膿水流粘用内托散去肉桂加荆芥 防風 外敷敗草散秘㫖蘇葉方 痒塌抓血而斑爛用内托散加首烏 木香 蟬脱 牛蒡 白芷 潰爛而兼雜症如兼便閉用牛黄丹兼煩躁用山梔湯 猪尾血調冰片敷之兼大便自利用豆蔲丸 暑月熱甚而潰爛用水楊湯浴之卧芭蕉楊栁葉上 過汗内虚或飲水多而潰爛用保元湯加防風 白芷 蒼术 茯苓或除濕湯痛者用敗草散黄土散滑石末 痒者用綿紙捲荆芥穗成條燃煤乗熱刺痘上或乾荷 葉薫或茶葉歸茋烟薫若已成膿過期不靨潰爛淋漓 膠粘疼痛非發之太過必補之失宜用敗草散滑石末 惟成片枯黒如火燒湯潑者死 攻發太過中氣不足潰爛脫皮者倒靨也用保元湯加 連翹 牛蒡 薄荷 桂枝 木香或十全大補湯加 牛蒡 連翹 因過補而不痂者用枳殻湯加防風 牛蒡 芍藥 苡仁或五苓散 因過服熱藥臭敗潰爛者用小柴胡湯合回漿散或天 水飲猪尾膏小無比散或用蜜陀僧 滑石 白芷 螺殻研末敷之或將絲𤓰葉 扁柏葉隂乾為末摻之 或黄連 輕粉為末調桐油敷之或猪肝汁研芒硝塗 之或蛤粉敷之或服荆芥 防風 白芷 升麻 連 翹 牛蒡 黄芩 甘草 坑爛不收口者用滅瘢救苦散合百花膏敷之或三黄 末合綿繭散敷之或生肥散或當歸太乙膏貼之或用 松香醋製研末拌燈窩油捲草紙内燃火滴油塗之或 用白螺殻 喬麥麵盛嚢席上襯卧 内自結實外浮空殻脫去名坐漿回又名從漿回不妨 潰爛出血名陽瘡出血破腫作痛而不乾者名疳蝕瘡 皆生陽分服大補湯敷綿繭散若生于肢節虚軟氣血 少處血出色變腫痛漸開者不治 若倒靨出血不止名回陽泉連用胭脂胚加血竭救之 立止胭脂胚要火煆存性用若在胸脇不治 凢遍身潰爛者為為症瘡止數處潰爛者為疳蝕瘡皆 因氣虚血弱風寒相搏腠理津液澁滯而然也用後方 治之使毒水流出 治潰爛各方 滑石散 滑石 白芍仝煎一時去白芍又水飛過加 珍珠末摻之 敗草散 𦍑活 獨活 前胡 柴胡 川芎 茯苓 只殻 桔梗 人參 甘草 摻藥方 牛黄 冰片 輕粉 雄黄 黄丹 白芷 龍骨 乳香 沒藥 川椒 血竭 等 分 為末摻之或油 調塗之 蒺藜散 白蒺藜 淡豆䜴 等 分 醋水調塗 青金散 白蒺藜 山梔 青黛 膩粉 等 分 為末麻油 調塗 綿繭散 繭子 入白 煆 蜜陀僧 白芷調塗 韶粉散 韶粉 一 兩 乳香 三 錢 輕粉 一 錢 猪油調塗 生肌散 黄柏 五倍子 甘草 地骨皮 等 分 為末摻 之 又方 象皮 白占 龍骨 煆 血竭 輕粉 地鱉蟲 白石脂 各一 錢 赤石脂 四 錢 乳香 沒藥 各一 錢 冰片 少 許 摻之 又方 滑石 四 兩 寒水石 白芷 蜜陀僧 各二 兩 枯 螺螄殻 牛矢 各二 兩 又方 絲𤓰葉隂乾為末摻之 又方 菉豆粉炒至象牙色為末摻之 又方 象牙末 白殭蠶 孩兒茶 油脂調敷 又方 苦參 酒 浸 牛蒡 荆芥 蒺藜 首烏 荆芥穗 酒糊為丸竹葉湯送下 附潰爛痘案 一痘手足腕膝之處瘡窠連串作一大塊膿化成水停 蓄于中恰如囊袋皮不破水不出乃裡肉已好皮剰于 外也用針决去其水乾落而愈 一痘痂脫盡惟正額一粒潰而不歛四九日後作痒破 出臭膿聲啞悶亂而死 一惟頭上一粒不歛卄八朝痒甚出蛆盃許聲啞悶亂 而死 温疤畨瘢 痘已從頭至足已脫痂矣忽然發熱舊疤内重復出痘 灌膿作痛若調理失宜則破囊腹脹隂陽不分死在旦 夕 復灌頭面防腮頬穿如漏井眼沿穿如湧泉 復灌腹背防遍身釣痛如蜂躉皮肉深爛如沉石 復灌手足防直而不屈如筆或屈而不直如罄 復灌陽毬防隂囊皮爛而脫 已上各症皆因收痂太驟毒氣未盡或誤温補多啖肥 甘或見風太早所致若調理得法則邪毒外散决無此 患用歸尾 荆芥 防風 連翹 牛蒡 金銀花 天花粉 苦參 甘草或荆芥敗毒散加人參外浴水 楊湯若變痘疳瘡用苦參散 初標失散餘毒故發于痂後重者遍身倒爛輕者一二 處重發用四物湯加黄芩 黄連 苦參 荆芥 防 風 苡仁 連翹 銀花外用綿繭入白 少許火煆 温疤方 赤豆 山豆根 苦參 麻油入竹筒内火 煆取油調三黄末塗之 又方 苦參 三 錢 梹榔 一錢 五分 硫黄 一 錢 明 五 分 共為末摻之 痘癩 氣血虚弱外受邪氣内留餘熱風熱相摶搔痒潰敗名 曰泄氣乆而為癩宜大補氣血清熱解毒若至敗面墜 鼻崩唇盲目肢體殘傷不死亦為廢人用十全大補湯 合苦參丸外用滅瘢救苦散塗之 收靨順症 毒已出盡膿乾如蒼蠟色蓮肉色肥皂色葡萄色皆有 神氣從口鼻兩旁面部收起至腰背胸腹而下然後額 上與手足一齊收痂逐漸脫落内外無症身漸輕快飲 食二便如常 有大如菉豆易于漿行口唇收起頭面與身一齊靨如 螺螄靨者吉 有初㸃時尖頭即起頂上略見膿漿五六七日之間即 收痂甚速者吉 靨期逆症 爛如塌餅臭不可近目無神光者難治急宜大補氣血 托毒收歛用内托散加黄芩 白术 初㸃碎小起脹紅綻漿薄收速狀似魚鱗損于皮中必 至四肢發毒湏治之使再行漿則毒方盡用保元湯 破損無痂狀似竹衣速宜内托徤脾使復灌膿可生用 保元湯加川芎 當歸 山甲 角刺 諸處未灌而唇口上下先收者毒攻脾也 未靨而口唇白先爛及舌者胃爛也 頭身未靨而脚先靨者隂勝陽也 遍身發痒抓破無膿捲如豆殻皮薄如梅花瓣者假靨 也 玉髓云天府不充一陽不峻兩顴不起靨平皮貼靨帶 飄蓬痂去皮白痂脫窩潭目無神氣鑲嵌乾枯偶軋皮 脫三焦有破皆危候也 收靨死症 灰白痒塌寒戰咬牙吐㵼腹脹飲食不進爛咽唇白歪 舌昏悶作坑尸臭手足動揺面瘡已破腫消目開未痂 倒靨 頂上有孔流水如天瘡或自出水而乾黒 口渇煩躁不食不睡内有毒也不食而口唇常動如食 狀額如堆屎鼻凖兩傍乾黒口唇焦迸皮掲嗆水失聲 痰壅喘急兩腮乾破如石痂皮不脫目開咽爛腹痛目 無神足冷至膝脉細無力靨至頂下胸前住定 遍身皆靨内遺數粒不靨猶能殺人 收太急者一時痂盡一痂即落也此因火毒煎熬津液 氣燥血枯以致速乾正欲回漿先從手足靨起此必膿 未足也若聲啞喘促煩悶不食死期近矣否則必為目 疾為 毒諸症疾甚至横夭用五仙散治中散以救之 亦幸而生耳 凡痘不能回漿結痂以致危而或死者皆因膿期失治 之故 收靨四日症治 收靨第一日 此時痘漸回漿色暗如菉豆色若有吐 㵼者是元氣内傷也亟用米飲加生薑汁化保活丸治 之 若因吐㵼以致陷伏者加大成散五苓散 若形 色俱正有不回漿者氣血不足也冝輕補之 若向來 不失調理膿漿完滿猶不回漿者不宜妄藥但從容以 待之不可過補致生 毒 收靨第二日 正當回漿結痂或因觸穢痒塌内陷而 難結者用酒下大成散或五苓散仍薫香解之 或因 外感風寒用薑湯下治中湯 或因飲食寒冷而吐㵼 化下聖功丸 遍身搔破尚有數個紅活者猶有可救 用異攻散若手足冷而寒戰洞泄痒塌者是極隂無陽 也 將欲成就之際却色淡者治冝助血用川芎 當 歸 芍藥 紅花之類 全白如菉豆殻者因初時飲 水太多故靨不齊用小柴胡湯加枳殻或少用四順清 涼飲 小便澁者用大連翹湯甘露飲麥冬五苓散 收靨第三日 至此冝多結痂若乾紅無膿不結者死 咎在失於調理 痘瘡用藥自有權度大小二便不可 不通秘則壅遏毒氣而變生若大便自利黄黒色乃毒 氣已减不必用藥但少用化毒湯可也然必壯熱神躁 不思飲食者可服 化毒湯方 金銀花 二 錢 嫩紫茸 升麻 甘草 各五 分 加 粘米 五十 粒 煎服 收靨第四日 自上而下者為順靨自下而上者為逆 靨靨起手足而腹脹滿者重不可以其收痂已定而概 謂之吉也用五仙散治中散 靨期主方 别無他症者用保嬰百補湯為主若有他 症照膿期及後開雜症加減 保嬰百補湯方 人參 白术 茯苓 甘草 陳皮 當歸 白芍 山藥 熟地 桔梗 蓮肉 大棗 靨期雜症加減法 有熱用主方加黄芩 連翹 木 通 有濕用主方加猪苓 澤㵼 防風 蒼术 不 易靨加歛膿散 氣虚加黄芪 官桂 十日九日用 益元湯加黄芩 芍藥 腐爛不收用防風 白芷 白术 口渇用五味子 不成靨用蓮肉 芍藥 茯 苓 白术 麥冬以歛之 靨速用附子以補其氣後 再加人參敗毒丹 痂不燥用白术 白芍 五味子 爬破痂爛目閉復開珠赤身熱用人參敗毒散 牽 搐用熟地 薑汁 炒 𦍑活 防風 菖蒲 獨活 痰擁氣 急用黄芩 茯苓 麻黄 靨期應用藥方 原 闕 靨期雜症 發熱 倒靨 腹痛 昏睡 發臭 泄 㵼 眼疾 毒 潰爛 發出癮疹丹瘤 口牙唇 舌生瘡 便下膿血積滯 靨期雜症治法 收靨太速 熱而便實者宜㣲利之以徹其毒以當歸 丸主之或用黒牛糞後尖燒灰毎一兩加枯大黄三錢 黒糖調如圓果大每服一丸㣲去穢毒以平為期 觸硬成疔 漿滿觸犯黒陷深爛中有硬肉者即同疔 也若在胸腹深如田螺必穿臟腑遲則不救惟頭面手 足可治冝先挑出其根嚼生黒豆頻罨之候至肉平用 解毒膏生肌散歛之 險非結痂 漿未灌頂未滿忽然腫退目開痘脚散濶 盖因津液枯竭氣血虚少内毒未除症之極險者非結 痂也連用四君子湯加荆芥 連翹 防風 桔梗 麥冬 兩耳先收 當辨耳之冷熱治之耳冷者用枸杞子 破故紙 知母 當歸 白芍 山查 陳皮 白术 乾薑 耳熱者用黄連 黄芩 川芎 厚朴 甘草 當歸 白芍 木通 不及期而收歛太早防發餘毒身無大熱者用白术散 解毒飲若身熱者只用解毒散加金銀花五錢 收痂遲難 收太遲而食少者中氣虚不能充就也用 參歸解毒湯加蟬脫或保元湯敷敗草散以温表調中 不食用人參白术散去葛根 加肉桂小異攻散加 木香 青皮 當靨不靨 非氣虚必血熱也從唇舌之紅白辨之 氣虚用益元湯加人參 黄芪 丁香 肉桂 血熱 用百補湯為主加黄芩 黄連為佐 泄㵼氣虚 必手足厥冷寒戰無陽以歛之也用木香 散異攻散參苓白术散加蟬脫外敷敗草散 二十日 後多肢厥用丁香 肉桂 表虚不脫 表虚以致痂疕粘皮不脫者用保元湯加 川芎 當歸 官桂 裡虚不歛 裡虚血盡以致濕潤不歛者用保元湯加 黄芩 白术或六君子湯 氣血兩虚 失補氣血痂皮不脫更加沉重者用十全 大補湯加麥冬 棗仁 血虚靨不齊者用四物湯加 蟬脫 風寒遏抑 以致難收者用薄荷 肉桂 赤芍 牛 蒡 殭蠶 防風 川芎 當歸 蟬脱或五積散桂 枝解毒湯或姜酒調下治中散 寒戰咬牙者化下聖 功丸用乳香燒烟薫衣被 糊塗成疔 若正靨痂起自脫或面上收足成片瘡頭 雖焦中蓄膿漿者此是原痘太宻糊塗成疔所以毒壅 于裡不能起發作膿結痂也用滅瘢救苦散和百花膏 塗之膿盡成痂矣 炎暑熱蒸 以致不靨陽盛隂虧也宜清涼解毒用甘 露解毒湯人參白虎湯或用犀角 猪苓 澤㵼 麥 冬 骨皮 木通 連翹 甘草外敷清涼散天水散 大便秘用宣風散𨗳之 過補裡熱 便閉裡熱或温補太過以致不收者冝涼 解㣲利之用三黄末或宣風散蜜導法 毒盛不痂 血泡脹起而不痂者用猪尾膏 頸腰不痂 毒盛而頸下腰下不結宜清之 便閉用 當歸解毒湯 溺澁用四苓散加黄芩 黄連 木通 滑石 飲水淫濕 因飲水淫濕不收者冝内滲其濕外燥其 表用除濕湯五苓散或四君子湯加防風 白芷 桂 枝外敷敗草散 症危脉在 精神已昬飲食俱廢僵卧如尸而不結者 胗其脉猶洪實調匀急治以升麻散火湯加當歸 黄 茋 木香 青皮 蓮皮連進三劑得壊症復起贈痘 復出人事清爽飲食如常者吉 不焦色好 元氣不虧膿足毒解至靨期乆不焦只看 痘色好亦不妨宜補脾利水而痘自歛用蟬退散或回 漿散象牙散或沸湯調黒沙糖飲二三盞結疤而愈但 沙糖不可早與之恐引痘入目也外用紫草煎油塗之 收痂發熱 欲結不結欲落不落不可純用氣虚補藥 靨期非微熱不能熯膿結疤若蒸蒸發熱口渇煩躁此 雖似虚而毒亦未盡也宜解其毒退其熱而痘自收也 用清表散毒湯或當歸 芍藥 人參 柴胡 秦芁 骨皮 淡竹葉 脾倦用苡仁 茯神 痂黒用連翹 銀花 溺澁用澤㵼 木通 燈心 痰𠻳用桔梗 花粉 渇甚用麥冬 烏梅 五味子 身熱渇者脾 胃虚也宜用 白术散木香六君子湯 煩躁手足熱 欲冷飲者脾胃蓄熱也用人參麥冬湯 五心熱日晡 潮熱面赤心煩者肝脾血虚也用四物湯加逍遥散歸 脾湯 便閉用四順飲解毒湯 不靨作變 虚弱痘九日至十二日不靨或變白變水 泡與初㸃灌期不同切不可用保元湯中有黄茋恐助 氣壅塞也急用補血散救之 反蝕正氣而熏灼頂破 膿出堆聚如乾飯如碎松香無痂者必口有熱氣腹滿 悶亂掀衣若不清解邪毒攻心為害不淺用生犀汁調 六一散或宣風散猪尾膏 餘毒未盡 用加味平胃散加味白术散 餘熱未盡 狂言弄舌痴醉之狀此先前失解有餘熱 未盡也用宣風散 過服熱藥 初熱時過與熱藥發之見㸃後又以熱藥 補之以致停漿不活或中隳而不包縱包必不結即結 必不乾此症多于漿後見之用黄茋五味散 過用涼劑 以致寒濕侵脾滑泄氣短倦弱不靨急宜 安脾可免痒塌倒靨用除濕湯以内滲其濕胃苓湯以 和脾安胃 虚寒頂陷 灰白頂陷吐㵼寒戰咬牙用木香散内助 丹 作痒用當歸 白芷 蟬脱 足冷氣促用附子 水泡去其惡水而膿自乾倍用茯苓 白术 痒塌 穢觸痒塌内陷者用酒調五仙散外燒袪穢丹 熏被内外夹攻使其依舊發出者可救 爬去皮 遍身爬破仍存幾個根脚紅潤光活者猶有 生意用治中湯救之 皮去而猶有血水者可治用保 元湯加川芎 當歸 忽然不食 乆不食而今思食自少漸多此胃氣復也 方始能食而多食無節乃胃敗火盛邪火殺穀故也名 曰除中猶燈將滅而暴明 泄㵼 九日十日結痂至半而作㵼者不必慮乃陽氣 内回非灌膿時比也切忌止澁之劑若一誤用必不食 而變痢用保嬰百補湯加茯苓 白术 唇舌紫黒 收期而唇舌乾紫連結渣滓而頬紅色者 將成肺 也用解毒湯加麥冬 知母 百合甚則大 連翹飲加桔梗 知母 棗仁 收痂體痛 此必發毒也諸痛為實外痛而内快也外 快則内虚矣冝活血解毒 不結復灌 先因皮薄破損多用補藥雖能逐毒或膿 重復腫灌然正氣終為邪奪至此仍衰不能遏毒成痂 身復發熱也用參苓白术散大補湯 復灌補痘 能食便調補出贈痘更無他症者吉此正 氣尚强發毒出外也否則漸成蝕瘡難治 復灌不救 如不食成餅焦裂崩塌諸壊症悉具者不 治 已靨作變 痂乾圓滿忽又戰慄妄言煩躁發渇乾嘔 者正氣不接濟也用生脉散加燈心 收遲發厥 十三日痂落者上也十七八日次也二十 四五日者下也至此血虚氣虚每多四肢厥冷急宜温 其脾胃用木香散倍用丁香 肉桂不可恃其上身既 收而玩忽之也 乾痂不落 八九日目腫㣲退痂似乾而薄如紙或有 内毒未除亟宜補血涼解失治則變凶也 痘痂氣息 痘至成痂時必有氣息但㣲有辨腥臭者 佳尸臭者死全無氣息者必有餘毒也 痘痂不脫 乾硬嵌入肉内日久方脫遂成班痕用韶 粉散真酥蜜水調之或乳汁蜜水調蜜陀僧末塗之或 鷹尿白散馬齒莧散四白滅瘢散蒺藜散俱可選用或 生蜜蘓合油調塗四邊無蘓合油以腌雞油代之 妄治生變 脫痂未盡内外無邪只宜慎飲食避風寒 而已過治之反傷其正以生變妄補之反加煩渇身熱 發瘡發斑發疹諸症蜂起矣 脾虚不脫 當防變症 撏損 肺主皮毛脾主肌肉其氣不足故難脫不可撏 損復灌畨覆潰爛多成疥疾用調元固本湯或人參白 术散加黄茋肉桂等藥 發表太虚 以致肌肉不宻無力收歛粘肉不脫發痒 者用人參固肌湯 餘熱不脫 因餘熱為患當脫不脫者用大連翹飲去 紫草 甘草 加地骨皮或辰砂六一散紫苓湯外以 蜜水調入滑石末塗之更妙 血熱血虚 以致不脫者宜保䕶勿令見風用人參 一 錢 五 分 芍藥 三 錢 炙甘草 一 錢 麥冬 五 錢 五味子 六 錢 懐生地 金銀 花 各四 錢 水煎 熱留肌表 過用辛熱熱留肌表痂雖乾好粘肉不脫 者用升麻湯加荆芥 防風 蟬脫 連翹以去肌表 之熱即脫 頭面不脫 只有頭面不脫者毒流陽分也用大連翹 飲去柴胡 甘草加白芷外用羊嗣骨散塗之 痂色分治 十二三日色如火燒烟薫者生死易决音 不清食不入破處乾枯煩亂不寧死症也聲音清口能 食爬破淋漓睡卧安寧神清氣爽生症也宜分虚實治 之唇舌潔淨宜温補而兼清解唇燥舌胎冝解為上解 後胎自然去繼以平和則攻與補兩得之矣 十日補利 痘至十日而補脾利水言其常也若險症 至此方始作膿何可概用苦寒也苦寒滲濕乃膿足毒 重用為後隊耳當灌膿時何可謬施乎痘限日期為初 學計耳治法在心思巧妙當補則補當㵼則㵼勿泥死 法始可為醫耳 靨期治案 一漿足靨疤忽然紫黒穢氣觸也用十全大補湯加木 香治之而愈 一痘痂厚而乾燥身熱咳𠻳風寒客肺也用麻黄湯取 㣲汗而愈 一痘痂麸薄粘而不脫昏睡肉熱脾虚血少也用調脾 養榮湯而愈 一痘痂乾黒不脫身熱煩渇不寧悞以為不足之故大 補之枯槁而卒 一痘同前症以犀角地黄湯加連翹 牛蒡火漸平而 痂脱此毒火盛則水涸之故也 一痂厚乾黒不脫身熱煩渇詀妄不寧火虚血熾也用 四物湯合生脉散加棗仁而愈 一漿清痂如麸此正氣不足不能化毒也以補中益氣 湯加山藥兩曲池發 毒而愈 一痂白如麸便溏減食中氣不足也用參苓白术散加 陳冬米肉果而愈 一兒大痘順漿足恃其順而飲食不節以致腹脹漿停 色滯用消導藥而漿不足如故此食雖消而正氣受傷 當調脾益氣助漿收歛竟失于治至十四朝變内虚倒 陷漿反化水方用補益遲而不效致喘脹而卒 一痘十一日漿水痂膿未足此虚不能托毒也用木香 散加黄茋蟬脫而愈 一痘十二日上身已痂下身灰白不充頭温足冷用木 香散加附子黄茋而愈 一十五日遍身結痂但足下未焦寒戰咬牙用十全大 補湯加附子而愈 一十六日膿滿不痂及寒戰咬牙此不足也用温補而 愈 一痘同上而頂突根紅此陽火有餘胃熱也用白虎湯 而愈 仁端錄卷七
欽定四庫全書 仁端錄卷八 明 徐謙 撰 陳葵 刪定 痘後餘症賦 痘成痂疤雖云生意已成餘毒變遷猶未可為全喜是 故眼合腹脹猶蹈危機肢體虚弱尚罹凶咎痂或成而 致失聲前疕恐為黒陷腫未消而眼先開眼開疑是内 攻陽毒盛而狂呌喘呼腸胃傷而沉吟不息風冷入胃 則利下膿粘熱滲膀胱則便難尿血身熱審其虚實音 啞觀乎嘔嗆忽洒淅而肌熱兮知風寒之外感暴吐㵼 而腹痛兮必飲食之内傷熱毒逗遛不化結疤而壯熱 憎寒經絡各遺餘毒日晡而徃來潮熱發在午前為實 熱煩渇腮紅發于申後是隂症便調食減他如撮唇弄 舌心經熱盛何疑掇肛抬胸肺胃毒冲有凖身熱燎人 便秘恐成急暴驚風悠悠潮熱便溏久變慢驚風搐騐 䘮明于眼合羞明肝傷風熱徵口疳于唇焦齦黒胃藴 火邪實熱下注大腸必有秘結之祻虚寒客留臟腑乃 成泄㵼之疴咳𠻳有標有本喘渇有實有虚痘若敗壊 兮補空痘勿嫌翻次瘡如潰爛兮成潰瘡莫厭膿漿利 多水液兮此蓄水之症也水去盡而自止便多膿血兮 此倒靨之症也膿去盡而或良病有苦而眩運凶多吉 少身無邪而昏瞀否極泰來聲音不出求諸肺腎之經 斑疹復攻責在心脾之臟疳 出血者難治洞泄完穀 者莫醫欲觀痂落之餘再審斑痕之色桃花光澤榮衛 俱安紫黒乾枯髙留風熱粉白為氣血之虚週嵗也應 身逝走馬狀牙疳之烈月餘亦見亡軀遍體赤斑乃是 失于解利渾身青紫多因客犯風寒餘毒未消不特為 疽為癤見風太早尤防發瘡疥癩皮肉腐爛兮一面㸃 瘢而似鬼 毒流注兮四肢殘癈而如尫疥斑嫩而洗 澡餘熱因添臟腑虚而肥甘内傷致損若感風寒多為 咳𠻳不時撏搯即灌蝕瘡 痂後總論 痘至脫痂固已吉矣然有應脫不脫或脫而不齊此時 尤當辨明之葢痘後氣血已損虚火易熾不可因循失 治致生他變有過一月二月三月而死者不可以痂既 脫而忽之也欲知餘毒之有無但察其身無熱口不渇 二便調腹不痛精神漸旺飲食漸加此無餘毒也若身 熱煩渇腹痛泄㵼小便赤澁大便堅閉精神昏憒四肢 倦怠飲食减少坐卧不安此餘毒伏藏後必有災也 痘痂如桃花色或粉紅色疤痕已突上有薄薄小靨如 魚鱗一二層者名託靨是有苔也後必無症若無托靨 無苔及疤痕凹而白色光潤者後必犯他症而死所云 疤痕光滑又無苔週年雖過未消灾亟用内托解毒之 劑如十全大補湯三合湯之類服至疤突色紅為可救 耳 自食痘痂者因内無毒自覺痂香故飲食之雖有他症 不死然亦不宜多食若多食輕則瘡癤重則變症亟冝 服神異散一二劑則不食矣 有出已盡發已透痂已齊而亦作餘毒者皆由過于温 補失于飲食傷于風寒所致故治痘後餘毒或温補或 發散或解利要分表裡分臟腑分虚實分部位而治之 不可妄投也 痘後當解利世俗通論也然必審其虚實如禀受素實 榮衛充壯病後有熱者分别各症解利之若榮衛乆虚 坐立振揺大便不閉小便不赤飲食少進者宜調元和 脾以扶持之侯其飲食如故起居稍勝榮衛既充然後 漸漸解利若至虚之人不必解利矣若固執解利之說 遂為寒中下利事敗于已成可勝惜哉 餘毒各有所歸 痘後餘毒錢氏止謂有三一曰疥二曰 三曰目疾今 試求之五經臟腑而備焉 毒歸于心則為斑為驚悸為顛癎為痛痒為壯熱為汗 為丹瘤為諸血症為咽乾而渇 毒歸于肝則為悶亂為水泡為腰痛為目疾為乾嘔為 外腫為吐蚘為手足拘攣為寒戰咬牙 毒歸于脾則為吐㵼為腫脹為腹痛為不食為口臭為 舌本强為手足病為唇瘡破裂為手足發 毒歸于肺則為咳喘為衂血為瘡乾燥皺掲為肩臂痛 甚為氣髙喘息掀胸抬肚 毒歸于腎則為黒陷為多睡為骨病為猝失音為手足 逆冷為咽喉乾痛為飢不欲食為耳骫尚熱為敗瘡倒 靨 毒歸于腸胃則為泄㵼為利膿血為腸鳴失聲為大便 不通 毒歸于膀胱則為小腹滿痛為溺血為遺尿為頭腫痛 為目正視為隂囊腫亮 毒歸于諸經則為眼合不開為壯熱不清為鬱鬱不樂 為身腫不消 已上諸症並為餘毒遺害詳雜症中 痘後熱毒 驚 心動不寧火主于動故驚 喜 心有餘 咲 熱甚火之聲見也 哭 肺病金受制也 恐 心火甚而腎水衰也 狂 心熱乗脾故四肢狂越也 虚妄 虚妄見聞自為問答神志失常如見鬼物 多言 舌為心聲心熱則多言 詀妄 心熱不清則妄詀 尋摸 尋衣摸空肝熱風淫也王氏以為肺熱是肺為 體肝為用也 痂後醫藥大法 毒太盛者至痂後尚有餘毒冝活血調脾解毒為主 痘太多者收結還元之後藏氣發泄已多氣血耗散已 甚毒未盡而元神極虚是以欲用涼藥解毒必湏用酒 炒其體弱者或加參茋芎歸之類以救氣血若驟用寒 涼峻攻多有一投就死者 痘後疤色 真倒靨 落痂後疤色身面俱黒暗者恐先前膿不透 收靨太急冝察其表裡若壯熱大渇煩悶昏睡少食便 秘或大便利此真倒靨也 似倒靨 身温神爽食漸加二便調者雖疤色身面俱 黒乃痂瘢本色勿慮也用滅瘢散臨睡水調抹之瑩白 如舊更冝勿見風日為妙 疤色淡白 此肺氣虚而氣血盡也一月後主發喘而 死急用補湯 疤色紅紫 此血熱毒壅而身熱煩渇也宜涼血解毒 痘順赤色 此必食辛辣藥物所致或乳母藴毒也用 逍遥散加丹皮山梔木通子母宜並服 痘痂紫色 如過于補益痕紫又見發斑者用解化斑 湯 漿清疤白 氣血不足又因漿清所致用保元湯合四 物湯加白术陳皮紅花陳米 有表熱合升麻湯 有 裡熱合解毒湯 白兼痒塌 痘疤色白兼作渇發痒便溏是氣血俱虚 脾胃不足也若失治數日内防滯下之症當大補中氣 使疤色紅潤二便清調可無虞也切勿忽視 疤痒 靨後疤紅作痒者必至再舉 疤痛 作痛而重手按之不疼者久必成虚用八物湯 加减 疤突 此風熱毒未盡也用解毒防風外用蜆子水磨 之 疤突方 殭蠶 雄黄 兔絲子 白芷膏 本鷹尿 白 白燕窠中草黄為末蜜和人乳塗之以滅其疤 疤凹 脾胃虚不能生長肌肉也用人參白术散加黄 茋 痂後吉症 原 闕 痂後凶症 目睛突出畨白無魂失神失智不省人事不治 痂後發驚目閉無魂吐㵼腹冷面青唇白乃心氣不足 神無所依也不治若不至于此者可救 痘痂已脫初無所苦但目睛無神必逾月而亡 痂後牙齦惡臭不可近者胃爛也不治 痘後餘毒主方 宜調元調脾活血解毒主治 氣血 不調尚有餘毒諸症將作用調元解毒湯為主 調元解毒湯方 白芍 白术 茯苓 甘草 桔梗 連翹 木通 山藥 生薑 大棗 痘後雜症加减法 毒甚臭爛用木香 下痢用㯽榔 泄㵼用猪苓澤㵼 氣脱用升麻 嘔吐用連翹橘 紅 熱不退用黄芩骨皮 傷食用山查麥芽 風寒 發熱用桂枝柴胡葛根 腫痛用木香下和中丸 乍 寒乍熱用人參黄茋柴胡官桂 厥冷去連翹桔梗加 人參黄茋肉桂 神昏喜睡去連翹桔梗加人參茯苓 麥冬 溺短澁用車前木通 自汗用人參黄茋肉桂 驚搐用山梔木通生地 喘𠻳用杏仁五味子麥冬 便難用杏仁枳殻 骨節痛加𦍑活 手足拘攣用 桂枝黄茋 腹痛用腹皮防風 胃苓丸 喘促用葶藶 口渇用人參五味子麥冬 吐血用黄連蒲黄 眼目羞明如風捲簾切忌㸃洗赤 腫而不能開者用清肝散 痘後應用藥方 原 闕 痘後雜症 毒 目疾 痘疔 腹痛 嘔吐 乾 噦 措喉 嗆水 咳𠻳 喘急 驚搐 音啞 口 渇 减食 倍食 失血 發熱 厥逆 瘧疾 泄 㵼 下痢 牙疳 痂皮咽喉腫痛 舌上生瘡 唇 口生瘡 大小便秘 丹瘤斑疹 痘後雜症治法 多睡 痘後昏昏多睡者邪氣已退正氣未復脾虚也用調元 清神湯或調元湯加麥冬合安神丸或用酸棗仁湯緩 緩調理待氣血平復和暢而安 痘後昏睡自語或醒時亦如醉人每多錯語者邪熱入 心也用導赤散解毒湯安神丸 痘後猝然喜睡狀如眩運身無熱口無言别無他症者 乃邪退而喜睡否極泰來之兆也不湏妄治不乆自甦 只用抱龍丸調理 痘後多睡案 一痘後怠倦嗜卧煩熱喘滿溺赤便溏時值長夏脾胃 不足之故用清暑益氣湯 一痘後倦怠嗜卧便溏減食皆因胃虚不能主氣脾虚 不能主血運令不行化工失職用六君子湯加棗仁木 香 一人嗜卧呼之不醒晝夜皆然此氣虚脾弱清氣不能 上升也用五味異攻散加當歸芍藥及歸脾湯而愈 一痘後炎暑怠倦嗜卧食少口燥悶亂肌膚枯痒乃脾 胃虚元氣弱不能實四肢充肌膚而潤皮毛也况值長 夏熱傷元氣乎以補中益氣湯合生脉散治之 不睡 虚煩不眠用竹葉石膏湯加棗仁 驚悸不食寒熱不寐乃心脾不足胆氣實熱也用茯神 逺志 栢子仁 防風 枳殻 生地 淡竹葉等 分丸服或歸脾湯間服 日睡夜坐身熱汗出煩熱啼哭咳𠻳潮熱用神效麥冬 湯 若胃實用㵼黄散 胃虚用四君子湯加逺志 酸棗仁 桂圓 歸脾湯 便秘用承氣湯 胃為六腑之海其氣不行陽明逢不得從其道故不睡 也是以胃不和則卧不安 詀語 熱由于實必有餘毒故詀語 心血不足故詀語 昏昩不識人妄言如邪祟者熱入心胞絡也用導赤散 合安神丸待醒後用調元湯加麥冬 生地或四物湯 加石菖蒲 木通 山梔間服之以抱龍丸調理而愈 煩渇詀語用辰砂六一散 挫喉詀語用獨活清神湯 痂皮圓淨時或戰慄言語妄誕者乃正氣將復不能自 持也湏㬰將自定若痂凹突多黒㸃者凶 口噤 痘後中風遍身青紫瘛瘲口噤痰响者乃節合氣交八 分不正之氣乗血氣虚弱而入者也用消風散加蟬脫 末一錢以薑汁薄荷汁入酒一盞調服得汗即愈或發 癮疹或再出膚疹而愈或以抱龍丸調理或用小續命 湯去肉桂 附子加荆芥 口噤僵直腹痛繞膝冷汗如雨痛定汗出而脉弦𦂳者 因疤内受風寒也宜散風養血用鈎藤湯加紅花 鈎藤湯方 荆芥 防風 川芎 紫草 白术 白 芍 人參 當歸 甘草 官桂 青皮 黄連 木 香 鈎藤 腹痛 腹痛因傷食者用和中丸 腹痛因餘毒者用連翹飲 腹痛而唇白者此元氣已竭也 措喉嗆水乾噦 措喉者食穀而噎出也 嗆水者飲水而嗆出也 乾噦者不能納榖時時張口似吐不吐也 已上三症皆由熱毒壅塞胃口之上毒火上炎危慮 之症也若見失聲則咽喉潰爛不可治矣 咳𠻳 餘毒入肺咳𠻳多痰聲啞脇痛者葢左右兩脇為隂陽 之道路餘毒在中故常咳𠻳二氣不能升降故脇痛但 宜解毒毒去則真氣自行所苦自平也用小柴胡湯加 枳殻湯或五味子 壯實人咳𠻳者是肺氣閉塞風邪所傷也 瘦弱人咳𠻳者是氣血兩虚乃肺傷也 若誤服辛熱而咳𠻳者治宜清肺 驚風 痰熱甚小便澁或素有驚疾與痰者用安神丸鎮驚丸 牛黄八寳丹 目疾 凡痘初出即與清肝䕶目必無目疾故毒藴于肝則目 疾此確論也詳見目疾門及前雜症中 口疳 凡口疳皆由胃熱也滿口白糜紅㸃簇簇者輕也用金 不換吹之唇舌腫硬牙齦黒爛成疳者重也或有爛入 喉者均服甘露飲吹靈棗丹 下痢 痘後患痢不論赤白皆毒入大腸也用香連丸為主 吐蚘下蚘 痘後熱毒在胃則吐蚘用黄芩半夏湯加烏梅川椒或 黄連湯 痘後熱毒在大腸則下蚘用黄芩湯加桃仁艾葉 聞食氣即吐下蚘者此胃虚寒蟲無所依為熱所廹故 聞食氣即吐下食已即易饑也用理中丸加烏梅川椒 黄連 吐蚘下蚘若不早治則食臟食肝而為狐惑矣 黄連止蚘湯方黄連 黄芩 白术 人參 烏梅 羸痩 痘後雖能飲食而羸痩者氣血兩虧故也治之當兼氣 血偏陽則傷血偏隂則傷氣矣隂日服當歸養榮湯陽 日服麥苓白术散 羸瘦痘案 一人煩熱口渇能食易化肌肉不長此氣血虚乏心火 亢極而乗之也經曰火炎則土燥多食亦虚飢治宜氣 血兼補單日服五味異攻散加黄連麥冬知母雙日服 四物湯 已上亦有治之不應毒火爍隂津液枯涸而 死者 一能食而肌肉不長精神憔悴脉來沉緩此脾胃不足 胃伏火邪于氣分則能食脾虚則肌肉削弱治以補中 益氣湯加黄連 一能食易飢不長肌肉此胃陽有餘脾隂不足故善消 二陽結謂之消二陽者胃與大腸也以小異攻散加黄 連白芍以㵼二陽之熱 一人面白唇赤肌肉瘦小皮毛枯槁潮熱徃来能食易 化乃疳癆之症由飲食不節脾胃過傷隂火乗其土位 宜徤脾兼清熱用歸芍六君子湯加石斛麥冬地骨皮銀 柴胡之類六味地黄丸加人參白术當歸枸杞五味子 間服異攻散 一人面白無神氣冷少食瘦小乃胃氣虚寒治以六君 子湯亦有症同而兼便溏腹滿者用六君子湯加炮薑 木香亦有命門火衰不能生土者用八味地黄丸 一人黄瘦面腫身熱肚大如吃泥米此飲食傷脾已甚 脾疳之候也治宜養正則邪自除用肥兒丸 腹脹 若因食傷而腫脹者冝徤脾利水用人參四苓散或四 皮散 若因傷食但脹而不腫者用木香大安丸或徤脾藥加 山查麥芽淡竹葉虚者加人參平胃散亦可 腹脹如鼓或氣粗喘急者此裡有宿垢也其治在脾不 論食積蓄水並宜先利之利後方議調補用掲氣丸或 厚朴湯利後用胃苓湯去甘草加人參黄茋腹皮 若中氣虚而作脹者不可妄攻用萊菔丸 掲氣丸方 木香 五 錢 梹榔 二 個 黒牽牛 半生半熟炒 頭末一兩 神曲 和丸 厚朴湯方 蒼术 厚朴 陳皮 腹皮 茯苓皮 猪苓 木香隨症加减 萊菔丸方 蘿葡子 五 錢 胡椒 二 錢 白术 厚朴 一兩水浸 過去土炒 共為丸 腫痛 面目虚浮一身皆腫者此表虚也見風太早風濕乗之 其治在肺宜以五皮湯㣲汗之平胃散加羌活 防風 或五苓散去肉桂加赤芍或胃苓湯合五皮飲治之外 以 枳殻 葫蘆煎湯浴之或松葉桑葉煎湯洗之 痘後浴早面目一身盡腫者水氣也用四君子湯補脾 去濕加黄茋實表加防風勝濕加麻黄逐皮間水腫消 後用錢氏異攻散加猪苓澤㵼調理 隂囊浮腫其大如缽毒蓄皮膚也用連翹飲加腹皮茵 陳 有熱加枳殻柴胡必數服乃效 隂囊腫如𤓰乃膀胱熱甚毒流小腸也宜清利退火用 紫草飲或用車前子滑石茯苓木通山梔瞿麥牛膝甘 草燈心 痘後卵腫肝病也用小柴胡湯加青皮木通 五皮湯方 羌活 防風 蒼术 木通 桂枝 猪 苓 防己 桑皮 甘草 燈心一方無桂枝羌活有 腹皮厚朴 痘後腫脹案 一痂未盡脫黄腫壯熱腹飽溺赤乃素有濕熱兼餘毒 未盡也宜消積滲濕解毒用五補散又用苡仁連翹山 梔淡竹葉防風白术蒼术厚朴茯苓 一人浮腫皮薄而光手按成窩喘𠻳便澁乃飲食脾傷 土不能制水滲入脾膚故也喘𠻳者水氣上行侵肺溺 澁者失其降下之令不能輸化也此為難治宜補中行 濕清熱利小便以實脾飲五補散若干散治之 一痘後遍身發腫餘毒攻冲也用滿天星草水楊根金 銀花馬蘭草芫荽各搗汁和服 一小便赤澁腰下腫痛土虚不能制水也當利小便用 五苓散及小清虗散相間服或用六君子湯加澤㵼 一遍身赤腫發為赤遊風乃餘毒不盡兼食煎炒辛熱 之物熱與血摶而然也用犀角解毒湯 一腮頬赤腫為遯毒風症乃風客皮膚而為頑核赤色 也内服解毒湯外敷玉龍散 一夏月收痂後溺赤短澁囊腫赤亮以八正散化毒湯 治之 毒 痘後 毒醫之過也當發不發則成 不當補而補亦 成 者壅也元氣内實毒不能行故尋竅而出經曰 榮氣不從逆于肉裡則生 是也曲池委中三隂交㑹 之地每多此症然有虚實之不同 毒實者形體壯盛身熱能食痛呌不已是也用連翹 飲 毒虚者形體怯弱食少㣲熱腫處不痛是也用流氣 飲並用必勝膏貼 潰而出膿久不收口者内服大補湯外塗生肌膏 不治之 如 多不食嘔㵼不休睛慢唇白膿出清水 是也 痧疹丹瘤 痘後發痧疹丹瘤吉兆也不比平常治法用疎風之藥 加牛蒡連翹一二味 凡痘後諸疾不由痘中來者曰怪異必先詳審先服何 藥進何飲食或感冐六經之邪知犯何逆即依所犯以 法治之所謂藥不執方中病而已也 芽兒百日出痘 毒隨胎氣相激而出寒熱之藥俱不可用用蝎蟬丸 蝎蟬丸方 全蝎 五個用 蜜焙 蟬退 五個酒 漿焙 白芍 一錢 酒炒 黒糖 調如芡實大一丸乳化下 未滿週嵗出痘 氣血未足瘡不肥滿用參歸湯 泄㵼加訶子 有痰 加白术陳皮 小便不利加木香 痘白盗汗加芍藥 黄芩 俱酒 炒 參歸湯方 人參 當歸 各七 錢 白芍 三錢 酒炒 生薑 三 片 仝煎 乳母服 童男破陽出痘 虧天元矣稀朗猶可若稠宻毒重難于起灌收功宜用 天元接髓丹 天元接髓丹方 當歸 生地 人參 黄茋 各二 兩 橘 紅 蟬退 各一 兩 附子 官桂 各五 錢 酒漿十碗入甕中煨 熟去渣存火氣每服一錢入人乳三盃生薑三片重頓 沸湯温服 經行出痘 痘瘡全頼氣血為主一有不足變患立生但氣虚易補 血難驟補故女子十四歳後出痘恐天癸之行痘疹難 于施治若經水如期而止適遇發熱熱隨血解瘡毒自 出不必施治 經行常症 用川芎生地或龍宫散外用芫荽湯洗凈將香褁置隂 處 經期落後 用升麻 經期雜症 經水適斷詀妄用羌活紫草熱見愁 肢冷用薑桂 便閉用千里馬 嘔吐去桔梗加煨薑丁香橘皮 驚 悸用天麻勾藤安神丸 泄㵼去當歸加肉桂荳蔲或 調温中丸 有汗去升麻桔梗加桂枝黄茋 腹痛有 停滯㵼臭者用山查神麯無停滯者用乾薑白芍神異 散 非期經至 此毒火内熾擾亂血海廹血妄行亟冝涼血解毒方得 經止如久不止則内虚血陷用元參地黄湯或四物湯 合黄連解毒湯或犀角地黄湯加血見愁紫草蟬脫牛 蒡連翹或栁花散 附栁花散方 紫草 一兩 二錢 升麻 九 錢 歸身 七錢 五分 栁花 七 錢 每 服七錢葡萄酒調下 經行聲啞 血去則心虚心虚則少隂之脉不能上榮于舌故猝然 失音先以當歸養心湯養心血利心竅待其能言以十 全大補湯調之 毒發冲任 經向閉血海涸逢出痘毒發越于冲任之間二陽之症 並作其熱必盛湏調其心脾使毒得發泄庶可保全用 歸脾湯逍遥散得脾胃和平飲食増進方可收功若攻 擊之則血妄行不止而痘亦不出矣 吉凶有異 見㸃起脹時經行泄去熱毒則吉若灌膿收痂時則凶 漿期行經 如不倒陷根窠不散者猶有可救治宜重養其血而生 矣 起灌行經 雖本身之血不為汚穢觸痘但恐血去内虚難于起灌 平陷灰白多致不救急宜救裡解毒用大補湯龍宫救 苦丹或八物湯去地黄加黄茋木香附子以調元氣或 用芫荽酒噴之出贈痘者吉 崩漏氣血兩俱虚 素有崩漏氣血兩俱虚痘疹難任其毒冝大補氣血使 氣血充足毒無留滯更能進食方保萬全用十全太補 湯八珍湯加阿膠續斷木香黄茋官桂又補中益氣倘 灰白平陷加熟附子一二觔 經變再出方能挽 痘不起發不光壯飽滿紅活頂陷色灰或青乾黒陷者 此裡虚之候痘復陷入也用十全大補湯奪命丹如或 瘡空中再出一畨此大吉兆若加腹脹喘促詀妄悶亂 寒戰咬牙手足厥逆者用木香散異攻散三建湯勢廹 者用艾灸午時起三更止灸得不膿不血自上收下方 止 經斷熱入皆急治 發熱時經水適斷宜早服柴胡四物湯加桂枝以防血 室空虚若已増寒熱神昏妄亂見鬼摸衣此邪熱乗虚 而入于血室血室者冲脉是也肝主之肝藏血為血海 宜用㵼肝散涼血地黄湯或四物湯合導赤散加人參 麥冬或安神丸 閉經停垢毒胞門 經閉病在心脾心脾先病血室不行冲任之間則多積 垢一旦痘疹之火鬱于命門胞户之中當出不出毒邪 留伏致生乖戾故發熱之初即當滌除邪垢以桃仁承 氣湯為主後以四物湯合匀氣散加紅花木通 痘出經來防陷伏 惟元氣素壯能食者不妨如氣虚食少未有不陷伏者 用十全大補湯主之虚甚者加熟附子少許 經水過期 補審 發熱時經水應期來應期止氣血循常度不湏治也若 過四五日下止此熱邪廹血妄行也冝先服小柴胡湯 或生地黄湯以清血室之熱後用十全大補湯以補氣 血之虚 經婦㸃期三日症治 以疎風解毒湯為主 腰痛用羌活柴胡 停食用山 查枳實 有痰用貝母生薑 風噤用柴胡葛根薄荷 寒熱用生地黄芩 痰喘用天麻殭蠶 便閉用芒 硝大黄枳殻 痰厥昏迷用牛蒡僵蚕皂角𤓰蒂 經婦胖期三日症治 以生津解毒湯為主 血滯用當歸川芎紅花紫蘓 發遲用防風蟬脫 痰𠻳用川芎桔梗花粉 舌黒用 川芎黄連山梔犀角丹皮攤紅用川芎芍藥丹皮 毒 盛用川芎山梔黄芩黄連 經婦膿期三日症治 以保元湯合四物湯為主 痰𠻳用川芎桔梗貝母 泄㵼用訶子豆蔲 抓破用人參黄茋白芷姜蚕 痘 頂軟弱用本方加獨聖散生薑肉桂茅根以發托之 黒陷枯燥用知母黄栢黄芩黄連或母雞湯猪尾膏 淡白用酒漿人乳鹿茸 頂陷不滿用人參川芎乳香 血虚灰白用阿膠升麻 虚寒灰白用附子四物湯 外噀芫荽酒 經婦收靨三日症治 以參茋白术湯合四物湯為主 小便澁加澤㵼木通 疤黒用連翹銀花 痰𠻳用橘皮半夏 熱廹血妄 行用人參黄茋生地紫苑茯苓 孕婦出痘 孕痘相闗最冝詳慎不論痘之輕重俱以清熱安胎為 主切不可觸動其胎氣倘或胎落則血走氣敗不能成 功 孕婦出痘諸症 發藥補藥悉有安胎清熱之妙宜用大安散加黄芩川 芎如聖散加黄芩白术安胎散八珍湯 初發熱用如 聖散加升麻葛根連翹 血虚用補血托毒之藥 不 起加肉桂白芍山查 煩渇加麥冬 痘出太多用參 茋内托散加紫草當歸芍藥黄連連翹牛蒡山查 痰 多用半夏 身熱但有表症用參蘓飲加白术芍藥如 聖散 血動用四物湯加黄芩黄連及罩胎散佐之 若身熱足冷腹痛用八物湯加木香 脾虚食少毒發 不出用四君子湯加木香粘米紫草 胎動不安用安 胎散加砂仁 發熱用防風枳殻甘草陳皮砂仁甚者 用黄芩 大便不實用山查白术或參蘓飲 腰痛骨 痛此風邪閉塞火毒内盛也用疎風安胎湯加羌活柴 胡 房勞腰痛治冝滋腎用知母黄栢麥冬 挫閃腰 痛用當歸紅花桃仁 痘宻火廹血不止腰痛大熱此 凶症也用犀角地黄湯加芍藥連翹黄芩山梔荆芥防 風以解毒光澤者可救 懐孕四五月患痘 宜用錮蒂散 懐孕七八月患痘 宜用迴瀾散 産後一二日患痘 宜用震元奪命散及雄鴨法製羮 産後十日半月出痘 止以大補氣血為主用十全大補湯合八物湯或異攻 散三建湯丁附湯加連翹牛蒡大便不實加肉豆蔲 乳後出痘 兩乳紅硬腫痛而適患痘亦湏審其曽産與否用草靈 丹 孕婦㸃期三日症治 以疎風安胎湯為主 血虧用川芎當歸 腰痛加杜 仲續斷 熱甚加犀角山梔黄連 痘宻宜引毒出表 用保元湯四物湯及茯苓白术阿膠竹茹 飽滿身痛 口燥胎氣上升治宜行氣寛中用四物湯加蘓梗枳殻 山查茯苓紫艸 禀弱脾虚宜大補安胎引毒出外以 免胎動 唇燥舌胎有實症若不下胎其可保乎變而 通之亦可下胎用芒硝大黄或加减保元湯 孕婦膿期三日症治 以保元湯為主 背上焦燥加知母麥冬 血㸃攤紅 加芍藥生地 根窠淡白用川芎當歸 寒戰作嘔用 砂仁煨薑 毒氣作嘔用伏龍肝竹茹 孕婦靨期三日症治 以參苓白术散四物湯為主 臨産出痘 原 闕 臨産起灌 必有氣血俱虚之患冝補氣血固表裡用大補湯加附 子少許 痘期墮胎 痘婦墮胎非血熱即氣虚也湏要審其墮在何時初出 時墮者猶或可救當補而升之起脹時墮者十救二三 當補而清之灌膿時墮者血虚衰敗不能逐毒化漿多 致不救當峻補之收靨時墮者不為大害當用補藥墮 胎血不止者凶大熱者危總以根窠之散與不散為生 死之騐 墮胎不在失血之例切不可止其惡血宜大補氣血用 人參黄芩當歸山查丹皮沒藥 産後出痘諸症 痘後治法亦同孕婦大抵以引血歸經為主官桂黒薑 之屬所必需也其三日前用疎風活血湯之類其餘照 常治法 淤血未盡而小腹急痛宜略行之用黒神散 内虚外作假熱而寒戰咬牙腹脹作渇足冷手熱用 大補湯加熟附或四君子湯加黄茋歸身木香 毒火 内發淤血内凝而昏悶作痛者或升或降或作或止 孕婦出痘應用諸方 如聖散 人參 白术 當歸 枳殻 黒豆 腹皮 砂仁 甘草 陳皮 薜荔 安胎散 腹皮 人參 廣皮 白芍 紫蘓 砂仁 香附 粘米 錮蒂散 人參 柴胡 香附 陳皮 黄芪 生地 芍藥 荆芥 木通 川椒炒黒蓮房殻𢃄蒂一片葡 桃著根者七粒水煎服 迴瀾散 人參 荆芥 枳殻 各三 錢 蚶子 一對煅 為末 升麻 二 錢 黄茋 一 兩 橘紅 五 錢 猪蹄 一 隻 同煎服外用綿肚兠束胎 罩胎散 川芎 當歸 人參 白术 白芍 茯苓 柴胡 黄芩 荆芥 防風 白芷 乾葛 砂仁 甘草 紫草 阿膠 粘米 疎風安胎湯 荆芥 防風 連翹 黄芩 前胡 甘草 馬蘭 花粉 酒 炒 水煎服 生津固胎湯 知母 麥冬 黄芩 甘草 白芍 連翹 生地 阿膠 竹茹水煎服 震元奪命湯 紫草 人參 黄茋 當歸 茯苓 陳皮 桔梗 砂仁 蟬脫 白芍 雄鴨法製羮 肥雄鴨 一 隻 人參 一 兩 肉桂 五 錢 砂仁 一錢 五分 童 便酒漿煮熟徐徐食盡 内托散 人參 黄茋 川芎 當歸 甘草 防風 白芷 桔梗 芍藥 厚朴 木香 官桂 紫色者 去之 加 紫草 蟬蛻 疎風醒毒湯 荆芥 防風 連翹 牛蒡 前胡 紅花 紫草 甘草 生津解毒湯 芍藥 生地 連翹 知母 麥冬 蓮肉 粘米 草靈丹 絲瓜子 一 合 當歸 生地 荆芥 木通 山 甲 漏盧 僵蚕 蟬脫 紅花 燈心 女用胭脂 婦用肥皂夾仁 大安散 原 闕 痘案 一孕婦正養漿時墮胎去血太多昏憒伏陷而死 一孕婦養漿時墮胎以黄茋一兩五錢人參當歸各一 兩阿膠五錢治之而愈 一婦漿行正産用甘草黒薑各三錢附子一錢又以保 元湯加川芎當歸荆芥山查益母草而愈 一婦出痘匀朗灰白熱甚墮胎昏憒冷嘔此胃氣虚寒 也用保元湯加炮薑官桂而愈 一婦痘不易透疲倦血去不止此氣血兩虚也用川芎 當歸人參生薑益母草升麻治之而血止痘起又以補 中益氣湯而愈 一婦出痘以安孕飲調理而愈 一婦出痘而胎痛甚用炒黑砂仁酒下之而愈 一婦痘漿不足灰白寒戰咬牙煩躁溏泄此脾胃氣虚 也用異攻散治之而愈有去血不止藥不效者倒靨而 死 一孕婦痘後痰盛用清解之藥而愈甚者此隂虚不能 制陽也以六味地黄丸加當歸麥冬而愈 一婦痘甫愈强以房事變疤成勞而死 仁端錄卷八
欽定四庫全書 仁端録卷九 明 徐謙 撰 陳葵 刪定 痘疹雜症論 痘蓄毒而雜症俱發是痘症為本而雜症為標然雜症 無常期而痘症有定候痘之本症向縁失治而作不可 徒治雜症故心鑑曰治雜症一寸則痘症落後一丈但 雜症不去則痘亦反為所害六日以前毒發未盡有雜 症者常也六日以後毒當盡出雜症當除而不除者為 逆湏急治之故痘症重而雜症輕者則襍症之藥加入 痘症藥内是緩則治其本也痘症輕而襍症重者則先 逐襍症後調痘症是急則治其標也能精察痘中自現 之症治痘易易矣 面色門 痘以心血為主心熱煩躁驚悸面赤皆心經症見也故 面赤為順若見青色是肝木尅制脾土也色不與病相 應所以為逆壯實者必至生風虚弱者必至下痢厥逆 面色青黄唇口淡白乃脾疳也慎勿因痘枯焦用寒涼 太過以致泄㵼葢痘以脾胃為主脾胃一傷則毒氣下 陷虚火上熾必至發喘發渇 面赤如塗朱者凶此邪氣拂鬱於陽明也陽明經上循 於面熱盛故赤也冝清解而稍兼利 面垢而慘黯者凶此邪熱拂鬱於少陽也冝表裡俱解 之葢少陽從中治也 熱甚便閉飲冷面赤者用犀角解毒湯 灌漿時發熱煩躁作渇面赤者用當歸補血湯 痘毒鬱遏風寒内摶凝滯肌膚遍身青色者用透肌散 鼻封眼合門 心肝脾肺腎應耳目口舌鼻鼻乃肺竅肺主氣痘頼氣 以拓充鼻封則氣外束而不泄眼乃肝竅肝藏血痘頼 血以滋養眼合則血内榮而不滯如是則毒為制化矣 若痘順而稀則隂陽相輔鼻不封而氣自充眼不合而 血自榮若痘逆而宻則隂陽不和鼻不封則氣不充眼 不合則血不榮故犯於血分者必有焦皮鐡葉之色犯 於氣分者必有 蛈蓬房之形 三日而封合者易充易靨六日而封合者難足難痂封 而不合則隂不滋陽合而不封則陽欠衛隂封者十之 三四合者十之七八十三日是眼開之期若過期而不 開必熱毒未盡解也當防其壞目 若封而有涕合而有淚者生全之兆 若鼻封而竅外乾黒眼合而眶上如煤者必死 頭痛門 痘中雜症只有頭疼為輕 發熱時風邪入於諸陽之㑹故令頭疼用清徹湯 有因氣血俱虚而痛者用補中益氣湯 發熱惡寒咳𠻳而疼者用參蘇飲 熱氣上攻痰壅頭疼者用二陳湯加山梔荆芥黄芩薄 荷石膏 目疾門 眼闗五臟痘發時五臟之火皆動故兩目䑃朧神倦不 開者痘也目中汪汪若水者疹也諸瘡皆屬心火故其 候見於目目赤者心熱甚也目連剳者肝有風也目直 視者肝有熱也因而揺動者肝風與心火相摶也痘疹 發搐此其常候但㵼心肝二火搐止者吉不止者凶未 出之初即與清肝必無目疾 痘前目疾 此時眼中無痘常淚出多眵者肝熱盛也早服㵼肝火 之藥以解之 發熱時果係痘症即防痘瘡入眼用䕶眼法用蟬脱散 或洗肝明目散加蟬脱 痘瘡入眼用鱔血或象牙磨水抹之或生地附子搗爛 貼足心即愈 風腫翳膜餘熱攻目用蟬脫散 痘中目症 發熱及見㸃時風熱上攻兩目紅腫用芎蘇散加荆芥 防風蟬脫 痘已盡出而目淚不止痘不起脹者肝熱也宜補脾滋 腎以培其根令肝木自旺不然則木絶而火無生氣不 能起脹而死矣朝服補中益氣湯暮服六味地黄丸以 滋腎 痘已出齊因血熱毒盛而上攻於目以致兩目赤腫痘 色乾紅二便閉塞睡卧不寧用犀角地黄湯加連翹牛 蒡荆芥 眼胞腫者必傷於飲食脾經熱毒食積發熱而然也 露白 七日前露睛者毒尚未解痘少者可勿藥若痘宻而露 睛者宜重温補得目閉者生不閉者母氣離子氣敗必 不能灌漿而死 起脹灌漿時兩眼不合而光爍者死 兩目閉而露睛或如魚眼猫眼者不治 目無魂失意智不省人事者不治 露神 眼乃神光神者心之主毒氣入心亦傷神故神為毒廹 而離本位現為眼光異於常時者名曰露神一時精彩 倍常身體神氣卓然有餘此燈欲滅而復明之象也須 臾即死 落日棲霞 雙目倒停不轉動或轉掣如電光閃爍或忽紅忽白經 云落日棲霞人不識等閒停閃難推測忽紅忽白如電 光驟然死去誰留得此症多於將靨及痂時見之葢初 時失解火毒復入内傷五臟至落痂時二十四朝忽然 而死 痘後目症 目病多屬風熱血少痘藴熱毒自裡達外苟氣血弱而 不能逐毒則火内藴而熱極生風血脉遂行斯入眼矣 故痘瘡入眼不在於初多在於收靨不齊之時或還元 之後其時滿面痘瘡破爛重復腫灌者膿血膠固毒蒸 入眼或同痘瘡倒陷復起多致入目以其歸毒于肝腎 也或痘出多成就遲醫用辛藥發之令痘入目或靨期 喜啖辛熱謂之乾漿内外火煽亦令入目或失于清解 或逼於火氣或衣被過煖或客冐風寒或恣食鵝鴨雞 蛋皆能令氣滯血凝毒存生障為眼之患葢其翳膜遮 睛有似痘瘡而實非也此毒氣留於氣血之分耳有靨 時翳起眼白捱至黒珠漸至瞳神者有痘後三五日而 紅腫疼痛者在白睛者久當自去惟黒珠上或掩瞳神 者當調治收功于數十劑之後勿驟用寒凉藥峻攻其 裡而疎利其下又勿輕用㸃洗令鬱火不收後復腫作 瞳神或突凹或損破則難治大抵痛者易治不痛者難 治早用竹葉湯調㵼青丸加砂糖連進二服微利即愈 又用洗肝散宻䝉花散通聖散兔糞丸外用吹耳丹灸 大杼穴一壯或水磨象牙汁㸃眼或水磨新橄欖核汁 或水磨雌雄二檳榔汁以津潤開眼縫鴨羽拖㸃眼 痘後眼閉雖暗中亦不開者防目中有瘡用望月砂散 痘後目胞髙腫而不流淚乃脾經濕熱非翳也用蒼术 浸潤炒乾黄連加防風升麻生甘艸為末蜜水調服 痘後頭忽腫兩目不開乃風熱非痘毒也用袪風湯加 竹葉若肝經風熱先用柴胡麥冬湯次用四物湯加山 梔或犀角地黄湯加柴胡或消毒化斑湯 風毒腫痛生翳用蟬脱散 腫痛眼流眵淚昬暗羞明用秦皮散 痘後眼胞紅腫不開靨後復灌難收乃血熱毒壅不解 也用犀角解毒湯 腫脹不開外突如桃用雞蛋清調黄連末塗兩太陽穴 及兩足心外用䕶眼膏 痘後目赤腫痛疤痒紫色身體煩躁毒鬱心肝二經火 盛尅金金不能平木木勝則火亦炎上而冲于目矣用 犀角地黄湯加連翹牛蒡草决明龍胆草 痘後心熱盛而生肝風上攻眼痛紅絲繞睛大便堅閉 用凉肝丸或洗肝散加黄芩黄連芒硝下之或柴胡梔 子散㵼黄散後用柴胡麥冬散秦皮散 昬暗用柴胡梔子散加石决明石膏羌活谷精草菉豆 皮甘菊金銀花 翳膜用本方倍加石决明谷精艸白蒺藜蟬退為末羊 肝湯調服或𤓰蔞散威靈仙散 青翳用谷精草散蟬脱散 赤翳用地黄散倍加谷精草 赤脉侵睛用羚羊角散 木火相摶用四物湯加山梔丹皮繼用加味逍遥散 虚翳用滋隂地黄九益氣湯 痛極用浮萍散 肝腎熱毒治冝活血解毒活血不至太熱解毒不至太 冷五臟平和則目翳自去用蟬脱散四物湯加柴胡 痘後目閉羞明淚出暗處能開此肝虚帶火邪也冝涼 肝養血用洗肝明目散加宻蒙蟬蜕黄芩或涼肝明目 散㵼青丸猪蟬散 肝虚熱用羊肝丸 只羞明不紅赤者腎水不足血少神勞也冝壯水主以 鎮陽用益隂地黄丸 肝腎俱虚用羚虎丸 脾虚右闗脉弱者朝用益氣湯夕用五味異攻散 痘後眼胞紅腫不開口舌生瘡咽喉疼痛曽服過辛熱 藥者須用清解黄連解毒湯犀角地黄湯 因食毒物致目睛突出者湏宜解利用二仙方 患半年一年餘者用蟬脫散曽服過通利藥者量脾補 胃 若向有疳積肝腎因而患目者用九味蘆薈丸六味地 黄丸 翳漸退用柴胡麥冬散 凡兒乳食者當令母服清解藥用柴胡梔子散加味逍 遥散 痘後未滿二十一日而餘毒患眼者用消毒化斑湯 二十一日後而患眼者用柿乾通聖散羚羊角散 痘後血熱病目脾胃壯實者用 原 闕 痘後毒太盛眼熱或服攻藥太過眼珠突出者亟用上 好西牛黄半分清水調塗眼珠上外貼薄竹紙又以甘 草甘遂煎水用毫筆緩緩塗竹紙上即得平愈 痘後目痛生白翳而不見物色者用繆仲淳方 痘瘡攻目壞眼用蛇殻一條洗净焙燥加蟬脫蛤粉花 粉等分為末入羊肝内每用藥二錢加谷精同煮食 痘眼葡萄花第一服用蟬脱黄連甘菊連翹 各一 錢 宻䝉 八 分 草决明 七 分 荆芥胆草白蒺藜谷精草 各六 分 蔓荆子木賊 川芎甘草 各三 分 燈心葱白煎服 第二服用蟬脱黄連 川芎生白芍木賊荆芥甘菊生甘草車前子宻䝉花白 蒺藜防風胆草燈心煎服 治案 一兒痘後黒睛初起細白㸃大便順而日晡潮熱有用 雞肝花粉威靈仙煮食其瞳神即髙腫突出白睛紅腫 余用㵼青丸及羽皇散五六劑而愈 一兒白睛生翳漸掩黒睛連用袪風去翳涼血清熱等 藥不効即用㵼青丸及羽皇散間服而愈 蟬脫𣪚 治 原 闕 蟬脫 宻蒙花 兔糞 黒豆殻等分為末毎用四錢 以羊肝割開入藥肝内泔水煮肝熟同藥食 洗肝明目散方 治 原 闕 川芎 當歸 羌活 防風 山梔 柴胡 木賊 龍胆草 宻䝉花等分為末每用一錢荆芥湯下 䕶眼方 胭脂取汁蒸熟㸃入眼中候痘出齊乃止 又方 蜜調濟寧油胭脂塗眼眶三四次永不傷目 又方 菉豆粉 一 兩 紅花 甘草 各二 兩 胭脂 二 兩 水五碗煎至二碗 去渣再煎成膏子塗眼眶四圍 又方 蜜調牛蒡子末塗䪿門 又方 白芥子末敷貼足心引熱歸下 又蟬脫散 治風腫翳膜餘熱攻目 蟬脫 丹皮 黄連 白术 蒼术 甘草 甘菊 絲𤓰子 各一 兩 龍胆草 五 錢 共為末毎服一錢用荆芥湯調 下 㵼青丸方 治 原 闕 防風 羌活 川芎 當歸 山梔 大黄 龍胆草 蜜丸薄荷湯送下 保赤洗肝散 治腫痛紅絲繞睛 川芎 當歸 羌活 防風 山查 薄荷 痛加石 膏 谷精草 菉豆皮 翳膜加蟬脫 白蒺藜 熱 痛便閉加黄芩 黄連 大黄 秘要洗肝散 白芍 川芎 當歸 石膏 蟬退 龍胆草 金銀 花 石决明 谷精草 茯苓 木賊 甘菊 菉豆 皮 金鏡洗肝散 治痘後羞明翳淚赤腫 羚羊角 黄茋 黄芩 大黄 升麻 防風 朴硝 草决明 車前子 洗肝明目散 治 原 闕 川芎 當歸 羌活 防風 山梔 柴胡又加木賊 胆草宻䝉花等分毎服一錢荆芥湯送下 宻䝉花散 宻蒙花 二兩 五錢 青葙子 决明 車前 各五 錢 共為末毎服 四錢用羊肝一兩批開摻藥肝内濕紙包褁煨熟食之 乾柿通聖散 白菊花 菉豆皮 谷精草 一兩 為末 乾柿 不拘 幾隻 用粟泔 水同煮至乾將柿再烘燥為末與藥和匀每服一錢用 金銀花湯調下一方用宻䝉花旋覆花 神翳蛤粉散 蛤粉 谷精草等分為末六七錢雄猪肝片以前藥二 錢摻入肝内米泔水一盞煮肝熟細嚼吃之即用原汁 送下或磨石燕末檳榔末同服尤妙 疳眼加夜明砂 兔糞丸 兔糞 四 兩 石决明 草决明 木賊 白芍 防風 谷 精 各一 兩 當歸 五 錢 蜜丸用荆芥湯送下 又方 兔屎 四 兩 甘菊 二 兩 白蒺藜 甘草 蟬退 各一 兩 蜜丸 羊肝丸 羊肝 一 具 當歸 川芎 夏枯草 各一 兩 甘菊 柏子仁 各 七 錢 蜜九 吹耳丹 輕粉 黄丹 一 錢 加麝香 冰片 雄黄 各三 分 為末左吹 右右吹左内服石燕 檳榔 望月砂散 䝉花 谷精 蟬蛻 各五 錢 望月砂 一 兩 猪肝 一 個 每服一錢 摻肝内扎好米泔水煮食 原 闕 方 治痘後頭腫目閉風熱之症 羌活 防風 升麻 柴胡 川芎 當歸 藁本 蔓荆子 細辛 甘菊 黄芩 消毒化斑湯 升麻 柴胡 桔梗 甘草 牛蒡 連翹 防風 胆草 羌活 蟬脫 宻蒙花 淡竹葉 又方 治痘未滿二十一日而患目 羌活 升麻 麻黄 防風 藁本 黄芩 生地 蒼术 川芎 柴胡 各五 分 細辛 白术 陳皮 甘草 蘓木 葛根 各二 分 黄連 黄柏 當歸 連翹 各五 分 吳茱茰 紅花 各一 分 秦皮散 治眼流眵淚昏暗羞明 秦皮 滑石 黄連等分煎服 原 闕 方 治痘後眼胞紅腫復灌難收血熱之症 當歸 赤芍 連翹 防風 牛蒡 荆芥 甘草 黄連 花粉 生地 涼肝丸 防風 二 兩 人參 赤茯苓 黄芩 元参 大黄 知母 益母草 各一 兩 蜜丸菉豆湯下 柴胡梔子散 當歸 生地 丹皮 各一 兩 山梔 黄連 各七 錢 柴胡 黄 芩 各五 錢 川芎 六 錢 升麻 三 錢 共為末毎服三錢 𤓰蔞散 决明 赤芍 甘草 各一 兩 花粉 五 錢 為末蜜調服 威靈仙散 赤芍 赤茯苓 青葙子 黄芩 大青 大黄 仙 靈脾 威靈仙等分入羊肝内米泔水煮熟食之 谷精草散 谷精草 蟬退 各一 錢 兔屎 蛤粉 各一 兩 入猪肝内泔水 煮食 地黄散 地黄 熟地 各二錢 五分 當歸 三 錢 羌活 防風 犀角 谷 精草 木賊 白蒺藜 沙苑蒺藜 黄連 大黄 蟬脫 各一 兩 𤣥参 五 錢 木通 甘草 各一錢 五分 羊腸湯調服 地黄丸 生地 熟地 各一 兩 天冬 枳殻 黄連 五味子 當 歸 黄芩 各五 錢 人參 骨皮 各二 錢 蜜丸服 益氣湯 人參 黄茋 甘草 各五 錢 升麻 葛根 各四 分 蔓荆子 三 分 白芍 黄柏 各二 分 煎服 浮萍散 浮萍隂乾為末每服一錢至二錢以羊肝半個碎研入 水半合絞取汁調匀服之輕者一服即愈重者十服 涼肝明目散 川芎當歸 柴胡防風 各一 兩 黄連龍胆 宻䝉花 各七 錢 羚虎丸 羚羊角 虎骨 生地 棗仁 各五 錢 肉桂 防風 當 歸 黄茋 各五 分 蜜丸圓果湯送下 原 闕 方 治痘後血熱病目脾胃壯實者 生地 八 兩 白蒺藜 五兩去 刺炒 天門冬 枸杞 槐角 各四 兩 甘 菊 苦參 木賊 谷精草 羚羊角 各三 兩 五棓子 二 兩 五 錢 密䝉花 二 兩 地骨皮 草决明 甘草 各一 兩 女貞同黒 豆 六 兩 九蒸九晒煉蜜為丸量大小服 消毒撥翳湯 黄連當歸 牛蒡 花粉 桔梗 甘草 甘菊 山 决 木賊 葛根川芎 羌活 柴胡 防風 白蒺 藜 薄荷 生地 宻蒙谷精山梔便閉加酒製大黄 撥雲散 羌活 荆芥 防風 川芎 白芷 甘菊 龍胆草 石膏 甘草 黄連 山决明 大黄 又方 桑螵蛸炙燥加麝香少許毎服三錢米泔水調服 羌活菊花散 羌活 荆芥 防風 連翹 薄荷 生地 黄芩 谷精 龍胆 山梔 赤芍 木通 甘菊有翳者加 草决明白蒺藜 金花散 眼 科 黄連 甘菊 枸杞 各一 兩 牛蒡 五 錢 甘草 一 錢 薄荷湯送下 三獸丸 兔屎 谷精 元參 連翹 甘菊 生地 羚羊角 各一 兩 丹皮 黄連 知母 牛蒡 金銀花 當歸 犀角 赤小豆 各五 錢 柴胡 三 錢 羽皇散 鵝不食草 用鹽酒焙 乾一兩 谷精 白蒺藜 各一 兩 旋覆花 蟬 退 川芎 龍胆 各五 錢 决明 二 兩 羊胆 三 具 蜜丸每服五錢 鹽湯送下随飲酒半盞翳自去 光明丹 治痘後神白星翳先用吹耳丹再㸔何經用 藥引之 川芎 當歸 白芍 生地 各七 錢 防風 羌活 各六 錢 白 菊花 二 兩 谷精 荆芥 草决明 宻䝉 菉豆皮 各一 兩 蔓荆 旋覆 各八 分 兔屎 四 兩 羚羊角 犀角 各五 錢 目赤加 黄連 龍胆 各五 錢 蜜丸如彈子大每日食後薄荷湯送 下 金鏡㵼肝散 治痘後肝經藴熱目痛 川芎 當歸 白芍 蒺藜 荆芥 防風 甘菊 黄連 木通 甘草 蔓荆子 羚角丸 羚羊角 大黄 黄芩 白芥子 各一 錢 當歸 元參 甘草 木賊 蟬退 朱砂 草决明 各五 錢 荆芥 白 芷 蒼术 羌活 各一 兩 蜜丸如彈子大食後清茶化下 清肝去翳丸 兔屎 四 兩 蟬脱 白蒺藜 車前子 羚羊角 生地 元參 谷精草 草决明 當歸 丹皮 各一 兩 木賊 白豆仁 犀角 各五 錢 菊花湯送下 涼膈散 眼 科 川芎 柴 月 古 黄連 防風 蟬退 龍胆 宻䝉 雄猪肝 一 片 水煎服有翳加夜明砂 便閉加千里馬 風加風捲簾 朱恒田痘眼方 宻蒙 龍胆 防風 荆芥 當歸 川芎 甘菊 兔糞或丸或散 塞耳方 治目翳 水銀 五 錢 黄丹 五 錢 和匀砂礶内濕紙封固火焼一日取出 以薄荷紙褁之隨眼左右塞耳 移眼中痘方 鵝不食草 一錢 五分 牙皂 雄黄 硃砂 各五 分 相思木鱉草 子 一錢一名龜卵 草一名盒盤膝 共為末吹鼻二三次 神功散 治痘眼翳腫 蛤粉 谷精 各一 兩 菉豆皮 蟬退 羌活 各二 兩 共為末 入猪肝内煮熟食 鱔血方 擊鱔尾倒垂之割開頸下取血些須㸃翳上若翳老加 白硼末燈心蘸㸃之内服宻蒙散 秦皮湯 秦皮 二 兩 秦芁 細 切 細辛 防風 各三 兩 甘草 五 錢 水煎分作二 三服 去星方 治痘眼起星或葡萄花壞珠突出神效最速 歸尾 四 錢 三白草根 六 錢 共搗如泥貼腦後與眼平對早貼 日落有痕五日自平 鼻症門 鼻乃肺竅痘疹發熱之初噴涕者火邪乾肺應鼻而痒 而嚏也 鼻乾黒燥者金體本燥得火益甚冝清肺㵼火解毒 鼻衂者血得熱而妄行冝涼血㵼火解毒 鼻流清涕者瘡發於心心肺相連以火煉金熱極而反 化為水 痘出後鼻塞不通熱也痘已成漿鼻塞不通鼻内有瘡 膿涕粘結收後自脫日乆不脫金簪脚通之 痘未成漿鼻端先乾者凶葢火邪刑肺先見于鼻必致 榮衛不行隂陽不續不能輸精于皮毛遍身乾枯而死 矣 凡痘變壞鼻中出血鼻孔張開喘急者肺絶也 鼻尖冷者乃脾鬱火毒熱極似寒陽盛格隂之象即傷 寒熱極似水之象 唇口牙疳門 口乃脾竅其華在唇四圍舌乃心苗脾之脉係舌本齒 上齦屬胃下齦屬大腸齒乃骨餘屬腎惟唇口與五臟 内相連故熱毒之發口舌必先受傷也故始終以唇舌 紅潤為吉 唇口凶危症 氣粗熱甚舌白至唇濕處為胃爛者 唇口痘稠宻餘 痘未發而遶唇一片先已黄腫强硬者 諸症未收而 唇口先已焦枯剥落一層又一層者 唇上痘裂成塊 乾濺者 口中臭氣涎如粘膠脾之精液竭也 唇上 縮者脾絶也 唇下呷咂咂如魚口者脾熱也 唇四 圍青色者木尅土而脾氣傷也 人中一粒獨大者脾 已腐也 諸處痘雖稀至六日或十二日轉經之時而 發㵼者㓙候也 舌唇或紫或白或黒或腫皆實熱之症用加味犀角地 黄湯或解毒湯加牛蒡 石膏 生地 木通 荆芥 或涼膈散外用玉鎻匙㸃之 唇口腫硬燥裂者曰繭 唇火乗脾也用四聖散加硃砂凡熱傷脾胃毒掀于外 誤用辛熱或用蜈蚣發痘多有唇腫之症内傷辛熱者 亦然宜先升解以化其毒用升麻葛根湯合知母石膏 湯次用補葢以培其本脾毒既解自能約束津液化生 氣血 秘要云兩唇咂咂有聲如魚咂露此火毒乗脾 也初時唇上有血痕者乃下齒破傷上唇脾毒甚矣如 傷上唇肉者脾毒入心也不治急用黄連 蘆根汁解 之 痘初見㸃口中腥臭者乃毒乗肺胃煎熬内潰之症急 治之用清金解毒湯或甘桔湯加連翹蟬蜕芍藥治變 失聲喘急噦嗆者凶也 唇口雖宻若餘處可觀粒粒分珠而不犯内外鎻口粘 連如蠶種者可治先以銀針挑破用人乳調珍珠散雞 羽蘸㸃内服升麻黄連石膏等藥得毒化水而愈 痘後唇舌蠕動者脾虚也用補中益氣湯六君子湯 餘痘未收唇口連結乾紅渣滓頬紅唇紫者乃欲成肺 之症急宜清肺解毒用黄連解毒湯加陳皮當歸芍 藥桔梗甚則大連翹飲 兼痰而咳𠻳者以参蘓湯主 之 口疳危症 痘痂時唇乾齒燥或唇不葢齒熱甚不解即防口疳不 早治必變走馬牙疳而死用大連翹飲或敗毒涼血散 加元參 唇腫面虚昬睡不食穿齦潰齒牙脫失聲鼻 崩喉傷皆死症也 口舌生瘡宜辨痘色若紅紫湧盛者熱毒也用清上飲 淡白者虚火也用參麥清補湯並塗赴筵散 口疳治法先要清散次要涼解後要收歛用涼藥不効 當以辛熱反治 牙齦生瘡出血曰牙宣 呼吸氣息惡臭曰息露 口 臭肉爛牙落曰走馬疳 以倐忽潰爛 速如走馬 凡幼兒落牙與老人腎虚落牙易治中年走馬牙疳難 治以心腎胃三經毒盛不解也一云熱在少陽陽明 痘前用白虎湯加黄芩黄連犀角元參内實者加大黄 痘後内服甘露飲或四物湯加黄芩黄連犀角石膏或 黄連解毒湯加雄黄丸竹葉湯下之 外用敷藥如綿 繭散加人中白滑石珍珠冰片或蟬退散加胆礬 二分 火煆 棗肉 二枚 火煅 五棓子人中白蟬退 各一錢俱 用火煅 外用茶葉老 韮淨過敷之 灌期十朝外體倦煩悶身熱口臭此胃中藴熱也不早 治則成口疳諸不治之症故初起即冝用牛蒡白木黄 連茯苓桔梗連翹薄荷煎濃徐徐服之 痘後口舌上下牙齦潰爛者皆餘毒不解乗胃薫廹上 焦而然也急用清胃化毒湯或解毒犀角丸 外敷人 中白散或吹口丹赴筵散桑條枝抹之 毒攻牙根潰爛者殺人甚速先用韮根茶葉煎濃汁以 鵝翎刷去腐肉洗出鮮血敷搽牙散牙疳方一日三次 凡爛至喉者用蘆管吹之 色如乾醬其肉臭爛一日爛一分兩日爛一寸口鼻流 涎面浮唇腫鼻梁發紅㸃者不治若有黄白膿水者或 可救内服防風荆芥散以解其五臟之毒外敷鴉片馬 疳散 口疳皆胃熱也輕者滿口白糜紅㸃用金不換吹之重 者牙齦黒爛内服甘露飲外吹棗靈丹 舌胎白者為白口瘡熱在心肺也用川椒山梔黄柏牛 蒡生地木通黄芩 便秘加大黄或洗心散外敷硃礬 散 舌胎赤者為赤口瘡熱在心脾也用犀角黄連山 梔連翹蒼术甘草木通主治或洗心散外敷隂陽散 痘後口中糜爛生瘡膀胱移熱于小腸隔腸不使上為 糜也用大承氣湯利之或柴胡地骨皮煎服 痘後滿口生瘡唇口破裂面赤如粧用涼解之藥其病 反劇六脉浮數者乃隂虚火盛水極似火外有假熱内 實真寒是太陽表本之症因中氣不足虚火泛炎無制 也用反治之法理中湯木香散加附子冷服外敷棗靈 丹近義散 唇口生瘡在上唇者蟲食其臟曰狐在下唇者蟲食其 肝曰惑此熱毒藴内蟲無所食故食肝臟而症見于唇 也好睡聲啞黙黙不食上下不定失治必致唇燥齒崩 失音而死用黄連除蟲丸或化蟲丸外敷牛黄散 大便閉者用桃仁承氣湯加槐子利之 痘後口疳朝夕用黄連細茶薄荷煎湯頻潄後用吹藥 唇口治案 一痘稠宻未起發而唇先黄熟目先虚閉咽喉腫痛不 能飲食遍身痘俱平塌幸正額匀朗眼眶口唇雖腫而 痘色紅活以甘桔湯加牛蒡連翹山查荆芥陳皮人中 黄清利咽喉而解脾毒 一痘四朝稠宻未起脹而口唇先黄熟乃内潰之惡候 必為唇剥幸餘痘光澤脚軟脾雖受毒根本猶固以補 中益氣湯去白术加牛蒡連翹山查繼以保元理中湯 而愈 一痘稠如綴粟平塌嬌紅血散不附唇口腫硬剥落一 層又一層皮薄空漿破如血汁溏㵼煩渇皆為逆候但 能食安靜有胃氣也用人參白术黄連 各二 錢 甘草 一 錢 日 進三服十四朝 厥脉沈靜如死狀痘俱到靨心胸尚 温收日漸甦而愈 口疳治案 一兒血熱痘後身發熱口臭或疳潰脫上齦門牙左腮 盤牙唇紅乾裂左顴亦紅腫如發毒狀潮州沈三春用 抑揚方 在痘 毒門 加葱汁酒漿調敷腫處若面腫帶青紫色 為實熱必成走馬疳今雖腫而紅始知其另發 也内 服犀角羚羊黄連黄芩生地桔梗牛蒡甘草白芍花粉 木通紫花地丁牛黄或煎金銀花 一 兩 入廣膠 一 錢 間搗甘 菊花根葉汁沖入相間服面腫漸平身熱漸退外吹牛 黄 一 分 珍珠 三 分 青黛 四 分 硼砂猪胆袋黄柏人中白 各四 分 不 易歛加烏梅灰血竭 各二 分 龍骨 一 分 因體虚又加人參象 皮灰三黄製蘆干石 各四 分 又常以釅醋調雄黄末軟筆 㸃入潰竅中始能收歛 加味犀角地黄湯 治壯熱口疳 犀角 牛蒡 荆芥 甘草 防風 升麻 桔梗 麥冬 生地 黄連 解毒湯 黄芩 黄連 黄柏 山梔 涼膈散 連翹 薄荷 黄柏 山梔 甘草 大黄 朴硝咳 𠻳加淡竹葉 桔梗 玉鎻匙 硼砂 一 錢 朴硝 五 分 殭蠶 一 條 冰片 一 分 清上飲 薄荷 防風 甘草 葛根 牛蒡 連翹 桔梗 黄連 黄芩 麥冬 花粉 清補湯 白芍 川芎 當歸 人參 麥冬 花粉 生茋 牛蒡 連翹 桔梗 甘草 紅花 生地 山查加 酒芍 炙甘草 赴筵散 薄荷 黄栢 青黛等分為末 甘露飲 治牙齦腫腐口臭出血喉舌生瘡 天冬 麥冬 生地 熟地 黄芩 元參 枳殻 石斛 茵陳 枇杷葉 化毒湯 天麻 當歸 黄連 丹皮 生地 赤芍 連翹 花粉 解毒丸 犀角 赤石 丹皮 生地 甘草 防風 歸尾 連翹 黄連 人中白散 黄連 枯礬 各二 錢 冰片 人中白 各一 錢 黄栢 七 錢 蠶退紙 灰 一錢 五分 五棓子灰 七 錢 火煆紅棗 一 枚 胆礬 四 錢 搽牙散 銅緑 雄黄 五棓子 枯礬 白褐布灰 烏梅灰 細辛 胡黄連 牙疳方 人中白 枯礬 各二 錢 銅緑 五穀蟲 各五 分 麝香 二 分 鹽梅 五個 火煆 白褐布灰 一 錢 茶葉韮根湯洗過敷之 鴉片馬疳散 鴉片 梅花冰片 牛黄 各一 錢 熊胆 二 分 血竭 乳香 孩兒茶 沒藥 雄黄 輕粉 各五 分 棗靈丹 小青蝦蟇 百 枚 生礬 三 錢 南棗 五 枚 銅緑 三 分 射香 少 許 共搗匀鹽 泥封固火煅存性研碎敷之 近義散 河南棗 二枚每棗入白砒一 釐火煅烟盡存性 鉛 三 分 水銀 五分共 炒成粉 枯礬 黄柏末 各五 分 研細為末 洗心散 木通 當歸 大黄 黄連 麻黄 甘草 生地 薄荷 桔梗 連翹 牛蒡燈心煎服一方有白术 白芍 荆芥 硃礬散 硃砂 三 錢 白礬 一 錢 隂陽散 黄連 乾薑末 各二 錢 先用蠐螬蟲搗水洗浄敷之 除蟲丸 黄連 蘆薈 乾蟾 火煆各 一錢 史君子 二錢 五分 川蓮肉 七 個 夜 明砂 二 分 烏梅肉 共搗為丸飯湯送下 化蟲丸 黄連 一 錢 川椒末 二 錢 苦楝根白皮 烏梅肉 七 個 共搗為丸 艾湯下 牛黄散 牛黄 一 分 雄黄 輕粉 枯礬 川椒 乳香 沒藥 冰片 龍骨 貝母 五棓子 白芷 白芨 苦參 赤石脂 各一 錢 共為末苦參浸油調搽 犀角黄連湯 犀角 黄連 各一 錢 烏梅 一 枚 木香 二 分 吹藥方 人中白 三 錢 薄荷 二 分 冰片 一 分 紅白丹 敷藥不効爛成深潭者用砒末少許以雞子清調之刷 在猪血紅紙上晒乾燒灰加雄黄硃砂 各一 錢 為末吹入 口中隨吐出涎水不令吐下 馬牙疳乆不收歛方 升麻 葛根 連翹 牛蒡 苦參 丹皮 蜂房 荆芥 黄芩 金銀花 木通 敷藥方 絲𤓰灰 青黛 人中白 各一 分 兒茶 硼砂 蟬脫灰 各五 分 胆礬 三 分 輕粉 八 分 又方 五棓子灰 乾姜灰 紅毡片灰 青黛 硼砂 訶 子 兒茶 射干 冰片 黄柏末 又方 三黄製蘆干石 珍珠 各一 錢 人中白 二 錢 又方 醋煅蘆付石 青黛 各一 錢 冰片 少 許 又方 人中白 五谷蟲 各一 錢 赤石脂 海螵蛸 各七 分 乳香 兒茶 沒藥 硃砂 枯礬 珍珠 各五 分 五棓子 血 竭 各三 分 牛黄 冰片 麝香 各二 分 珍珠散 珍珠 冰片 硼砂 人中白 元明粉 槐皮灰等 分為末吹入 貼足心方 兒燈檠草根加射香少許搗匀加雞子清男左女右貼 湧泉穴油紙葢扎好一週時換 内潰門 内潰者胃爛也因風寒阻遏腠理隂陽不和其毒内攻 潰而成膿口舌皆白是其兆也極為慘傷識者當于未 出之前見有風寒阻遏氣粗熱甚身必戰動肚腹急痛 𦂳防此症逐散寒邪閉洩腠理縱毒使出自無内潰用 敗毒散或升麻葛根湯 仁端錄卷九
欽定四庫全書 仁端錄卷十 明 徐謙 撰 陳葵 刪定 咽喉門 咽者胃之管主納而不出司飲食喉者肺之管主出而 不納司呼吸心包絡三焦之脉並絡於喉此為君相二 火耑主痘疹其火上蒸咽喉最為先受故初標必察咽 喉之痛否以發散解利之令毒出不留於咽喉要地苟 不清解其毒必致腫塞飲食阻而呼吸碍喉中氣汩汩 如水聲䘮無日矣首尾俱用解毒湯外吹玉鎻匙 胃火薰蒸侵喉而痛但㸔唇瘡上下宻而腫者其喉必 腫痛葢脾胃相表裡故也用射干䑕粘子湯 肺火津竭不能滋其化源尖上作痛者用四物湯加麥 冬 五味子 人參 連翹 元參 黄芩 木通 咽喉有瘡痛燥破傷流涎者急用退火以防靨期嗆水 吐食失聲之變用甘桔湯加麥冬 牛蒡 元參 杏 仁 荆芥或調小無比散解之或如聖散加薄荷枳殻 腫大者㸃玉鎻匙一聖散 咽乾便閉用四順飲 身不熱而喉痛者毒氣鬱故也用甘桔湯大成散以開 之 喉症湏審能食而臟腑有熱者方可用前方解利如上 焦雖熱却見小便清大便溏飲食不進者當以清上温 下藥調之只用甘桔湯牛蒡亦量用 發熱咽痛 發熱初標咽喉㣲痛者冝清解用甘桔湯加牛蒡 發熱不退晝夜煩躁口舌生瘡唇裂咽痛者此熱毒内 薫其勢急也用甘桔湯合黄連解毒湯同服 報㸃起脹咽痛 初起心胃有熱毒上冲咽喉乾澁而痛者冝預解之若 失解發而為瘡腫脹潰爛無及矣宜清咽膈解肺毒甘 桔湯合黄連解毒湯加牛蒡 水漿不入者用射干鼠粘湯加桔梗荆芥山豆根消毒 飲抱龍丸牛黄八寳丹龍硼散紫雪方最妙 養漿咽痛 七八日痘皮堅厚明潤而喉痛者不妨色淡無力者宜 清解而兼助發毒用保元湯加元參山豆根 成漿而猶喉痛者毒火上蒸也用甘桔湯加童便製人 參煎成調下小無比散 身不熱而喉痛者毒氣鬱結也用甘結湯 痘後咽痛 九日後當叅以四苓散 靨後咽痛不食者凶用甘桔湯加防風元參牛蒡升麻 射干黄芩 治案 一兒患血熱痘先用寒涼藥起發灌漿頭面胸背皆濃 但兩腿凹面陷不起用黄芩黄茋托之反熱渇煩躁大 便溏泄咽喉腫痛改用清咽利膈方而愈 解毒湯 山豆根 麥冬 各一 錢 元參 桔梗 牛蒡 各七 錢 防風 甘草 各五 分 生薑 一 片 水煎分三四次服 射干鼠粘湯 生地 白芍 元參 牛蒡 射干 山豆根 龍硼散 硼砂 青黛 山豆根 冰片 各五 分 紫雪方 先以水五碗黄金器煮三碗去金入寒水石犀角石膏 羚羊角元參丁香甘草升麻再煎至一碗去渣入好芒 硝同煮用栁枝攪不住手候凝入磁盒内又以硃砂麝 香亟攪和匀貯磁瓶勿走氣每服一錢温水化下 叅定清咽散 殭蠶 火硝 元明粉 人中黄 薄荷 𤓰蔞皮 青黛 山豆根 橄欖磨汁紙上晒乾 各五 分 氷片 一 分 肺 虚乆不聲加訶子末 五 分 痘未收去訶子痘收後加訶子 雄黄 辰砂 各三 分 火邪未清勿輕用訶子五味子反令 作喘 傳心録涼膈散 猪荷草 旱蓮草 水萍 雪裡青 山豆根各取汁 同服 又方 粉草 車前 羌活人中白每服三錢至六錢滚湯送 下 稀涎散 治胃熱咽閉 山豆根 熊胆 細茶 薄荷為末先用薄荷潄口然 後吹之 胆礬散 兼治喉癬喉風 雄鵝胆 三 個 青魚胆 五個枯 礬收乾 刺毛窠 一兩 火煅 黄栢末 百草 霜 各五 分 共研末吹之 清咽利膈方 山豆根 麥冬 貝母 桔梗 元參 防風 殭蠶 穿山甲 當歸 白芍 山查 紅花 生地 陳皮 蚯蚓 牛蒡 黄連 黄芩 甘草 嗆逆門 喉中氣食二管氣管即喉嚨又名㑹掩細容一線在喉 之前食管即嚥嗌也甚寛在喉之後飲食入喉先以㑹 掩其氣管水穀方從食管入胃今喉舌有痘則必脹硬 飲食致入氣管而嗆逆也然飲水多嗆者因水柔弱易 誤入氣管也穀食不嗆者因有渣滓自直下賁門 即胃 上脘 不能傷侵氣道也水嗆湏治其痘則嗆自止故開口就 嗆連嗆一聲而遂止先進飲食而後嗆氣悠言清者皆 無害也兼𠻳兼喘兼吐七日以前音啞水嗆者並為逆 候七日以後痘潤無妨故要㸔痘色如紅紫而嗆者熱 重壅塞而上冲也灰白不起而嗆者氣血虚弱肺胃受 傷也見痘之初即冝清肺補腎調脾益肝先哲用桔梗 湯解毒湯並加荆芥防風牛蒡麥冬杏仁元參山豆根 之類服於將發未發之前所以清氣道不使毒犯咽喉 預防之法也 未行漿而嗆此毒氣壅盛其喉必痛用利咽解喉湯 痘色乾滯而嗆宜再為補發用保元湯加麥冬桔梗 不因飲食而嗆此為乾嗆初痘時為肺受火毒冝升解 之用至寳飲加沙參笋兠少與柴胡黄芩清之 膿痂時乾嗆用無上飲加淡竹葉沙參竹瀝姜汁 成漿時痘多者咽痘必早熱肉虚皮薄易破觸之即痛 痰涎粘褁飲食難進强咽則痛或雜膿血痂皮痰涎而 出此亦肺受火毒津液不足而痰生也聲音清亮者可 治用甘桔湯加牛蒡花粉利咽化痰多服自愈 食入嗆吐者此咽喉受傷門戸隘塞亦惡候也 舌上有瘡破如蜂房舌痛强硬不能下咽水嗆食吐待 舌瘡愈自然平安將靨時嗆吐痘色根窠淡紅者用嗆 効方加川芎當歸 至寳飲 起脹前用桔梗 前胡 山查 川芎 當歸 連翹 木香 茯神 紅花 青皮 牛蒡 木通 灌漿後用人參 黄茋 桔梗 貝母 川芎 當歸 山藥 養胃化毒湯 白术 陳皮 砂仁 黄連 茯苓 嗆効方 杏仁泥 沈香汁 蜜 人乳隔湯頓温服 又方 人參 桔梗 各一 錢 枇杷葉 三 片 煎成加乳磨沈香汁頓服 聲啞門 痘已出而聲變者形病也痘未出而聲變者氣病也瘡 出而聲不出者形氣俱病也痘家以清利咽喉為第一 肺屬金而生氣金空則鳴金實則無聲心火上炎肺熱 則脹孔竅閉塞毒無從出舌根陷坑咽門腐壞呼吸俱 廢為難治矣湏早為清解鄒凭虚曰挫聲者必熱渇鴉 聲者必驚悸連綿者多肢體之逼廹哀細者多胸臆之 鬱悶斷絶者多熱毒之攻冲浮漂者多汗浥而頭痛沉 實者多脾虚而鶩㵼如咬齒者督脉絶如破鑼者肺脉 絶如放弦者肝脉絶如墜石者脾脉絶如雨滴者心脉 絶啼哭無聲但見淚出口動者腎敗也聲啞如破如鯁 者喉爛也 初㸃隠隠又無感冐而舌燥唇裂聲啞及四五日黒陷 而聲啞者皆不治 初熱聲遂變此重症也用清肺飲甘桔湯加牛蒡荆芥 元參養漿收靨失聲此㝡危之症若能言而聲濁不清 者用甘桔清金散或用㵼白化毒湯甚則用𨗳赤散甘 桔湯加牛蒡花粉麥冬杏仁元參石膏訶子或清肺湯 仍用噙化藥㵼白散加花粉石膏桔梗黄芩茯苓陳皮 山梔麥冬聲音低小難出此心血虚耗心氣消乏雖有 聲而不發揚也用導赤散加人參麥冬葛根杏仁訶子 喉内無瘡因食熱藥而聲啞用甘桔化毒湯或射干化 毒湯加連翹黄芩當歸犀角元参 感冐風寒而聲不清用參蘇飲加桑皮杏仁石膏 咳𠻳欲啞用防風甘桔湯 咽痛不能言用花粉散 心熱腎虚不能言用四物湯加麥冬茯苓 能言而聲不清用㵼白散加桔梗石膏茯苓麥冬知母 花粉有痰用花粉貝母絲𤓰子 痘色灰白虚陷失音此危症也宜用參麥清補湯兼千 金内托散 清肺飲 麥冬 三 錢 麻黄 一錢 五分 知母 花粉 荆芥 各一 錢 訶子 石 菖蒲 各八 分 桔梗 二 錢 甘桔清金散 桔梗 一 兩 牛蒡 七 錢 甘草 連翹 訶皮 各五 錢 共為末每服 一錢薄荷湯送下去訶皮加射干即甘桔化毒湯 㵼白化毒湯 桔梗 甘草 花粉 石膏 青皮 清肺湯 阿膠 一錢 五分 牛蒡 二 分 杏仁 三 粒 馬兠鈴 黄茋 各五 分 粘米 一 撮 炒 黄 煎服 導赤通氣散 治心虚聲啞 木通 生地 甘草 人參 麥冬 歸身 石菖蒲 射干牛蒡湯 射干 山豆根 各一錢 二分 牛蒡 紫草 紫苑 各一 錢 桔梗 木通 石膏 各八 分 升麻 蟬蜕 各九 分 甘草 五 分 人參補聲飲 人參 阿膠 牛蒡 杏仁 麥冬 石菖蒲 淡竹 葉 粘米 花粉散 花粉 桔梗 茯苓 訶子 石菖蒲 甘草 等 分 淡竹 葉 七 片 黄荆 一 寸 聲啞方 絲𤓰仁 木通 逺志肉 石菖蒲 麥冬 燈心風 邪加柏仁 防風 杏仁 參麥清補湯 人參 桔梗 查肉 麥冬 黄茋 花粉 前胡 牛蒡 甘草 芍藥 當歸 紅花 川芎 生地 千金内托散 人參 歸身 黄茋 川芎 芍藥 官桂 甘草 查肉 木香 防風 白芷 厚朴 又千金方 治口渇吐痰聲啞 荆芥 防風 麥冬 牛蒡 茯苓 白芍 桔梗 花粉 元參 百合 山豆根 柴胡 𤓰蔞 舌症門 舌乃心苗紅潤則吉燥黒芒刺則凶以内熱甚也 痘出三日心經主之見黒白黄胎者亟冝疏引 痘出四五日肝經主之當退不退根窠紅黒者用犀角 黄連木通和之 灌漿時用審簧法 舌 也 舌有黄白胎難退者雖成漿必重 易退者雖重必輕 氣虚毒重津不能上行華池乾涸而舌乾口燥者宜用 補益 隂虚火熾而舌乾燥者冝壯水主之 毒重而乾燥者冝解利 舒舌歛舌者脾之熱弄舌者心之熱 時時舒舌者脾經㣲熱也勿用涼藥下藥 飲水者脾胃虚津液少耳 秘要云脾火盛則舞唇心火盛則弄舌冝急解火毒用 至寳飲去川芎當歸陳皮紅花加山梔黄連木通笋根 汁蓮心 痘初起一二日驚搐悶亂弄舌者毒不得伸也用犀角 地黄湯 發熱後不拘日數舌忽伸出不收者死 十二三日痘將愈時忽寒戰咬牙舌卷縮此風邪領毒 入心也用人參當歸黄茋乾姜熟地熟附茯神白芍木 香連翹 舌上痘稠宻如堆粟破如蜂窠者危更加水入則嗆食 入則噦聲啞者死 痘多而弄舌者凶 用藥之法以舌為樞杻故可清可下視舌之焦黒黄白 盡之矣可温可補視舌之紅淡潤滑盡之矣 痰涎門 秘要云痰之難治難於發痰之初發藥難用必湏預防 使終不發可也葢毒氣閉塞不能流通遏而成痰正氣 阻隔于中焦為喘為𠻳而痰聲如拽鋸若失於隄防至 貫漿湏補却見痰發用補則痰盛不補則難漿束手待 斃矣治痰湏審虚實表裡如痘綻實紅活實熱也軟弱 淡紅虚寒也鼻塞涕洩宜發散外邪用惺惺散參蘓飲 寒則加半夏風則加南星白附皂莢僵蚕 凡肺胃實熱氣鬱痰滯涕唾稠粘鼻乾身熱二便秘澁 煩渇飲冷宜内外疏散使邪不壅滯用人參清膈散熱 則加花粉 毒蓄臟腑痰實壯熱胸中煩悶大便秘結冝疏導裡邪 調和榮衛使邪自散用前胡枳殻散身温脉微便利者 勿服 三日之痰心經有之則逆五日之痰肝經有之亦凶若 素有痰者别論 痘前治痰冝用青皮桔梗前胡黄芩𤓰蔞枳實 標時若左右兩顴稠宻不分珠而紅者至灌漿時必然 發痰兩顴屬肝肺二經金木相剋經云金木無分肺火 盛矣故知發痰宜先清臟腑服清肺飲一二劑 六日預服牛黄豁痰散則痰必不發 七八日臟腑不清必用白芍 痘正出時風邪所襲眼目直視牙闗𦂳急者勿用峻藥 以薑附湯為主 起脹灌膿時有痰不可用二陳湯恐燥陽明之氣血孤 陽無隂不能施化也只用白水磨白附子服 六朝有痰冝清痰降火用紅爐紫雪方 收靨有痰用二陳湯不妨一云用栁牙貝母旋覆花 前胡枳殻散 前胡 枳殻 茯苓 大黄 甘草 各五 錢 清肺飲 升麻 葛根 桔梗 前胡 青皮 山查 紅花 白芷 連翹 木通 山梔 羌活 防風 金銀花 地膚子 蓮子青心 薑附湯 白附子 老薑 各二 錢 濃煎服取㣲汗 牛黄豁痰散 天竺黄 三 分 川山甲 胎骨灰 牛黄 各一 分 蟾酥 三 釐 甘草 菉豆 四十 九粒 共為末 紅爐紫雪方 硼砂 六 分 礞石 煅 滑石 水 飛 硃砂 水飛各 五分 柿霜 五 錢 牛黄 冰 片 各一 分 共為丸薑湯下 開痰神應丹 治咽瘡痰湧 芫花 三 錢 炒黒為末每服三四釐白湯下 八寳丹 珠子 虎珀 牛黄 麝香 各二 分 冰片 一 分 硃砂 天竹 黄 龍齒 胆星 白附 薑汁 炒 全蝎 各五 分 蜜丸金箔為 衣薄荷湯磨服 發渇門 渇者裡熱也葢三焦乃水穀之道路津液乃水穀之精 華流行三焦以制火者也火非虚不發發而不解則津 液不能行上以制火火性炎上薫灼心肺水性下行不 能上達是以華池為之枯涸故燥渇也亦有痘多津液 外注化為膿漿不能内滋臟腑故渇當分虚實治之不 可恣與湯飲𤓰果致傷胃氣 痘初發渇 初熱小渇常候也若大渇咽乾唇口焦燥此心火上炎 腎水不升毒火妄行血枯液耗也用葛根解毒湯加黄 芩黄連以㵼心火加知母黄柏以滋腎水倍加紅花牛 蒡得舌潤則生舌有芒刺則死切勿食生冷鬱遏毒火 致不得升散也一云心火上炎宜用導赤散或辰砂六 一散 發熱自利而渇者津液不足也用黄芩湯加麥冬燈心 發熱五六日不住痘形隠隠煩渇者用升麻㧞毒散 發熱起即大渇者熱内盛也宜清金利水用紫苓湯加 荆芥葛根紅花牛蒡花粉 見標發渇 丹溪云初起煩燥狂渇引飲者宜涼以解其標用六一 散 錢氏云身熱煩渇腹脹而喘大小便澁悶亂大吐者當 利小便用導赤散辰砂六一散 初時紅黒不潤宜涼血解毒三日外乾紅枯燥宜滋腎 水 痘已標㸃熱毒内外蒸發以致脾胃虚燥血枯喜甘味 以自救若好飲酒者以無灰酒浸當歸頻與之酒漿亦 可惟忌白酒恐發痒也後以托裡散加四物湯 痘發諸經火起銷爍肺金以致渇宜抑肺涼血使肺金 生水用保元湯加麥冬草連花粉或用六味地黄丸 養漿發渇 八九日灌漿時身熱發渇此痘多毒盛表裡氣血俱虚 也用人參黄茋川芎當歸芍藥甘草麥冬花粉川連 痘太多血氣弱津液少咽乾膈焦冝養氣血益津潤燥 若食生冷損胃氣而津液不生變將作矣用葛根解毒 湯 渇而兼㵼用人參麥冬散若不㵼去白术加生地知母 大劑作湯代茶 虚渇用陳冬米人參煎湯代茶 漿足紅活而渇用人參茯苓五味麥冬烏梅 痘後發渇 痘後不宜渇忽然渇者心胃有邪熱也其人必能食便 閉舌乾咽燥用人參白虎湯加黄連 食少便調舌咽不燥此虚渇也用人參白术散人參麥 冬散加天花粉 結痂時而渇津液竭也用保嬰百補湯加生脉散 渇甚而㵼亦甚者難治凡渇切勿利小便利之則益其 渇 渇兼雜症 暑月煩渇冝清之用白虎湯 胃熱而渇津液耗也始終宜用白虎湯加花粉乾葛有 汗加人參小便不利用四苓散並用辰砂六一散 毒氣聚胃時多發熱熱淫于内而外不得宣故發渇宜 紫草葛根白芍甘草牛蒡紅花生地前胡渇猶不止用 紅花子濃煎服此藥最能散胃中淤血故也 心火上炎而渇宜導之用辰砂五苓散 肺熱而渇治在上焦用人參白虎湯加黄連 熱邪入肺氣急咬牙而渇宜調肺氣用四君子湯加麥 冬訶子 熱壅吐㵼而渇冝升提發散 血熱毒盛而渇必狂亂便閉壯熱痘色乾紅焦紫用涼 血地黄湯黄連解毒湯便閉用四順清涼飲 火痘必大渇引飲當發熱標痘時不妨以火濟火若故 禁之即致渇死火毒稍解急進退火之劑如知母黄栢 花粉之類 漿痂時渇用人參麥冬蘆根知母必大劑濃煎待冷恣 與食之則止否亦致渇死湏騐外症治之 隂虚火動而渇是血虚也隂無驟補故難治用六味地 黄丸加五味肉桂 虚渇血虚而兼氣弱者用人參當歸麥冬 血少不養心驚悸而渇者用四君子湯加當歸紅花麥 冬生地逺志 身温而渇津液耗也用四君子湯加木香葛根 㣲熱而渇宜利水用五苓散加人參麥冬白术甘草 氣虚而渇冝補氣用保元湯加麥冬五味 渇不止而兼㵼用參苓白术散加五味麥冬 渇多而液竭用四君子湯加訶子肉果 足指皆冷不得至經脾胃陽虚津液不能上升而渇用 四君子湯加當歸黄茋官桂 腹脹而渇脾胃虚不能運化精㣲也用四君子湯加腹 皮厚朴青皮 風邪所觸而渇脾胃虚不能通調水道而潤燥也用四 君子湯加葛根麥冬五味 不能食而渇脾素弱不為胃行其津液也用參苓白术 散 氣血俱虚而渇必身熱面㿠當大補之用四君子湯加 當歸黄茋芍藥紅花五味或六珍湯 自利而渇者毒邪傳腎開閤不司津液下竭不能上潤 自救也宜温之用陳氏異攻散 發熱而渇火銷津液也用升麻葛根湯或紅花牛蒡湯 燈心炒米湯 飲水多而渇愈甚液竭而獨陽盛也用四君子湯加當 歸黄茋麥冬五味藿香扁豆花粉 渇而寒戰者内外俱虚也風邪所集也治宜實表用四 君子湯加防風肉桂當歸黄茋春夏减當歸 渇而咬牙者血熱不能榮骨而齒槁也冝補氣㵼腎用 四君子湯加川芎當歸芍藥麥冬五味或八味丸倍加 地黄赤茯苓 虚寒而渇寒戰咬牙泄㵼者用木香散異攻散 脾胃虚津液不足而渇有九症腹滿足指冷驚悸身温 身熱面白寒戰咬牙多飲不已宜用木香散如不愈加 丁香肉桂然亦有脹悸寒戰咬牙之渇屬熱者宜審之 閻忠孝曰小兒驚風泄㵼瘡疹之渇皆津液内耗也不 問隂陽並用人參茯苓白术麥冬藿香葛根五味木香 治案 一痘漿將半足漸蒼老冝靜養之有謂脾主結痂用異 攻散加山藥芍藥喘渇身熱此實症而用補劑内外皆 熱也治以寛中湯又口齦發疳以清胃解毒湯而愈 一痘八朝漿滿身熱而渇咳有痰火盛而津液涸也用 白虎湯而愈 一痘起脹煩渇不已寒之不寒是無水也宜壯水之主 以制陽光用六味地黄丸加麥冬五味多服而愈 一人十九歳六朝匀朗綻突淡白少神渇甚不已此虚 弱而津液竭也用人參枸杞麥冬煎又以補中益氣湯 加枸杞保元湯加麥冬芍藥當歸枸杞九朝漿足渇止 服人參一觔而愈 一痘起脹乾紅焦紫根窠結實便結煩渇用黄連解毒 湯而愈 一痘六日起脹不食引飲此胃弱也用調脾内托散治 之而愈亦有毒壅不食引飲者不可不辨 一痘六日未起脹便結煩渇服保元湯煩渇益甚此毒 未盡解而用温補則毒蘊蓄而不能托漿先用清解而 起脹渴止用保元湯收功 一痘八日漿半足熱甚引飲者有用保元湯而煩渴益 甚予謂當倍加人參麥冬以止渴 一痘九日空殻無漿根血乾紅壮熱口渴用保元湯而 渴更甚此腎水枯涸不能勝火宜壮水之主 一新婚後躁熱引飲亦宜壯水制火用八味地黄丸加 人參麥冬五味又用補中益氣湯渴止熱減 一新婚後躁熱而渴飲冷即睡醒復索飲不已時天令 大寒此腎水涸不能制火乃孤陽絶隂行漿二七日而 卒無隂則陽無以化也 一痘七朝潮熱口渴利下臭穢陳積此腸胃熱蒸而下 也雖虚而無寒用保元固中之劑而愈若用木香散辛 熱之味祸立至矣 一漿期壯熱煩渴或疑津液不足以保元湯加麥冬熱 渴益甚痘色焦紫此痘本熱而衣被太暖用補反助其 熱以黄連觧毒湯加牛蒡子清解而愈 一痘後熱渇能食便閉咽乾口燥此心胃二經受邪也 用白虎湯而愈 一痘後口渇食少小便數此食傷胃氣精液不足故也 用補中益氣湯加麥冬五味而愈 一冬月出痘頂陷紫黑惟用當歸浸酒飲之而痘起 一痘黒陷黄色不食性好酒恣與之酒而痘紅綻 一痘火毒閉而形若死移棄外庭遇暴雨而甦此涼水 制火也 一險痘熱壅索飲不已速與井水數碗渇止痘起 人參麥冬散 葛粉 麥冬 白术 人參 甘草 升麻 粘米 竹葉煎服 嘔吐噦噯 逆門 火逆而物獨出者為吐聲獨出而短者為乾嘔聲物齊 出者總名嘔吐皆火逆上冲也亦有因受寒冐寒而嘔 者若夫噦者乃土敗而衝任之火自臍下直犯清道上 出於賁門 胃口 上也 㣲則乾嘔重則聲嘶啞嗄言語不振或 咽瘡潰爛㝡為惡候太素曰弦絶者其聲嘶木陳者其 葉落病深者其聲噦短針無取毒藥無攻謂不治也若 逆者乃胃寒冷氣上升也必因風寒生冷所致亦十 中之一二耳 初熱標㸃起脹之時熱嘔為多宜疎毒發表降火為主 切不可用燥藥加丁香砂仁之類以致血不能潤痘也 用至寳飲加薑製黄連輕者不治自愈重則紅黒乾枯 宜用山梔竹茹伏龍肝清解之如吐清水黄水膿痰者 俱不妨吐臭痰肚疼者凶 外感噦吐用二陳湯加藿香柴胡紫蘓白芷枳殻生薑 内傷嘔吐用二陳湯加藿香紫蘓砂仁枳實神麯白芷 毒冲嘔吐以茱連散主之或辰砂六一散加石膏蘆笋 根汁 内傷外感兼咳𠻳嘔吐者用蘇發散加生薑 口渇乾嘔用藿香正氣散加薑製黄連 吐而酸苦有聲吐訖反快者火冲也痘必紅紫用梔連 二陳湯 胃弱嘔吐無聲有物不酸若不食食下即吐困倦面青 唇白吐多順快用六君子湯參砂和胃散 傷生冷受寒氣而嘔者用二陳理中湯 失于早解咽中作痛有瘡吞吐不利飲食哽寒而嘔逆 者用加味鼠粘湯 養漿時因傷食腹痛而嘔者用平胃散加砂仁藿香煨 薑 吐而有物用養胃化毒湯 傷生冷而嘔痘變灰白者用異攻散加砂仁丁香肉桂 七八日因脾胃虚寒而嘔者用賽金散 虚嘔用無上飲加人參白术蘆根汁嘔止尤當温補 痘後嘔吐餘熱在胃者多煩渇求乳飲多吐乳如射面 赤五心熱喜冷用橘皮竹茹湯加黄連或竹茹五苓散 或竹葉石膏湯 臉汗引飲者用四苓散加木通麥冬 膈有熱痰煩渇便閉者用二陳湯加山梔貝母竹茹花 粉薑製黄連生薑 傷食而嘔聞氣即吐者用木香大安丸養脾丸保和丸 妙應九加麥冬山查薑製黄連枳實神麯 惡心乾噦者宜利小便用竹葉石膏湯燈心竹葉湯加 瞿麥薑製黄連天花粉之類 夏月用五苓散加石膏或竹葉燈心湯 面青白手足冷二便自利無痰心腹作痛或渇喜熱飲 者用益黄散平胃散加砂仁藿香小茴香 胃凝寒痰吐清水者用猪舌湯四君子湯二陳湯調之 引飲過多吐清水者名水逆用五苓散虚而乾噦者用 和中湯四君子湯加橘紅半夏竹茹兼心腹痛者用丁香 理中湯益黄散或四君子湯加藿香木香 凡吐症服藥不可于乳食飲湯之後强與之恐其一併 吐出湏緩緩漸進待藥下行既服盡以指搯兒兩内闗 穴片時即不吐矣 膿期噯氣氣粗煩躁用猪尾膏手足冷口氣寒而虚噯 者用木香散異攻散由熱鬱胃中欲出不得出者用半 夏生薑湯加陳皮黄芩或四苓散加陳皮竹茹以利之 胃寒發 而嘔用炒鹽吳茱茰 各一 錢 丁香 五 分 水煎服 治案 一兒年十五血熱毒重而無粿粒正額略見分珠而又 稠宻唇焦口腫舌有黒刺大熱大渇先用羌活湯調催 蟄退火丹雖起發而嘔噦特甚用黄芩黄連荆芥防風 連翹牛蒡山查蟬退犀角紫草石膏大黄二劑痘乃少 潤又加川芎當歸門冬知母桔梗生地紅花元參痘漸 滋長嘔噦漸止八九朝復嘔背漸平塌仍用川芎當歸 黄芩黄連僵蚕連翹牛蒡羌活陳皮藿香石膏黄土澄 水煎服隨以桑蟲漿雞腦各二個入催蟄丹震蟄丹各 五分至夜狂躁作渇以陳冬米麥冬煎湯頻飲至天明 熟睡而痘起灌矣但大便溏加黄茋白术山查橘紅炮 薑人參而愈 一痘成漿倒陷而噦不止亟用攻發藥以起其痘于安 胃藥中加人參黄茋黒薑陳米白术黄泥澄水煎治之 而愈 一兒標㸃噦吐面色枯口唇焦胃氣已脫毒伏不出三 日而死 一痘六朝匀朗光澤外症順而胃氣損聞食則噦漿雖 滿不能收拾而死吐蛔者更重 一痘後喘嘔以長水揚百遍煎清上之藥服之而愈 一痘後吐蛔因氣血弱無穀氣養蛔故也用二陳湯加 生薑芍藥黄連連翹大黄治之而愈 一痘後煩渇乳多則吐身熱喜涼此餘毒在胃也以竹 葉石膏湯治之而愈 一痘後噯腐有用香砂丸尅伐太過變泄㵼而死 至寳飲 桔梗 前胡 山查 當歸 連翹 川芎 木香 茯神 紅花 青皮 茱連散 黄連 五 錢 茱萸 二 錢 同炒為末竹茹 一 團 生薑同煎湯調服 蘇發散 蘇葉 陳皮 半夏 蒼术 厚朴 甘草 茯苓 羌活 枳殻 神麯 藿香正氣散 藿香 紫蘓 陳皮 腹皮 桔梗 甘草 茯苓 半夏 厚朴 白芷 梔連二陳湯 山梔 黄連 俱薑炒 各五分 茯苓 一 分 半夏 四 分 橘紅 炙甘草 各 三 分 生薑 一 片 水煎漸漸唧下 參砂和胃散 人參 砂仁 白术 茯苓 半夏 藿香 陳皮 炙甘草 煨薑 二陳理中湯 人參 白术 陳皮 甘草 茯苓 煨薑 二陳一連湯 陳皮 茯苓 生薑 半夏 黄連 竹茹 加味鼠粘湯 荆芥 防風 陳皮 甘草 牛蒡 桔梗 射干 山豆根 一方有乾葛連翹無牛蒡甘草 控涎散 孩兒茶 柏末 硼砂 各五 分 辰砂 雄黄 各三 分 共為末 吹入咽中不預治漸變失音嗆水而難救 加味平胃散 陳皮 蒼术 厚朴 甘草 藿香 砂仁 小茴香 煨薑 賽金散 黄連 用生薑汁拌入瓶中悶一晝夜令其發熱過 取出即同薑渣炒乾去薑渣以黄連為末服 無上飲 人參 黄茋 陳皮 桔梗 貝母 川芎 當歸 山藥 竹葉石膏湯 石膏 知母 麥冬 甘草 竹葉 二陳湯 陳皮 茯苓 甘草 半夏 頭面腫脹門 諸陽之㑹在頭心之華在面痘為陽故必主之故痘瘡 頭面稠宻者重頭面預腫者逆頭面痘瘡破爛腫臭者 凶 有應腫者 痘漸起發頭面應期浮腫此毒氣發越聚于三陽之分 欲作膿漿此應腫者也至漿足收歛毒化腫消目開者 為吉若痘未熟而腫消目開者為凶 有不應腫者 痘稀毒輕熱㣲雖作漿而根不占據此不應腫者也 有元氣衰弱痘頂凹陷不脹不灌面不腫目不閉者是 毒不能發越於陽分也雖勉强灌膿于一時亦難保十 二三朝之變用保元湯托裡快斑湯為主 四五朝肉腫而痘不起者毒存于脾也十亡八九若腫 而痘形髙起飲食如常者可治若痘不見如蛇皮者必 凶用木通腹皮湯 八九朝正當養漿灌膿時忽腫消皮脱目開乃元氣不 足毒内陷而氣外泄也用參茋内托散目早開用木香 散復腫閉者吉不腫閉者凶 痘未齊而頭面預腫脹者風熱甚也經曰熱勝則腫治 宜消解用葛根解毒湯加荆芥防風蟬退白芷或消毒 化斑湯外用神應膏䕶目 有兼疫毒致痘未發而面目先浮腫光亮者即大頭瘟 也宜急解温氣消則吉不消則凶 七日後變痒塌嗆水錯喉聲啞痰喘者不治或用羌活 救苦湯救之 有隂虚陽盛虚陽上浮毒氣妄行肉分三四朝痘未起 壯面目忽然青腫光亮一有此症則毒不盡發七日後 氣退毒陷矣 有風寒閉皮膚毒流肌肉痘不易出目胞浮腫光亮壯 熱煩躁者經曰毒乗于心則熱熾于外也急用升麻湯 加荆芥連翹蟬脫踈解之痘透毒解目自開矣 有因氣血虚弱不能拘攝毒氣成漿毒散肉分面腫痘 不壯者此危症也宜大補氣血則痘自灌腫自消也用 參歸大補湯 有頭頂俱腫痘反平塌者難治用麻黄湯加山甲發汗 後隨症施治 起脹時頭面腫大湏細㸔形色何如若顆粒分明紅活 綻突者吉若粘連通串糢糊成片又兼灰白青黄乾燥 皮膚黒黯者凶紅活潤澤者用快斑湯合消毒飲或消 毒快斑湯以解毒更用甘桔湯加牛蒡以利咽喉寛胸 膈外用神應膏䕶目 凡痘瘡腫脹正面忽然破痒則邪氣内傷正氣外泄崩 沙之勢漸不可為矣 服藥後得破者復灌消者復腫飲食如常二便調和變 凶為吉也用十全大補湯合苦參丸治之 若灌漿後應消不消者是毒未化盡也猶防餘毒損目 解毒為亟不可緩也 凡痘與皮肉一般腫而有根窠及半邉面腫形色順者 俱無害 凡痘灰白面如錫餅能食便調無化症者亦無害 木通腹皮湯 治四五朝毒伏于裡肉腫而痘不起 殭蠶 當歸 茯苓 木通 甘草 苡仁 蟬退 腹皮 白芍 路路通 一 個 虚者加人參 消毒化斑湯 升麻 柴胡 桔梗 甘草 牛蒡 連翹 防風 羌活 蟬脫 龍胆草 宻䝉花 淡竹葉 仁端錄卷十